{"id": "7536891", "revid": "1924342", "url": "https://it.wikipedia.org/wiki?curid=7536891", "title": "I'm Gonna Show You Crazy", "text": "I'm Gonna Show You Crazy \u00e8 un singolo della cantautrice statunitense Bebe Rexha, pubblicato il 19 dicembre 2014 dalla Warner Bros. Records ed estratto dal suo primo EP \"I Don't Wanna Grow Up\".\nIl brano \u00e8 stato scritto da Bebe Rexha, Jon Levine e Lauren Christy.\nAntefatti.\nDopo essere apparsa negli album di Pitbull (\"Globalization\") e David Guetta (\"Listen\"), Rexha ha lavorato per il suo singolo di debutto, \"I Can't Stop Drinking About You\", pubblicato all'inizio del 2014.\nL'8 dicembre, Rexha ha pubblicato una demo di una canzone intitolata \"Cry Wolf\", che si diceva fosse il suo nuovo singolo. Tuttavia, quattro giorni dopo \u00e8 stato annunciato \"I'm Gonna Show You Crazy\" come secondo singolo dell'EP. \u00c8 stato pubblicato il 19 dicembre.\nVideo musicale.\nIl 25 febbraio 2015 \u00e8 stato pubblicato il videoclip della versione acustica del brano. Il video mostra la cantante versare lacrime e inveire mentre canta la canzone. Il videoclip ufficiale del singolo, diretto da Hannah Lux Davis, \u00e8 stato pubblicato il 21 aprile 2015. In esso alcuni professori cercano di rieducare Rexha, una giovane donna ribelle, insieme ad un gruppo di persone viste come fuori dagli schemi. A differenza degli altri ragazzi, per\u00f2, Bebe non ci sta e si ribella a tutto ci\u00f2 riuscendo a sconvolgere l\u2019ordine."}
{"id": "7536892", "revid": "729019", "url": "https://it.wikipedia.org/wiki?curid=7536892", "title": "Mat\u00edas Ag\u00fcero", "text": "Biografia.\nAg\u00fcero \u00e8 nato nel \"barrio\" bonaerense di San Nicol\u00e1s, nella cui squadra si form\u00f2 prima di trasferirsi a vent'anni in Italia nelle file del .\nL'anno successivo fu a , ancora per una stagione, e nel 2003 fu ingaggiato dal con cui rimase quattro stagioni; fu in tale periodo che giunse anche l'esordio in nazionale italiana, nel corso del \"tour\" del 2005 nel Pacifico contro .\nNel 2007 lasci\u00f2 l'Italia per trasferirsi nel club inglese dei , e fu incluso dal C.T. della nazionale italiana Pierre Berbizier tra i convocati alla Coppa del Mondo in Francia, in cui gioc\u00f2 tuttavia solo 30 minuti contro il prima di infortunarsi ed essere costretto a saltare il resto della competizione.\nNel 2010 prese parte al progetto delle nuove \"franchise\" italiane in Celtic League firmando un contratto per la neoistituita formazione degli .\nUna serie di infortuni tenne lontano dalla Ag\u00fcero che, nella stagione successiva, dopo il ritiro della licenza federale agli Aironi e il subentro al loro posto delle , fu ingaggiato da tale nuova \"franchise\".\nDopo 3 anni alle Zebre e la fine del contratto, si present\u00f2 senza una squadra alle convocazioni per la in Inghilterra e dopo la competizione fu ingaggiato a 34 anni dal , di nuovo in Inghilterra, fino a fine stagione.\nA giugno 2016 si trasfer\u00ec in seconda divisione francese ad Aix-en-Provence, nella cui squadra chiuse la carriera due anni pi\u00f9 tardi, a luglio 2018, per assumere dalla stagione successiva l'incarico di allenatore della mischia della squadra Under-18 dello stesso club."}
{"id": "7536894", "revid": "599013", "url": "https://it.wikipedia.org/wiki?curid=7536894", "title": "Alexandru Boiciuc", "text": ""}
{"id": "7536896", "revid": "436907", "url": "https://it.wikipedia.org/wiki?curid=7536896", "title": "Home (Dream Theater)", "text": "Home (indicato nell'album come \"Scene Six: Home\") \u00e8 un singolo del gruppo musicale statunitense Dream Theater, pubblicato l'11 ottobre 1999 come primo estratto dal quinto album in studio \"\"."}
{"id": "7536898", "revid": "287204", "url": "https://it.wikipedia.org/wiki?curid=7536898", "title": "Serie Promozione 1926-1927", "text": "La Serie Promozione \u00e8 stata la 27\u00aa edizione del campionato svizzero di calcio di Serie Promozione (seconda divisione). La squadra vincitrice \u00e8 stata il Young Boys (II) (seconda squadra).\nRegolamento.\nLe 48 squadre partecipanti, furono suddivise in sei gironi a carattere regionale di cui 4 di 8 squadre ciascuno e 1 di 9 squadre e 1 di 7 squadre.\nLe prime squadre classificate di ogni girone si affrontarono in una fase finale per stabilire le tre squadre che incontrarono le tre squadre di Serie A terminate in ultima posizione nei rispettivi gironi.\nLe tre squadre che vinsero questi incontri retrocededettero o furono promosse. Non ci furono retrocessioni in quanto si stabil\u00ec che la stagione successiva le squadre prtecipanti sarebbero aumentate da 48 a 54.\nGruppo est 1.\nClassifica finale.\nLegenda:\nNote:\nGruppo est 2.\nClassifica finale.\nLegenda:\nNote:\nFinale gruppi est 1 e 2.\nS'incontrarono le due squadre vincenti i rispettivi gironi.\nGruppo centrale 1.\nClassifica finale.\nLegenda:\nNote:\nGruppo centrale 2.\nClassifica finale.\nLegenda:\nNote:\nFinale gruppi centrali 1 e 2.\nS'incontrarono le due squadre vincenti i rispettivi gironi per stabilire la squadra partecipante alla fase finale (dato che si tratta delle due seconde squadre nessuna delle due fu promossa in Serie A).\nS'incontrarono le due squadre giunte in seconda posizione.\nGruppo ovest 1.\nClassifica finale.\nLegenda:\nNote:\nGruppo ovest 2.\nClassifica finale.\nLegenda:\nNote:\nFinale gruppi ovest 1 e 2.\nS'incontrarono le due squadre vincenti i rispettivi gironi.\nFase finale.\nS'incontrarono le tre squadre vincenti i rispettivi gironi per stabilire la squadra campione di categoria.\nBibliografia.\nGiornali"}
{"id": "7536901", "revid": "107831", "url": "https://it.wikipedia.org/wiki?curid=7536901", "title": "Acor\u00e1n Barrera Reyes", "text": "Carriera.\nHa giocato nella prima divisione cipriota con l', club con la cui maglia nella stagione 2017-2018 ha realizzato la rete del definitivo 2-1 nella vittoriosa finale di Coppa di Cipro contro l'. Con il club cipriota nel corso degli anni ha anche giocato numerose partite nei turni preliminari di UEFA Europa League."}
{"id": "7536904", "revid": "1544448", "url": "https://it.wikipedia.org/wiki?curid=7536904", "title": "Keysight Technologies", "text": "La Keysight Technologies \u00e8 una compagnia statunitense che produce apparecchiature per test e misurazioni elettroniche.\nStoria.\nLa Keysight nasce il 1\u00ba novembre 2014 con il completamento della separazione dalla Agilent Technologies, ex divisione della HP nel campo delle misurazioni elettroniche, a cui rimangono i prodotti chimici e le tecnologie legate alla bioanalisi.\nNell'estate 2015 Keysight ha annunciato l'acquisto di Anite Plc per 388 milioni di sterline e di Electroservices Enterprises UK Ltd.\nNel 2017 ha acquistato Ixia, produttore di apparecchiature di test, per circa 1,6 miliardi di dollari.\nNell'ottobre dello stesso anno il quartier generale, a Santa Rosa in California, ha subito alcuni danni nell'incendio Tubbs."}
{"id": "7536905", "revid": "339392", "url": "https://it.wikipedia.org/wiki?curid=7536905", "title": "Keysight", "text": ""}
{"id": "7536911", "revid": "110157", "url": "https://it.wikipedia.org/wiki?curid=7536911", "title": "4S Ranch", "text": "4S Ranch \u00e8 un'area non incorporata della contea di San Diego, in California. Si trova a circa 25 miglia a nord del centro di San Diego e 13 miglia a est dell'Oceano Pacifico nell'area della North County Inland di San Diego. Ad est di 4S Ranch c'\u00e8 la comunit\u00e0 di San Diego di Rancho Bernardo. A ovest si trova la Santa Fe Valley, che comprende Rancho Santa Fe. Il lago Hodges costituisce il confine settentrionale della comunit\u00e0, mentre Black Mountain Ranch, che comprende Del Sur e Santaluz, e Rancho Pe\u00f1asquitos si trovano entrambi a sud. Lo ZIP code \u00e8 92127 e la comunit\u00e0 si trova all'interno del prefisso 858."}
{"id": "7536914", "revid": "1782831", "url": "https://it.wikipedia.org/wiki?curid=7536914", "title": "Collegio di Lewisham East", "text": "Lewisham East \u00e8 un collegio elettorale situato nella Grande Londra, e rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Janet Daby del Partito Laburista, che rappresenta il collegio dal 2018."}
{"id": "7536915", "revid": "2146321", "url": "https://it.wikipedia.org/wiki?curid=7536915", "title": "Episodi di Brooklyn Nine-Nine (quinta stagione)", "text": "La quinta stagione della serie televisiva Brooklyn Nine-Nine \u00e8 stata trasmessa in prima visione negli Stati Uniti d'America su Fox dal 26 settembre 2017 al 20 maggio 2018.\nIn Italia la stagione \u00e8 stata interamente pubblicata su Netflix il 26 settembre 2019."}
{"id": "7536919", "revid": "1310927", "url": "https://it.wikipedia.org/wiki?curid=7536919", "title": "Alberto Sansimena Chamorro", "text": ""}
{"id": "7536931", "revid": "1391549", "url": "https://it.wikipedia.org/wiki?curid=7536931", "title": "Nashville (California)", "text": "Nashville (in precedenza nota come Nashville Bar, Quartzville e Quartzburg) \u00e8 un'area non incorporata della contea di El Dorado, in California. \u00c8 situata sul North Fork del fiume Cosumnes, a 10,5 miglia (17 km) a sud di Placerville, ad un'altitudine di 863 piedi (263 m).\nIl posto fu prima chiamato Nashville Bar, poi Quartzville e Quartzburg, prima di assumere questo nome intitolato alla citt\u00e0 di Nashville, nel Tennessee.\nUn ufficio postale era in funzione a Nashville dal 1852 al 1854 e dal 1870 al 1907."}
{"id": "7536932", "revid": "729019", "url": "https://it.wikipedia.org/wiki?curid=7536932", "title": "Incendio Tubbs", "text": "L'incendio Tubbs fu, per quell'epoca, l'incendio pi\u00f9 distruttivo della storia californiana.\nBruciarono le contee californiane di Sonoma, Napa e Lake per un totale di 149 km2 distruggendo 5\u00a0643 edifici e la citt\u00e0 pi\u00f9 colpita fu Santa Rosa, capoluogo della Contea di Sonoma, con pi\u00f9 di 2\u00a0800 case distrutte.\nL'incendio era nato nella Tubbs Lane, di propriet\u00e0 di Alfred Tubbs, proprietario dello Chateau Montelena di Calistoga, nella Contea di Napa."}
{"id": "7536935", "revid": "124123", "url": "https://it.wikipedia.org/wiki?curid=7536935", "title": "Merel de Blaeij", "text": ""}
{"id": "7536940", "revid": "767487", "url": "https://it.wikipedia.org/wiki?curid=7536940", "title": "Minke Smabers", "text": ""}
{"id": "7536942", "revid": "965985", "url": "https://it.wikipedia.org/wiki?curid=7536942", "title": "Lisanne de Roever", "text": ""}
{"id": "7536955", "revid": "124123", "url": "https://it.wikipedia.org/wiki?curid=7536955", "title": "Janneke Schopman", "text": ""}
{"id": "7536957", "revid": "110157", "url": "https://it.wikipedia.org/wiki?curid=7536957", "title": "I'm Not Dead Tour", "text": "I'm Not Dead Tour \u00e8 il terzo tour della cantante statunitense Pink, a supporto dell'album \"I'm Not Dead\" (2006).\n\u00c8 iniziato a San Francisco il 27 giugno 2006 e si \u00e8 concluso, dopo 138 date in svariate parti del mondo, a Citt\u00e0 del Capo l'11 settembre 2007. La tourn\u00e9e permise a Pink di esibirsi per la prima volta negli Emirati Arabi e in Sudafrica.\nStoria.\nIl tour part\u00ec da San Francisco, il 27 giugno 2006, visitando inizialmente teatri e club. Venne descritto da Pink come \"intimo\". Successivamente, il tour approd\u00f2 in Europa, dove venne rivisitato e adattato per gli show che si sarebbero svolti nelle arene e negli stadi.\nDa gennaio del 2007 fino a marzo dello stesso anno, l'artista port\u00f2 la tourn\u00e9e nuovamente in Nord America, come artista d'apertura del \"Future Sex/LoveShow\"\ndi Justin Timberlake. \nAd aprile del 2007, la tourn\u00e9e riprese visitando l'Oceania, con un totale di 36 spettacoli e incassando ben 42 milioni di dollari, per poi tornare in Europa e svolgersi in aree all'aperto e come parte di alcuni festival musicali.\nLe ultime date si svolsero a Dubai e in Sudafrica, dove il tour termin\u00f2 l'11 settembre 2007, a Citt\u00e0 del Capo. Insieme al successivo \"Funhouse Tour\" (2009), l\"I'm Not Dead Tour\" \u00e8 il tour di maggior successo di Pink.\nLo show.\nIl palco.\nDurante il tour, vennero usati due differenti palchi. Il primo, usato in Nord America, nella seconda leg europea, in Africa e in Asia, era composto semplicemente da un main stage, dove stavano la cantante con la band, e un manifesto con la scritta \"PINK\". Durante lo spettacolo, non c'erano ne ballerini ne cambi d'abito. Il secondo palco invece, usato in Oceania e in molte date della prima leg europea, era pi\u00f9 grande e simile a quello di un concerto pop, con un main stage, un grande passerella e tre grandi schermi. Durante lo show, diviso in quattro atti, erano presenti alcuni ballerini e la cantante effettuava vari cambi d'abito.\nSinossi dello show.\nLa maggior parte degli show che si svolsero nelle arene avevano inizio con una grande tenda che cadeva a terra, rivelando l'intero palco. Successivamente le coriste iniziavano a intonare una intro simile ad una marcia militare. Pink entrava in scena con indosso un abito nero, un cappello da ammiraglio e degli occhiali da sole, per eseguire \"'Cuz I Can\". In seguito la cantante scendeva pi\u00f9 in basso, avvicinandosi al pubblico, ed eseguiva \"Trouble\". Seguivano poi i brani \"Just like a Pill\", \"Who Knew\", la title track \"I'm Not Dead\" e la sua celebre cover di Lady Marmalade (che le fece guadagnare un Grammy Award nel 2001) con i quali si spogliava di parte del suo primo costume. \nIl secondo atto si apriva con il numero pi\u00f9 provocatorio dello show, ossia \"Stupid Girls\". Durante quest'ultima infatti, l'artista era vestita come nel video musicale e presentava vari stereotipi di \"ragazze stupide\", interpretate da delle ballerine. Tra queste c'era anche una ragazza con un finto seno eccessivamente grande, che la cantante faceva scoppiare come dei palloncini. Una volta eseguito il brano, l'atmosfera cambiava immediatamente con la performance di \"There You Go\", messa in scena con uno stile spanish e degli abiti maschili. Seguiva una breve coreografia fatta con delle sedie, durante la quale Pink cantava il ritornello di \"God Is a DJ\" e spariva poi dietro le quinte.\nIl brano successivo era \"Fingers\", che l'artista cantava da dentro una grande rete azzurra sospespesa in aria, con soltanto della biancheria intima leopardata addosso. Un cambio d'abito e la cantante faceva il suo ritorno in scena, con l'esecuzione di \"Family Portrait\", che resta uno dei suoi brani pi\u00f9 famosi. \nA questo punto aveva inizio la parte acustica. Durante questo atto, Pink indossava un lungo abito bianco e una bandana avvolta in testa. I primi brani ad essere eseguiti erano una cover di Redemption Song e il singolo \"The One That Got Away\", seguiti da \"Dear Mr. President\". Con questa canzone l'artista si rivolgeva direttamente all'allora presidente degli Stati Uniti, George W. Bush, criticando il suo governo e accusandolo di non essere attento al fatto che molte persone si trovino in condizioni di vita disagiate. Questa sezione veniva chiusa con una cover del celebre brano \"What's Up\" dei 4 Non Blondes, brano che Pink riproporr\u00e0 anche negli anni successivi.\nL'ultima parte dello show iniziava con la controversa \"U + Ur Hand\", eseguita con una giacca nera e una grande motocicletta presente sul palcoscenico. Dopo essersi tolta la giacca, la cantante rivelava una maglietta e un gonnellino grigio, per eseguire \"18 Wheeler\" e \"Don't Let Me Get Me\". Il brano seguente era \"Leave Me Alone (I'm Lonely)\", con il quale Pink ringraziava il pubblico e i ballerini facevano un inchino conclusivo. Poco dopo la cantante tornava sul palco con indosso un body nero e dei pantaloni lunghi, per eseguire \"Nobody Knows\". L'ultima canzone dello spettacolo era la celebre \"Get the Party Started\", che per l'occasione venne mixata con \"Sweet Dreams (Are Made of This)\" degli Eurythmics. Durante il brano Pink, con solo il body indosso, volteggiava in aria con le ballerine tramite dei tessuti aerei, per poi scatenare una pioggia di coriandoli e sparire dietro le quinte.\nRegistrazioni.\nLa data di Londra, il 4 dicembre 2006, venne registrata e distribuita in formato DVD, con il nome di \"Live from Wembley Arena, London, England\". La prima pubblicazione avvenne il 22 marzo 2007.\nNel DVD viene mostrato l'intero show (ad eccezione delle performance di \"Lady Marmalade\" e \"Redemption Song\") pi\u00f9 una galleria fotografica e alcuni momenti della vita di Pink durante il tour."}
{"id": "7536963", "revid": "2056951", "url": "https://it.wikipedia.org/wiki?curid=7536963", "title": "Romanore", "text": ""}
{"id": "7536964", "revid": "254059", "url": "https://it.wikipedia.org/wiki?curid=7536964", "title": "Costanza da Correggio", "text": "Biografia.\nEra figlia di Giberto VII da Correggio, conte di Correggio e di Violante Pico.\nNel 1542 diede inizio a Novellara alla costruzione del Casino di Sopra ed affrescata dal pittore Lelio Orsi.\nDiscendenza.\nCostanza spos\u00f2 nel 1518 Alessandro I Gonzaga, Conte di Novellara ed ebbero quattro figli:"}
{"id": "7536968", "revid": "124123", "url": "https://it.wikipedia.org/wiki?curid=7536968", "title": "Paola Vukojicic", "text": ""}
{"id": "7536971", "revid": "729019", "url": "https://it.wikipedia.org/wiki?curid=7536971", "title": "Magdalena Aicega", "text": ""}
{"id": "7536975", "revid": "767487", "url": "https://it.wikipedia.org/wiki?curid=7536975", "title": "Mercedes Margalot", "text": ""}
{"id": "7536976", "revid": "124123", "url": "https://it.wikipedia.org/wiki?curid=7536976", "title": "Mariana Rossi", "text": ""}
{"id": "7536981", "revid": "830939", "url": "https://it.wikipedia.org/wiki?curid=7536981", "title": "Gorgia (retore)", "text": " \nTra i suoi discepoli vi fu certamente Marco Cicerone, il figlio dello statista Cicerone che ne parla nelle epistole familiari: ad Atene, infatti, ricevette consigli sulla pratica di declamazione proprio dal retore Gorgia; tuttavia, dovette abbandonare gli studi con lui per le insistenze del padre. In alcune lettere rivolte al figlio, come riporta anche Plutarco, Gorgia veniva accusato di condurre una vita dissoluta, dedita ai piaceri e all'alcool e per questo motivo Cicerone esortava il figlio a lasciare immediatamente Gorgia e studiare piuttosto filosofia con Cratippo.\nDagli scritti che ci sono giunti si comprende che Gorgia adottasse lo stile di retorica asiano.\nOpere.\nDi certa attribuzione \u00e8 solo il \"Trattato sulle figure di pensiero e di parola\", diviso in 4 libri. L'opera originale \u00e8 andata persa ma \u00e8 ancora presente un compendio latino, assai ridotto, a cura di Rutilio Lupo con il titolo De Figuris Sententiarum et Elecutionis. Quest'epitome \u00e8 divisa in due libri, anche se Quintiliano afferma che Rutilio Lupo abbrevi\u00f2 i quattro libri di Gorgia in uno solo; si pu\u00f2 ipotizzare che la divisione in due libri venne fatta da uno dei successivi redattori del trattato. In particolare, ci sono giunte solo 41 figure di parola, con esempi tratti da oratori greci, attici e asiani.\nUn'opera di dubbia attribuzione \u00e8, invece, \"Le etere\", un trattato sulle cortigiane ateniesi.\nNel passato alcuni critici gli attribuivano le \"Declamazioni\" di Gorgia da Leontini, tra le quali l'orazione nota come Encomio di Elena. "}
{"id": "7536988", "revid": "1603714", "url": "https://it.wikipedia.org/wiki?curid=7536988", "title": "Antonio Chiozzotto", "text": ""}
{"id": "7536995", "revid": "1821847", "url": "https://it.wikipedia.org/wiki?curid=7536995", "title": "Luigi Gaspare Peyri", "text": "Guid\u00f2 italiani, svizzeri e polacchi in diverse azioni delle guerre della Terza coalizione, della Quinta coalizione, nella Guerra d'indipendenza spagnola, e nella guerra della Sesta coalizione.\nBiografia.\nNacque a Mantova dal conte Pietro Peyri, discendente da una famiglia spagnola che nella seconda met\u00e0 del XVIII secolo si era trasferita in Lombardia per ricoprire alcune cariche amministrative per il governo spagnolo della regione; Luigi frequent\u00f2 prima un collegio di Modena, poi, terminati gli studi, si dedic\u00f2 alla carriera militare.\nLegione Lombarda e Legione Cisalpina.\nIl 25 febbraio 1797 fu nominato comandante della 1\u00aa Mezza Brigata lombarda della Repubblica Transpadana, poi rinominata Legione Lombarda.\nCon la formazione della Repubblica Cisalpina, Peyri ricevette il comando della 1\u00aa Legione Cisalpina.\nInvasione della Calabria.\nIn seguito alla decisione del re Ferdinando IV di Napoli di allearsi alla Terza coalizione e schierarsi quindi contro Napoleone (1805) e alla schiacciante vittoria di quest'ultimo nella battaglia di Austerlitz (1805), Napoleone dichiar\u00f2 decaduta la sovranit\u00e0 dei Borboni sul Mezzogiorno e proclam\u00f2 suo fratello Giuseppe Re di Napoli. Nel febbraio 1806 i Francesi (col sostegno del Regno d'Italia e del Regno di Etruria) invasero il Regno di Napoli: Napoli cadde il 15 febbraio e a marzo solo la fortezza di Gaeta e la Calabria, dove l'esercito borbonico si era trincerato, resistevano ai francesi. Fu proprio in Calabria, il 9 marzo 1806, che le truppe francesi comandate dal generale Jean Reynier, alla cui dipendenza c'era anche Peyri, sconfissero in maniera decisiva quelle del Regno di Napoli nella battaglia di Campotenese.\nIn aiuto dell'agonizzante Regno di Napoli, il cui sovrano era fuggito in Sicilia, giunse il Regno Unito, che invi\u00f2 un contingente in Calabria. Qui, il 4 luglio 1806 si combatt\u00e9 nella battaglia di Maida tra le truppe francesi impegnate nell'occupazione della Calabria e quelle britanniche. In questa occasione Peyri era al comando della brigata polacco-svizzera, un contingente di 1500 uomini formato da due battaglioni della Legione polacca (937 uomini) e dal 4\u00ba battaglione del 1\u00ba Reggimento svizzero (630 uomini), parte della Divisione Verdier, disposti fianco a fianco al centro dello schieramento francese. Dopo che l'attacco della brigata Comp\u00e8re (la sinistra francese) fu fermato e messo in rotta dalla reazione britannica, il comandante francese Jean Reynier si rec\u00f2 da Peyri con l'ordine di fermare l'avanzata britannica. Le truppe di Peyri ressero l'urto dell'avanguardia britannica, ma dopo uno scambio di fuoco di fila, i polacchi abbandonarono il campo lasciando da sole le truppe svizzere, che dovettero poi arretrare a seguito dell'arrivo dei rinforzi britannici, causando la sconfitta dell'esercito francese.\nAl giungere dell'inverno, a Peyri fu affidato il comando della piazza di Cosenza, ma quando i francesi non riuscirono a vincere la resistenza della citt\u00e0 di Amantea, Peyri ricevette l'ordine di assaltare la citt\u00e0 assediata. Peyri lasci\u00f2 Cosenza al comando delle sue truppe il 3 gennaio 1807; il 6 febbraio Amantea si arrendeva, con le mura distrutte dall'artiglieria francese e nessuna speranza di rinforzi. Sorte simile tocc\u00f2 a Belmonte (che dovette aprire le porte a Peyri il 12 febbraio) e a Fiumefreddo.\nGuerra della Quinta coalizione.\nDurante la guerra della Quarta coalizione, l'Armata d'Italia in cui erano inserite le truppe comandate da Peyri fu trasferita nell'Italia settentrionale, agli ordini del vicer\u00e9 Eugenio di Beauharnais, e qui rimase senza intervenire in scontri di rilievo.\nIn occasione della guerra della Quinta coalizione, Eugenio fu sorpreso dall'avanzata delle truppe austriache, e fu sconfitto nella battaglia di Sacile (15-16 aprile 1809); in tale occasione Peyri era inquadrato nella divisione Severoli, al comando di una Brigata composta dal 1\u00ba e dal 2\u00ba Reggimento di fanteria di linea italiani, ciascuno composto da tre battaglioni.\nA seguito della vittoria di Napoleone nella battaglia di Eckm\u00fchl in Baviera, all'esercito austriaco fu ordinato di ritirarsi; Eugenio intercett\u00f2 gli Austriaci e li sconfisse nella battaglia di Raab (14 giugno 1809). In tale occasione Peyri, inserito nell\"'Arm\u00e9e d'Italie\" del vicer\u00e9 Eugenio di Beauharnais, era inquadrato nel Corpo Baraguey d'Hilliers, divisione Severoli, al comando di una Brigata composta da un battaglione del 7\u00ba Reggimento di linea italiano, da un battaglione del Reggimento Reale Dalmata, e dal 112\u00ba Reggimento di linea francese (su tre battaglioni).\nL'Armata d'Italia fu poi richiamata da Napoleone in Europa centrale, dove contribu\u00ec alla vittoria nella battaglia di Wagram."}
{"id": "7536996", "revid": "1558436", "url": "https://it.wikipedia.org/wiki?curid=7536996", "title": "Luigi Peyri", "text": ""}
{"id": "7536997", "revid": "1039155", "url": "https://it.wikipedia.org/wiki?curid=7536997", "title": "Tansor 5", "text": ""}
{"id": "7537006", "revid": "1924342", "url": "https://it.wikipedia.org/wiki?curid=7537006", "title": "Summer in the City", "text": "Summer in the City \u00e8 un singolo del gruppo musicale statunitense The Lovin' Spoonful, estratto nel 1966 dall'album \"Hums of the Lovin' Spoonful\".\nGiunto in prima posizione nelle classifiche di Canada, Finlandia e Stati Uniti, il brano \u00e8 classificato al 401\u00ba posto nella lista dei 500 migliori brani musicali secondo Rolling Stone.\n\u00c8 stato inoltre incluso nel 1995 nei titoli di testa del film \"Die Hard - Duri a morire\"."}
{"id": "7537019", "revid": "1573940", "url": "https://it.wikipedia.org/wiki?curid=7537019", "title": "Chiesa di Santa Maria Anteriore", "text": "La piccola chiesa di Santa Maria Anteriore \u00e8 stata una chiesa di Ferrara costruita accanto al Castrum bizantino (nella zona di Borgo Vado) ed in seguito quasi completamente demolita, sostituita dalla chiesa di Santa Maria in Vado.\nStoria.\nLa sua edificazione segu\u00ec quella della prima basilica ferrarese, costruita sull'isola di San Giorgio e la conseguente nascita del Castrum bizantino sulla sponda nord del fiume Po. \nFu a tutti gli effetti il terzo e documentato momento che port\u00f2 alla fondazione della citt\u00e0 di Ferrara.\nNacque come chiesa battesimale legata al Castrum quando era vescovo San Maurelio, cio\u00e8 nel VII secolo. Secondo la tradizione vi avvenne un miracolo eucaristico il giorno di Pasqua dell'anno 1171 (28 marzo).\nCapitello della Vergine Maria.\nPrima della costruzione di questa chiesetta si hanno notizie di una tradizione popolare che racconta come almeno dal 454 si trovasse nella zona, sulle rive del fiume \"ferraruolo\", un capitello con un'immagine molto venerata di Maria che faceva arrivare molti fedeli dalle contrade vicine. Sembra che Acherino d'Este abbia trovato rifugio accanto al capitello per fuggire da Attila.\nIn seguito la devozione popolare avrebbe indotto alla costruzione della prima chiesa di Santa Maria Anteriore.\nDemolizione.\nLa piccola chiesa venne quasi completamente demolita attorno al XV secolo ma la volta legata al sangue miracoloso e oggetto di devozione popolare venne salvata e trasferita nella nuova chiesa di Santa Maria in Vado, nella quale venne costruito appositamente, nel 1594, un piccolo santuario dall'architetto Alessandro Balbi, gi\u00e0 autore, nel Castello Estense, della Cappella di Renata di Francia, voluta da Alfonso II d'Este."}
{"id": "7537024", "revid": "287204", "url": "https://it.wikipedia.org/wiki?curid=7537024", "title": "Gamberale (disambigua)", "text": "Geografia.\nProvincia di Chieti"}
{"id": "7537027", "revid": "1442080", "url": "https://it.wikipedia.org/wiki?curid=7537027", "title": "Emma Gaggiotti Richards", "text": "Biografia.\nFiglia di Camillo e Angelina Gaggiotti, nacque a Roma nel 1825, ma crebbe ad Ancona. Le venne insegnato a dipingere da Nicola Consorti e Tommaso Minardi. Suo padre, Camillo Gaggiotti era ministro delle armi a Roma.\nIl 15 febbraio 1849 spos\u00f2 il giornalista Alfred Bate Richards.\nNel 1850 il Principe Alberto diede a sua moglie la regina Vittoria tre dipinti, \" Fede, Speranza e Carit\u00e0\". Fu cos\u00ec che la regina vide l'autoritratto dell'artista esibito nel 1851 alla Royal Academy e commission\u00f2 un secondo autoritratto che regal\u00f2 al principe Alberto per Natale nel 1853. L'anno seguente Emma Richards torn\u00f2 in Italia dove continu\u00f2 a dipingere. Una delle sue opere era un ritratto di Alexander von Humboldt. Si hanno notizie che dal 1865 al 1904 era a Firenze.\nRichards si trasfer\u00ec a Velletri nel 1904 e vi mor\u00ec nel 1912.\nEredit\u00e0.\nHa cinque dipinti nella collezione reale e tre di loro, \"Faith, Hope e Charity\", sono esposti al Horn Corridor a Osborne House. Un altro dipinto dell'attivista per i diritti delle donne, Adelaide Proctor, \u00e8 alla National Portrait Gallery in Londra."}
{"id": "7537034", "revid": "15756", "url": "https://it.wikipedia.org/wiki?curid=7537034", "title": "HMS Britannia (1904)", "text": "La HMS \"Britannia\" fu una corazzata pre-dreadnought della classe \"King Edward VII\" della Royal Navy. Fu chiamata cos\u00ec per il nome latino della Gran Bretagna. Dopo l'entrata in servizio nel settembre 1906 serv\u00ec brevemente nell'Atlantic e Channel Fleet prima di unirsi alla Home Fleet. Nel 1912, insieme alle sue gemelle della classe \"King Edward VII\", fu assegnata al 3rd Battle Squadron ma nel giugno 1913 ritorn\u00f2 in servizio con la Home Fleet.\nAllo scoppio della prima guerra mondiale la \"Britannia\" fu trasferita nuovamente al 3rd Battle Squadron, ora parte della Grand Fleet. Nel 1916 fu distaccata al 2nd Battle Squadron, che serviva nell'Adriatico. Dopo un raddobbo nel 1917, condusse pattuglie e scort\u00f2 convogli nell'Atlantico. Il 9 novembre 1918, solo due giorni prima della fina della guerra, fu silurata da un sottomarino tedesco davanti a Capo Trafalgar ed affond\u00f2 con la perdita di 50 uomini.\nCaratteristiche tecniche.\nLa HMS \"Britannia\" fu costruita presso l'arsenale di Portsmouth. Fu impostata il 4 febbraio 1904, varata il 10 dicembre 1904 e completata nel settembre 1906.\nAnche se la \"Britannia\" e le sue sette gemelle della classe \"King Edward VII\" erano dirette discendenti della classe \"Majestic\", furono anche la prima classe ad essere significativamente diverse dalle precedenti, dislocando circa 1000 t in pi\u00f9 e montando per la prima volta nella batteria intermedia quattro cannoni da 234\u00a0mm oltre ai 152\u00a0mm. I cannoni da 234\u00a0mm erano a tiro rapido come quelli da 152\u00a0mm e il proietto pi\u00f9 pesante li rendeva delle armi formidabili per l'epoca del progetto della nave. Fu adottato per la paura che le navi britanniche fossero sottoarmate per il loro dislocamento e che stessero diventando sottoarmate nei confronti delle navi nemiche che avevano iniziato a montare cannoni da 203\u00a0mm nelle batterie intermedie. I quattro cannoni da 234\u00a0mm erano montati in torrette singole a prua dell'albero di trinchetto e maestra, potendone usare 2 su ogni bordata. Anche cos\u00ec la \"Britannia\" e le sue gemelle furono criticate per non avere un armamento secondario uniforme da 234\u00a0mm, un'idea considerata ma poi scartata per il lungo tempo che sarebbe servito per modificare il progetto. Alla fine risult\u00f2 impossibile distinguere tra di loro gli spruzzi dei proietti da 305\u00a0mm e da 234\u00a0mm, rendendo il controllo del tiro poco pratico per entrambi i calibri, anche se la \"Britannia\" aveva piattaforme per il controllo del tiro sull'albero di trinchetto e di maestra invece che le precedenti coffe di combattimento.\nCome tutte le corazzate britanniche a partire dalle classe \"Majestic\", le \"King Edward\" avevano quattro cannoni da 305\u00a0mm in due torrette binate (una a prua e una a poppa). Le ultime tre corazzate della classe, inclusa la \"Britannia\", montarono cannoni da 305 mm Mark X. Il posizionamento dei cannoni da 152 in casematte fu abbandonato su questa classe e questi cannoni furono invece posizionato in una batteria a centro nave protetta da corazzatura da 178\u00a0mm. Per il resto la corazzatura delle \"King Edward VII\" fu come quella della classe \"London\" se non per piccole differenze di dettaglio.\nLa \"Britannia\" e le sue gemelle furono le prime corazzate dagli anni 70 dell'800 ad avere timone compensato ed erano quindi molto manovrabili, con un diametro di evoluzione a 15 nodi di 310 m. Erano per\u00f2 difficili da mantenere in rotta e questa caratteristica port\u00f2 al soprannome di \"the Wobbly Eight\" (le traballanti otto) durante il loro servizio dal 1914 al 1916 con la Grand Fleet. Avevano un rollio leggermente pi\u00f9 rapido delle classi precedenti ma erano comunque buone piattaforme di tiro, anche se molto umide con cattivo tempo.\nLa \"Britannia\" principalmente alimentata a carbone, ebbe dei nebulizzatori di nafta installati, come anche tutte le gemelle, tranne la \"New Zealand\", una prima volta per le corazzate britanniche. Questi permettevano di alzare rapidamente la pressione del vapore, migliorando l'accelerazione della nave. A fini comparativi le otto navi ebbero quattro differenti disposizioni delle caldaie. La \"Britannia\" ebbe 12 caldaie a tubi d'acqua Babcock &amp; Wilcox e 3 caldaie cilindriche o secondo altre fonti 18 caldaie Babcock &amp; Wilcox e 3 cilindriche.\nLa \"Britannia\" era una nave potente al momento del suo progetto e raggiunse completamente tutti i suoi obiettivi. Fu per\u00f2 sfortunata, perch\u00e9 gli anni dell sua costruzione furono tempi di sviluppi rivoluzionari per l'artiglieria navale, il controllo del tiro, la corazzatura e la propulsione navale. Si un\u00ec alla flotta nel settembre 1906, ma tre mesi dopo era gi\u00e0 obsoleta a causa della rivoluzionaria corazzata HMS \"Dreadnought\", entrata in servizio alla fine del 1906. Gi\u00e0 nel 1914 la \"Britannia\" e le sue gemelle, come tutte le altre pre-dreadnought, eran\u00f2 cos\u00ec sorpassate da essere utilizzate dalla Grand Fleet, tra il 1914 e il 1916, per navigare davanti a divisioni di corazzate monocalibre, proteggendole da eventuali mine, individuandole per tempo o urtandole per prime.\nServizio.\nLa HMS \"Britannia\" entr\u00f2 in servizio di riserva presso l'arsenale di Portsmouth Dockyard il 6 settembre 1906. Entr\u00f2 in servizio operativo il 2 ottobre dello stesso anno nell'Atlantic Fleet. Il 4 marzo 1907 fu trasferita alla Channel Fleet. Il 24 marzo 1909, a causa di una riorganizzazione della flotta, la Channel Fleet divenne la Seconda Divisione della Home Fleet e la \"Britannia\" divenne l'ammiraglia della divisione nell'aprile 1909. Fu raddobbata a Portsmouth tra il 1909 e il 1910. Il 14 luglio 1910 ebbe una collisione con la chiatta \"Loch Trool\", soffrendo leggeri danni.\nNel maggio 1912 la \"Britannia\" e le sue sette gemelle della classe \"King Edward VII\" (\"Africa\", \"Commonwealth\", \"Dominion\", \"Hibernia\", \"Hindustan\", \"King Edward VII\" e \"Zealandia\") furono assegnate al 3rd Battle Squadron, assegnato alla Prima Divisione della Home Fleet. La squadra fu distaccata nel Mediterraneo nel novembre 1912 a causa della prima guerra balcanica. Arriv\u00f2 a Malta il 27 novembre 1912 e partecip\u00f2 al blocco navale internazionale del Montenegro e all'occupazione di Scutari. La squadra ritorn\u00f2 nel Regno Unito nel 1913 e si riun\u00ec alla Home Fleet il 27 giugno 1913, dopo il quale la nave lasci\u00f2 la squadra per riunirsi alla Seconda Divisione.\nPrima guerra mondiale.\nAllo scoppio della prima guerra mondiale, nell'agosto 1914, la \"Britannia\" fu trasferita nuovamente nel 3rd Battle Squadron, assegnato alla Grand Fleet e con base a Rosyth.\nLa squadra fu utilizzata in aggiunta agli incrociatori della Grand Fleet nella Northern Patrol. Il 2 novembre 1914 la quadra fu distaccata per rinforzare la Channel Fleet e la base fu spostata a Portland. Ritron\u00f2 con la Grand Fleet il 13 dello stesso mese 1914. La \"Britannia\" s'incagli\u00f2 nel Firth of Forth presso Inchkeith il 26 gennaio 1915, soffrendo danni considerevoli al fondo, ma fu fatta galleggiare nuovamente dopo 36 ore e fu rimessa in sesto presso l'arsenale di Devonport.\nLa \"Britannia\" serv\u00ec con la Grand Fleet fino all'aprile 1916. Durante le sortite della flotta lei e le sue gemelle spesso navigavano alla testa di divisioni di corazzate monocalibro, per proteggerle dalle mine, localizzandole per tempo o colpendole per prime.\nIl 29 aprile 1916 il 3rd Battle Squadron fu spostato a Sheerness e il 3 maggio 1916 fu separato dalla Grand Fleet e trasferito al comando del Nore. La \"Britannia\" rimase con la squadra fino all'agosto 1916, quando inizi\u00f2 un raddobbo presso l'arsenale di Portsmouth.\nRientr\u00f2 in servizio nel settembre 1916 e la \"Britannia\" fu quindi trasferita al 2nd Detached Squadron, che fu organizzato a partire dal 1915 per rinforzare la Regia Marina contro quella austroungarica nell'Adriatico. Fu raddobbata a Gibilterra tra il febbraio e il marzo 1917 e fu poi unita al 9th Cruiser Squadron per pattugliare l'atlantico e scortare convogli, con base principale in Sierra Leone. Nel marzo 1917 sostitu\u00ec l'incrociatore corazzato HMS \"King Alfred\" come ammiraglia del 9th Cruiser Squadron e fu nuovamente raddobbata presso le Bermuda nel maggio 1917, quando i cannoni da 152\u00a0mm in batteria furono rimossi e sostituiti da 4 cannoni dello stesso calibro montati sul ponte corazzato. La \"Britannia\" affond\u00f2 nell'Atlantico, davanti a Capo Trafalgar, il 9 novembre 1918.\nPerdita.\nLa mattina del 9 novembre 1918, comandata da Francis F. Caulfield, la \"Britannia\" era in viaggio verso l'entrata occidentale dello stretto di Gibilterra quando fu silurata davanti a Capo Trafalgar dal sottomarino tedesco \"UB-50\". Dopo la prima esplosione la nave s'inclin\u00f2 di dieci gradi a sinistra. Dopo pochi minuti una seconda esplosione appicc\u00f2 un incendio nel magazzino munizioni di un pezzo da 234\u00a0mm, che caus\u00f2 l'esplosione della cordite in loco. L'oscurit\u00e0 sotto coperta rendeva virtualmente impossibile trovare le valvole per allagare il locale incendiato e anche le poche che furono trovate risultavano difficili da azionare a causa della loro posizione scomoda. La \"Britannia\" rimase inclinata di dieci gradi per due ore e mezza prima di affondare, permettendo a quasi tutto l'equipaggio di mettersi in salvo. La maggior parte degli uomini che morirono furono asfissiati dai fumi tossici della cordite. 50 uomini morirono e 80 furono feriti. In totale furono salvati 39 ufficiali e 673 membri dell'equipaggio.\nLa \"Britannia\" fu affondata solo due giorni prima dell'armistizio che termin\u00f2 la prima guerra mondiale, firmato l'11 novembre 1918."}
{"id": "7537060", "revid": "72396", "url": "https://it.wikipedia.org/wiki?curid=7537060", "title": "The Spaceship Company", "text": "The Spaceship Company (TSC) \u00e8 un produttore di veicoli spaziali britannico-statunitense fondata da Burt Rutan e Richard Branson nel 2005 ed era di propriet\u00e0 congiunta di Virgin Group (70%) e Scaled Composites (30%) fino al 2012 quando Virgin Galactic divenne l'unico proprietario TSC fu creata per ottenere la tecnologia di Scaled per il programma Virgin SpaceShip di Virgin Galactic, tra cui lo sviluppo di tecnologie per il Rientro atmosferico il motore RocketMotorTwo, in licenza da Paul Allen e la Mojave Aerospace Ventures di Burt Rutan. L'azienda produce i veicoli spaziali per Virgin Galactic e li v3ende per altre imprese. \nIl sistema di lancio suborbitale offerto include il veicolo spaziale SpaceShipTwo e l'aereo-vettore White Knight Two.\nStoria.\nNel 2016, \u00e8 stato annunciato che TSC, Virgin Galactic, e Virgin Group, avrebbero collaborato con Boom Technology per sviluppare un jet passeggeri transoceanico supersonico.\nNel 2018 l'accordo siglato tra SITAEL e Virgin Galactic prevede che un veicolo spaziale di The Spaceship Company verra\u00e0 costruito con il contributo tecnologico della prima e verr\u00e0 assemblato in Puglia per poi essere utilizzato nel futuro spazioporto di Grottaglie."}
{"id": "7537067", "revid": "98332553", "url": "https://it.wikipedia.org/wiki?curid=7537067", "title": "Un colpo di fortuna (A Smile of Fortune)", "text": ""}
{"id": "7537069", "revid": "1650354", "url": "https://it.wikipedia.org/wiki?curid=7537069", "title": "Follia di massacro", "text": ""}
{"id": "7537071", "revid": "533647", "url": "https://it.wikipedia.org/wiki?curid=7537071", "title": "Cangialosi", "text": ""}
{"id": "7537074", "revid": "114511590", "url": "https://it.wikipedia.org/wiki?curid=7537074", "title": "Cannarsa", "text": ""}
{"id": "7537076", "revid": "533647", "url": "https://it.wikipedia.org/wiki?curid=7537076", "title": "Caroleo", "text": ""}
{"id": "7537085", "revid": "110157", "url": "https://it.wikipedia.org/wiki?curid=7537085", "title": "Casino di Sotto", "text": "Il Casino di Sotto \u00e8 un edificio storico di Novellara, in provincia di Reggio Emilia. \u00c8 una delle numerose residenze di campagna appartenute alla famiglia Gonzaga.\nStoria e descrizione.\nLa costruzione, a pianta quadrangolare con quattro torri disposte ai lati, venne avviata nel 1554 dal conte di Novellara Alfonso I Gonzaga. La costruzione venne riveduta nella met\u00e0 del XVI secolo, su disegni di Lelio Orsi. Con il conte Alfonso II Gonzaga l'edificio venne abbellito e ristrutturato.\nNel 1728, con l'estinzione dei Gonzaga di Novellara, la propriet\u00e0 pass\u00f2 a Maria Teresa Cybo-Malaspina, duchessa di Massa e Principessa di Carrara.\nCon la dominazione napoleonica nel 1796 l'edificio venne spogliato degli arredi e delle opere d'arte."}
{"id": "7537087", "revid": "122846883", "url": "https://it.wikipedia.org/wiki?curid=7537087", "title": "Cima Missun", "text": " \nLa cima Missun (in francese \"Cime de Missun\") \u00e8 una montagna di 2.356 delle Alpi Liguri (sottosezione Alpi del Marguareis).\nDescrizione.\nLa cima Missun fa parte della catena principale alpina ed \u00e8 situata sullo spartiacque che separa il bacino del Negrone (uno dei rami sorgentizi del Tanaro, a nord-est) dalla valle Roia. A sud-est lo spartiacque prosegue con la punta Farenga e la Cima Ventosa, mentre a nord-ovest si abbassa alla Colla Rossa per poi risalire al Monte Bertrand. Morfologicamente la cima Missun \u00e8 caratterizzata verso la Val Tanaro da un versante a pendenza quasi uniforme mentre si presenta sul lato Val Roya con ripide balze rocciose. La cima della montagna \u00e8 collocata poco lontano dal confine di stato tra l'Italia (provincia di Cuneo) e la Francia (dipartimento delle Alpi Marittime). Amministrativamente appartiene al comune francese di La Brigue (FR-06). Sul lato che guarda verso l'Italia transita a mezza costa la strada ex-militare sterrata Monesi-colle di Tenda. La sua vetta \u00e8 segnalata da una piccola croce di vetta.\nAccesso alla cima.\nLa Cima Missun pu\u00f2 essere raggiunta abbastanza facilmente partendo dalla vicina Colla Rossa per un sentierino che si stacca dalla mulattiera che segna il confine italo-francese. Per tale mulattiera transita l\"'Alta via delle Alpi del Mare\".\nStoria.\nLa montagna, che un tempo apparteneva all'Italia, \u00e8 oggi passata interamente alla Francia: il trattato di Parigi fa infatti transitare il confine tra le due nazioni lungo una mulattiera che corre sul versante padano poco a est della cima."}
{"id": "7537088", "revid": "71155", "url": "https://it.wikipedia.org/wiki?curid=7537088", "title": "Cartabia", "text": ""}
{"id": "7537089", "revid": "200568", "url": "https://it.wikipedia.org/wiki?curid=7537089", "title": "Dmitrij Muserskij", "text": ""}
{"id": "7537090", "revid": "125216494", "url": "https://it.wikipedia.org/wiki?curid=7537090", "title": "Giovanni Arena (politico)", "text": "Biografia.\nLaureato in scienze motorie presso l'Universit\u00e0 di Perugia, ha esercitato la professione di docente in un liceo superiore, fin quando nel 1999 fu nominato vicesindaco e assessore all'ambiente, alla pubblica istruzione e allo spettacolo del comune di Viterbo fino al 2011, quando fu poi nominato sub-commissario dell'ARPA Lazio.\nNel 2015 viene nominato consulente della commissione parlamentare d'inchiesta sul ciclo dei rifiuti.\nNel 2018 si candida alla carica di sindaco di Viterbo per le elezioni comunali con una coalizione di centro-destra composta da Forza Italia, Lega, Fratelli d'Italia e la lista civica \"Fondazione!\", risultando poi eletto al ballottaggio con il 51,09% dei voti ed entrando in carica il 27 giugno. Il 21 dicembre 2021 fu sfiduciato dopo che 19 dei suoi consiglieri comunali (14 della maggioranza e 5 delle opposizioni) rassegnarono irrevocabilmente le loro dimissioni, costringendo difatti lo stesso Arena a dimettersi anch'egli il 27 dicembre successivo."}
{"id": "7537097", "revid": "112038328", "url": "https://it.wikipedia.org/wiki?curid=7537097", "title": "Editing dell'RNA", "text": "L'editing dell'RNA \u00e8 un processo simile allo splicing: mentre quest'ultimo opera sugli esoni mescolandoli in ordine diverso per ottenere trascritti diversi, nei processi di editing vengono cambiati gli esoni a livello delle basi.\nCambiando una o pi\u00f9 basi all'interno di una sequenza esonica si ottengono codoni diversi da quelli di partenza e che, di conseguenza, portano ad amminoacidi diversi durante il processo di traduzione.\nMeccanismi di editing.\nI principali meccanismi di editing sono:\nUna base viene deamminata, e di conseguenza si trasformer\u00e0 in un'altra base. Prendendo in esame la citosina, se subisce una reazione di deamminazione reagendo con una molecola di acqua si trasformer\u00e0 in uracile.\nSe si ha un codone CAA nel mezzo di una sequenza esonica che codifica per l'amminoacido glutammina, la deamminazione della citosina transformer\u00e0 il codone in UAA che corrisponde ad un codone di stop.\nQuesto porter\u00e0 ad una proteina inesatta o tronca, poich\u00e9 dopo esser stata sintetizzata per met\u00e0 trover\u00e0 il codone di stop UAA che indurr\u00e0 la terminazione della traduzione.\nIl gRNA (RNA guida) \u00e8 in grado di aggiungere degli uracili a monte, a valle, o dentro la sequenza codificante, andando a modificare le triplette.\nIl gRNA \u00e8 diviso in 3 regioni: all'estremit\u00e0 5' abbiamo l'ancora ed \u00e8 in grado di legarsi all mRNA che deve subire l'inserimento di U.\nLa seconda regione determina il punto esatto dove dovranno essere inserite le U e la terza collocata all'estremit\u00e0 3' \u00e8 una sequenza di poli -U."}
{"id": "7537103", "revid": "1543377", "url": "https://it.wikipedia.org/wiki?curid=7537103", "title": "Vela ai Giochi della XVIII Olimpiade - Dragone", "text": "La competizione della classe Dragone di vela ai Giochi della XVIII Olimpiade si e svolta nei giorni dal 12 al 21 ottobre 1964 nella Baia di Sagami,con base a Enoshima."}
{"id": "7537121", "revid": "1870933", "url": "https://it.wikipedia.org/wiki?curid=7537121", "title": "Jordan Mustoe", "text": "Carriera.\nClub.\nIl 1\u00ba gennaio 2018 viene acquistato a titolo definitivo dalla squadra finlandese dello ."}
{"id": "7537122", "revid": "126257", "url": "https://it.wikipedia.org/wiki?curid=7537122", "title": "Aurelia Augusta Mediolanum", "text": ""}
{"id": "7537123", "revid": "115968113", "url": "https://it.wikipedia.org/wiki?curid=7537123", "title": "Coraggio (disambigua)", "text": ""}
{"id": "7537125", "revid": "729019", "url": "https://it.wikipedia.org/wiki?curid=7537125", "title": "Hermann Recknagel", "text": "Biografia.\nFiglio di Adolf Recknagel e di sua moglie Maria von Hof, Hermann spos\u00f2 il 28 ottobre 1924 a Beulwitz Carola von Hertzberg.\nLa prima guerra mondiale.\nDopo la conclusione degli studi, entr\u00f2 il 25 settembre 1913 come ufficiale cadetto nel reggimento di fanteria \"von Wittich\" n. 83. Poco dopo lo scoppio della prima guerra mondiale, venne promosso tenente il 6 agosto 1914 e trasferito con il suo reggimento al Fronte occidentale, dove prest\u00f2 servizio come capo plotone. Alla fine del 1914, il reggimento giunse sul fronte orientale, sempre in servizio, dove Hermann venne ferito diverse volte. Il 18 aprile 1918 per il valore dimostrato venne promosso al rango di tenente.\nTra le due guerre.\nDopo la fine della prima guerra mondiale, Recknagel entr\u00f2 nei corpi di riserva come volontario. Dal 1 ottobre 1920 venne trasferito al 12\u00ba reggimento di fanteria d'istanza ad Halberstadt. Dal 1 ottobre 1921 e sino al 30 settembre 1922 venne assegnato al \"F\u00fchrergehilfenausbildung\" (l'addestramento personale) come ufficiale del 4\u00ba reggimento d'artiglieria d'istanza a Dresda. Dal 1 ottobre 1922, torn\u00f2 nuovamente ad Halberstadt dove il 1 ottobre 1926 ricevette la promozione a capitano. Dal 1 aprile 1928, fu il capo della 14\u00aa compagnia, e nel 1930 si un\u00ec come capo della 7\u00aa compagnia del reggimento a Quedlinburg.\nIl 1 agosto 1934 venne promosso al rango di maggiore ed il 1 ottobre 1934 venne nominato comandante del 2\u00ba battaglione del reggimento di fanteria \"Glogau\". Venne promosso tenente colonnello il 1 marzo 1937.\nLa seconda guerra mondiale.\nPoco prima dell'inizio della seconda guerra mondiale, Recknagel venne nominato il 26 agosto 1939 comandante del suo reggimento, conducendolo per la prima volta in quello stesso anno nella campagna di occupazione della Polonia. Il 1 febbraio 1940 venne promosso colonnello e dal maggio di quello stesso anno guid\u00f2 il suo reggimento nella campagna sul fronte occidentale. Per la conquista della citt\u00e0 di Dunkerque da parte del suo reggimento, ricevette il 5 agosto 1940 la Croce di Cavaliere dell'Ordine della Croce di Ferro.\nDopo la fine delle operazioni di combattimento in Francia, il suo reggimento si prepar\u00f2 per prendere parte all'Operazione Barbarossa e venne spostato sul fronte est per l'attacco all'Unione Sovietica. Il 15 luglio 1941 Recknagel venne ferito vicino a Vinnytsia, nell'attuale Ucraina. Dopo un periodo di degenza in ospedale e il recupero Recknagel dal 1 gennaio 1942 ottenne il comando della 111\u00aa divisione di fanteria ed il 1 giugno 1943 ottenne la nomina a tenente generale.\nDal 15 al 31 agosto 1943, comand\u00f2 le operazioni presso il Mar d'Azov a nord di Taganrog. Fu per un breve tempo il comandante della riserva dell'alto comando dell'esercito tedesco. Il 1 luglio 1944 venne promosso al rango di generale di fanteria ed ottene contemporaneamente il comando del 42\u00ba corpo d'armata.\nVenne coinvolto negli ultimi scontri contro l'Armata Rossa e venne infine catturato dai partigiani che lo uccisero a Piotrk\u00f3w Trybunalski il 23 gennaio 1945."}
{"id": "7537127", "revid": "533647", "url": "https://it.wikipedia.org/wiki?curid=7537127", "title": "Cornoldi", "text": ""}
{"id": "7537129", "revid": "767487", "url": "https://it.wikipedia.org/wiki?curid=7537129", "title": "Mellow Man Ace", "text": ""}
{"id": "7537130", "revid": "533647", "url": "https://it.wikipedia.org/wiki?curid=7537130", "title": "Cosatti", "text": ""}
{"id": "7537132", "revid": "22356", "url": "https://it.wikipedia.org/wiki?curid=7537132", "title": "Siamogale", "text": "La siamogale (gen. Siamogale) \u00e8 un mammifero carnivoro estinto, appartenente ai mustelidi. Visse tra il Miocene medio e il Pliocene inferiore (circa 14 - 4,5 milioni di anni fa) e i suoi resti fossili sono stati ritrovati in Asia. \nDescrizione.\nQuesto animale era molto simile a una lontra attuale, ma le dimensioni erano notevoli: dai fossili sinora rinvenuti, si stima che la taglia di almeno una delle due specie, Siamogale melilutra, fosse superiore a quella di un lupo; la lunghezza poteva raggiungere i due metri e il peso circa 50 chilogrammi: dimensioni superiori a quelle della pi\u00f9 grande lontra odierna, la lontra gigante del Brasile. \"Siamogale\", come le lontre attuali, doveva avere un lungo corpo e quattro arti relativamente brevi; il cranio era dotato di un muso corto e largo, ma era la dentatura la caratteristica principale di \"Siamogale\": i molari erano estremamente larghi e dotati di tubercoli arrotondati (bunodonti), simili a quelli dei tassi; in particolare, il primo molare superiore era espanso posteriormente. Come tutte le lontre, \"Siamogale\" era dotato di un grande canale infraorbitale e di un'espansione ventrale del processo mastoide.\nClassificazione.\nIl genere \"Siamogale\" venne descritto per la prima volta nel 1983, sulla base di resti fossili molto frammentari composti esclusivamente da denti, rinvenuti in terreni del Miocene medio della Thailandia settentrionale, nella zona di Mae Moh. Gli autori della prima descrizione di questa specie, nota come Siamogale thailandica, attribuirono con qualche incertezza i fossili alla sottofamiglia dei tassi (Melinae), a causa delle somiglianze nella dentatura. Solo con il rinvenimento di fossili pi\u00f9 completi appartenenti a una nuova specie, \"Siamogale melilutra\", rinvenuta in Cina (provincia di Yunnan) e descritta nel 2017, fu possibile attribuire correttamente questo genere alla sottofamiglia Lutrinae. Una mandibola isolata, descritta in precedenza come Lutra aonychoides e risalente al Pliocene inferiore della Cina (bacino dello Yushe), \u00e8 stata anch'essa attribuita alla nuova specie. Nel 2020 \u00e8 stata descritta un'altra specie proveniente dalla formazione Mae Moh in Thailandia, nota come \"S. bounosa\".\n\"Siamogale\" \u00e8 un rappresentante piuttosto aberrante della sottofamiglia Lutrinae, comprendente le lontre, e non \u00e8 chiaro quali fossero i suoi stretti vincoli filogenetici con altre forme. In ogni caso, sembra che i membri del genere \"Siamogale\" facessero parte di un clade di lontre che svilupparono molari fortemente bunodonti, vissute in Asia orientale.\nPaleobiologia.\nI molari bunodonti di \"Siamogale\" erano adatti a frantumare gusci duri, ed \u00e8 probabile che questo animale nuotasse in paludi e fiumi dell'Asia orientale alla ricerca di crostacei e molluschi. La forza del morso di \"Siamogale\" era molto superiore rispetto a quella delle lontre attuali, compresa la lontra marina.\n\"Siamogale\" rappresenta quindi un ecomorfotipo senza alcun analogo attuale, e la sua taglia gigantesca, unita all'alta forza mandibolare, conferiva a questo animale una capacit\u00e0 di frantumazione di gusci comparabile soltanto a quella dell'orso marino estinto \"Kolponomos\" (Tseng et al., 2017)."}
{"id": "7537145", "revid": "922800", "url": "https://it.wikipedia.org/wiki?curid=7537145", "title": "Lil Jon &amp; the East Side Boys", "text": ""}
{"id": "7537146", "revid": "767487", "url": "https://it.wikipedia.org/wiki?curid=7537146", "title": "Det hemmelighedsfulde X", "text": "Det hemmelighedsfulde X \u00e8 un film danese del 1914, diretto da Benjamin Christensen.\nTrama.\nLe truppe di un paese in guerra abbattono casualmente un piccione viaggiatore, sul quale viene trovato un messaggio che riproduce l\u2019ordine segreto che il controammiraglio van Hauen aveva affidato, sigillato, al proprio figlio, tenente van Hauen, che viene quindi sospettato di tradimento.\nMa era stato il conte Spinelli, spia nemica, che corteggiava la moglie del tenente appunto nella speranza di carpire qualche segreto militare, una volta introdottosi a casa dei van Hauen, a dissigillare il messaggio e a leggerlo, per poi renderne edotto il nemico tramite uno dei piccioni viaggiatori da lui mantenuti in un vecchio mulino. Ma, dopo aver fatto partire il piccione, Spinelli, per un malfunzionamento di una porta, era da allora rimasto irrimediabilmente rinchiuso negli scantinati del mulino.\nQuando si scopre che l\u2019ordine originale in possesso del tenente van Hauen ha il sigillo infranto, egli viene arrestato per tradimento della patria, e, giorni dopo, portato davanti alla corte marziale. Sua moglie, che sospetta di Spinelli, si sovviene che il conte aveva dimenticato a casa loro il soprabito, e si affretta a portarlo al tribunale dove avviene il dibattimento, sperando che possa scaturirne qualche prova atta a scagionare il marito. Ma il tenente, convinto, da indizi che paiono incontrovertibili, che la moglie e Spinelli abbiano effettivamente un rapporto, per non mettere a repentaglio l\u2019onore della donna dichiara che il soprabito \u00e8 il suo proprio. E nelle tasche del soprabito viene trovata una lettera con la quale il nemico ringrazia per la \u201csoffiata\u201d e chiede di far partire i successivi messaggi sempre \u201cda X\u201d. Il tenente \u00e8 condannato a morte.\nOgni tentativo di rintracciare il conte Spinelli per portarlo a testimoniare risulta naturalmente vano, poich\u00e9 egli \u00e8 rinchiuso da tempo nel vecchio mulino.\nNella inquieta notte precedente la fucilazione del tenente, mentre il figlio maggiore dei van Hauen esce di nascosto di casa tentando di intrufolarsi nella prigione dove \u00e8 detenuto il padre, per porgergli un ultimo saluto, la moglie del tenente, in un estremo tentativo di scagionare il marito, pensa che la misteriosa \u201cX\u201d possa riferirsi alle pale del vecchio mulino. Si precipita quindi al vecchio mulino, che \u00e8 ora zona di guerra, e, a fatica e rimanendo ferita, riesce a rintracciare Spinelli, e, soprattutto, la sua confessione autografa, scritta presentendo l\u2019approssimarsi della morte, di essere il colpevole della fuga di notizie segrete.\nSalvare la vita del tenente van Hauen non si riveler\u00e0 tuttavia semplice, e vi si riuscir\u00e0 solo all\u2019ultimo istante, quando il plotone d\u2019esecuzione avr\u00e0 gi\u00e0 puntato i fucili."}
{"id": "7537151", "revid": "1305887", "url": "https://it.wikipedia.org/wiki?curid=7537151", "title": "Terra-199999", "text": ""}
{"id": "7537152", "revid": "1305887", "url": "https://it.wikipedia.org/wiki?curid=7537152", "title": "Terra 199999", "text": ""}
{"id": "7537156", "revid": "253269", "url": "https://it.wikipedia.org/wiki?curid=7537156", "title": "Sam Adegoke", "text": "Biografia.\nSam \u00e8 nato a Lagos, in Nigeria. Ma \u00e8 cresciuto a Minneapolis e St. Paul , nel Minnesota. I suoi genitori erano ministri missionari e vennero negli Stati Uniti quando era pi\u00f9 giovane. Sam \u00e8 il pi\u00f9 giovane di sette figli. Sam ha studiato marketing e finanza all'Universit\u00e0 del Minnesota, ed \u00e8 stato presidente della Black Student Union, vicepresidente della sua fraternit\u00e0, e ha servito nel governo studentesco.\nIl 30 gennaio 2017, Sam \u00e8 stato scelto come protagonista nel film biografico di Lifetime (rete televisiva) Michael Jackson: Searching for Neverland dove recita la guardia del corpo di Michael Jackson, Javon Beard. Nel febbraio 2017, \u00e8 stato scritturato per il ruolo di Jeff Colby in un reboot di Dynasty per The CW, che \u00e8 stato rilasciato nell'ottobre 2017."}
{"id": "7537168", "revid": "767487", "url": "https://it.wikipedia.org/wiki?curid=7537168", "title": "Tha Alkaholiks", "text": "Tha Alkaholiks, noti anche come Tha Liks, \u00e8 un gruppo hip hop e di musica elettronica statunitense di Los Angeles. Ogni album in studio pubblicato dal gruppo \u00e8 entrato in almeno una delle classifiche stilate da \"Billboard\"."}
{"id": "7537169", "revid": "1722611", "url": "https://it.wikipedia.org/wiki?curid=7537169", "title": "Biblioterapia", "text": " \nLa biblioterapia, o libroterapia (riconducibile all'arteterapia) \u00e8 un metodo di terapia, prevalentemente utilizzato in ambito psicoterapeutico, che ricorre alla lettura di libri come terapia di individui che soffrono di disturbi come depressione, ansia e disturbi psicotici come ad esempio la schizofrenia. Attraverso l'analisi psicologica del soggetto, il terapista \u00e8 in grado di selezionare un libro adatto alla situazione del paziente. La lettura del libro dovrebbe aiutare il paziente ad acquisire consapevolezza della propria condizione e dei propri disturbi, rendendoli pi\u00f9 facili da affrontare. La lettura di libri pu\u00f2 fungere anche da tecnica \"psicoeducativa\". L'individuo, leggendo, attua un processo di introspezione che lo induce a riflettere su di s\u00e9. \nIl termine.\nIl termine Biblioterapia venne usato per la prima volta dal teologo americano Samuel Crothers nel 1916, ministro della Chiesa Unitaria Universale alla \"First Parish in Cambridge\" (Massachusetts), che parla della possibilit\u00e0 di utilizzare i libri come metodo di guarigione nel suo saggio \"A literary clinic\", pubblicati su \"The Atlantic Monthly\".\nLa parola biblio (dal greco \"biblion\") indica lo strumento in questione, ovvero il libro. La parola terapia (dal greco \"oepatteid\") indica il metodo o i mezzi che vengono attuati per la guarigione di malattie e patologie specifiche. \nStoria.\nAntichit\u00e0.\nL'ipotesi che la lettura potesse portare a effetti benefici risale all'Antica Grecia. Apollo, il figlio di Zeus, \u00e8 il Dio della poesia. Allo stesso tempo era anche Dio della medicina. Infatti, nella cultura greca questi due elementi sono posti in una relazione diretta. \nUn'altra testimonianza risale all'et\u00e0 ellenistica, ovvero un'iscrizione all'entrata della famosa biblioteca che si trova in Alessandria d'Egitto, su cui era incisa la frase: \u201cOspedale dell'anima\u201d.\nPi\u00f9 procede la storia e sempre pi\u00f9 la lettura viene integrata e posta a fianco della medicina. Sempre in Egitto, \u00e8 stato riportato che nel 1272 in un ospedale del Cairo venivano letti brani del Corano a fini curativi.\nAristotele e la catarsi.\nLa maggior parte degli studiosi che si sono interessati al tema della biblioterapia, analizzandola si sono rifatti al concetto di \"catarsi\", affrontata nel trattato \"Poetica\" di Aristotele. La catarsi \u00e8 un fenomeno psicologico che si ricollega alle passioni dell'essere umano, principalmente alla tragedia. L'uomo attraverso la visione di uno spettacolo teatrale dovrebbe essere in grado di immedesimarsi completamente nei personaggi, vivendo in modo diretto le loro stesse emozioni ed esperienze. L'imitazione del reale permette cos\u00ec un processo di liberazione dalle proprie passioni. Il concetto principale di biblioterapia \u00e8 lo stesso: l'immersione personale in un'esperienza imitativa e di conseguenza, l'apprendimento e comprensione di tale esperienza. \nUno degli studi in cui la catarsi svolge un ruolo centrale, \u00e8 la tesi di Caroline Shrodes presentata nel 1949. Fu la prima ad analizzare e sistematizzare concretamente il metodo biblioterapico suddividendolo in tre principali fasi: \"identificazione\", \"catarsi\" e \"introspezione\". L'identificazione \u00e8 la fase iniziale e prevede l'immedesimazione del lettore con i personaggi della trama. \u00c8 fondamentale che il lettore si rispecchi in ci\u00f2 che legge e che trovi delle affinit\u00e0 con un personaggio, immedesimandosi a tal punto da iniziare a pensare cosa farebbe al suo posto. Segue la catarsi, che per Aristotele significa la \"purificazione dell'anima\", interpretata pi\u00f9 come un distaccamento dal pensiero precedente del lettore per far spazio ad un pensiero completamente innovativo. Nel momento in cui questo cambiamento si stabilizza e si mantiene nel tempo, parliamo di introspezione. \nDiciottesimo secolo.\nL'utilizzo della biblioterapia nel XVIII secolo avviene in ambito psichiatrico negli Stati Uniti d'America. Per via di una rigidit\u00e0 scientifica e una tendenza conservatrice che dominava questi tempi, secondo la quale leggere non solo non era un'attivit\u00e0 che desse benefici, ma considerata addirittura dannosa, la biblioterapia non era di certo una pratica ben vista. Le letture religiose invece erano viste in modo positivo. Molti ospedali psichiatrici per\u00f2, avendo riconosciuto l'utilit\u00e0 della lettura di romanzi, articoli e altro, avevano istituito al loro interno delle biblioteche rivolte ai pazienti ricoverati, poich\u00e9 la lettura fosse considerata parte della cura. L'utilizzo della lettura era ben diverso da quello moderno, infatti, era adoperata perlopi\u00f9 per far distrarre e rilassare i pazienti distogliendo la loro attenzione da pensieri ossessivi.\nInizio novecento.\nIl concetto di biblioterapia inizia a prendere forma all'inizio del XX secolo. Essa veniva applicata principalmente come metodo di riabilitazione dei soldati che presentavano disturbi post-traumatici causati dalle battaglie della prima guerra mondiale. \nLa vera e propria nascita della biblioterapia si colloca intorno agli anni 30' negli Stati Uniti, quando lo psichiatra William C. Menninger, insieme al fratello Karl, inizia a prescrivere ai pazienti della sua clinica privata la lettura di libri, i cui contenuti riguardavano perlopi\u00f9 la psicoanalisi o la psichiatria. Menninger scrive un articolo in cui descrive il metodo d'applicazione e i risultati dell'utilizzo di libri come mezzo di guarigione, senza tralasciare il ruolo fondamentale del bibliotecario.\nStoria della biblioterapia in Italia.\nIn Italia la pratica della biblioterapia, rispetto ai paesi anglosassoni, \u00e8 ancora poco diffusa. Un motivo per cui \u00e8 una pratica arrivata in ritardo rispetto ad altri paesi, \u00e8 il fenomeno di analfabetismo che preoccupava l'Italia nel ventesimo secolo.\nUn altro \u00e8 la forte presenza della chiesa cattolica in Italia, che scoraggiava la scelta autonoma di libri e mantenne il latino come lingua liturgica fino al 1965.\nObiettivi.\nGli obiettivi che si pone la biblioterapia sono lo sviluppo della consapevolezza di s\u00e9, l'incremento dell'autostima, l'assertivit\u00e0, il miglioramento della capacit\u00e0 di comunicazione, il potenziamento delle capacit\u00e0 di adattamento e anche la crescita culturale dell'individuo. Attraverso la biblioterapia un individuo dovrebbe essere in grado di attuare un processo di crescita personale.\nSpesso viene anche affiancata alla biblioterapia un'altra tecnica, ovvero la \"scrittura della propria autobiografia\". Questo consente all'individuo di specificare ed oggettivare le proprie emozioni. Cos\u00ec facendo emergono i punti critici e fatti che saranno il punto di partenza del percorso terapeutico.\nLa biblioterapia non si pone come scopo quello di capire il significato di un libro, bens\u00ec le dinamiche e le riflessioni che i romanzi suscitano nell'individuo. Si tratta di consapevolizzare il soggetto di alcuni aspetti che non riesce a far emergere da s\u00e9 o in terapia, bens\u00ec solo attraverso l'identificarsi con un personaggio e percorrendo parallelamente ed indirettamente ad esso le esperienze utili alla presa di coscienza della propria condizione.\nEfficacia.\nNeuroni specchio.\nUno dei principali motivi per cui la biblioterapia ha iniziato a prendere piede seriamente nell'ambito della psicologia, \u00e8 per via degli studi che si sono condotti sui neuroni specchio. Studi simili hanno mostrato che la lettura di romanzi \u00e8 generatrice di \"empatia\". Questo accade perch\u00e9 la lettura di una parola, come ad esempio un verbo, attiva nel cervello gli stessi stati mentali che si attiverebbero al compimento di tali azioni. Leggere \u00e8 fondamentalmente una simulazione del reale. Ci\u00f2 teoricamente proverebbe l'efficacia della biblioterapia.\nGli studi dello psicologo Raymond A. Mar, della York University di Toronto, hanno mostrato che le persone appena leggono un racconto rispondono meglio ai test sulle interazioni sociali, rispetto alle persone che avevano soltanto letto un articolo di giornale. Infatti, le storie attivano gli stessi procedimenti cognitivi utilizzati dall'encefalo umano nell'interazione con altri individui. Questo processo psicofisiologico porta ad un senso di rilassamento e apre la mente a nuovi paesaggi indotti dalla narrazione.\nEffetti sul paziente con disturbi.\n\u00c8 importante tenere conto che la lettura di romanzi pu\u00f2 essere efficace nel momento in cui viene \"affiancata a un percorso psicoterapeutico\". Essa non guarisce disturbi specifici, ma aiuta il paziente a elaborare e ad approfondire diversi aspetti svolti in terapia. \nDiversi studi hanno dimostrato a livello statistico che la lettura di libri stimola nell'individuo \"aspetti cognitivi e affettivi\". La lettura, infatti, tiene in allenamento la mente e favorisce \"l'attivit\u00e0 cognitiva\". Questo aspetto \u00e8 fondamentale soprattutto per chi soffre di depressione, condizione che presenta sintomi come la passivit\u00e0 sia fisica che mentale. \u00c8 stata anche riscontrata una buona efficacia per il trattamento di disturbi dell'orgasmo femminile. Le cause principali di questo disturbo sono convinzioni e visioni distorte del rapporto sessuale. I manuali di autoaiuto educano e informano la paziente da questo punto di vista. Questo vale anche per altri disturbi come ad esempio la dipendenza da alcol, gli attacchi di panico, l'autolesionismo, la bulimia nervosa e tante altre. Recenti studi hanno applicato anche la biblioterapia su pazienti aventi malattie non di tipo psicologico, bens\u00ec organiche. La lettura non cura direttamente una malattia come il cancro, ma pu\u00f2 migliorare l'atteggiamento ottimista per affrontare la terapia. Inoltre migliora il rapporto coi medici e con la malattia stessa.\nLa biblioterapia, inoltre, permette di esprimere emozioni represse, perch\u00e9 la persona, leggendo, si immedesima a tal punto da provare le stesse esperienze dei personaggi. Ci\u00f2 permette una presa di coscienza maggiore e porta a risultati migliori nel corso della terapia. \n\u00c8 fondamentale, dunque, che il terapeuta sappia selezionare il libro adatto allo sviluppo cognitivo ed emotivo del paziente.\nEffetti sui bambini.\nLa lettura di libri \u00e8 molto efficace per i bambini, soprattutto per quanto riguarda l'insegnamento di regole morali e comportamentali. La lettura \u00e8 una risorsa importante che pu\u00f2 prevenire fenomeni di bullismo e di disturbi comportamentali, e aiuta a sviluppare capacit\u00e0 nel problem solving. \nPersino la \"lettura ad alta voce\" pu\u00f2 essere altamente benefica per lo sviluppo cognitivo di un bambino. Infatti aiuta a sviluppare l'immaginazione, la sensibilit\u00e0 e d'altro canto porta a un incremento del bagaglio linguistico. Se la lettura viene coltivata e praticata anche con la crescita rafforza capacit\u00e0 di riflessione e comunicazione.\nEffetti sugli anziani.\nLa lettura aiuta gli anziani a trovare una routine e un senso di quotidianit\u00e0, per contrastare la passivit\u00e0 che contraddistingue la vecchiaia. Attraverso le storie l'anziano \u00e8 in grado di ritrovare il filo della propria esistenza. \u00c8 importante anche per mantenere la mente attiva, stimolando la memoria, le facolt\u00e0 cognitive e coltivare l'uso del lessico, che nel corso dell'invecchiamento va scemando.\nMetodi di approccio.\nLa biblioterapia prevede due accezioni.\nPsicoterapia.\nNella psicoterapia la lettura di libri viene utilizzata come una specie di compito che il soggetto deve svolgere in modo da seguire una linea col trattamento previsto dal terapeuta. I contenuti del libro prescritto possono aiutare il soggetto in modo da promuovere una crescita cognitiva e socio-affettiva. In sostanza la lettura \u00e8 una \"componente integrativa\" volta al completamento della terapia intrapresa dallo psicoterapeuta e deve aiutare nell'elaborazione dei contenuti cognitivi ed emotivi nel percorso della terapia.\nAutoaiuto e autocura.\nQuando si parla di \"autocura\" e \"autoaiuto\", si parla dell'obbiettivo della biblioterapia di \"educare\" e formare singoli individui e gruppi. \"L'autoaiuto\" verte sulla collaborazione e la partecipazione per promuovere cultura e salute per la crescita individuale a livello di \"autocura\" e \"consapevolezza\". Consiste nel suggerimento di letture specifiche, in particolare manuali cosiddetti di autoaiuto, i cui contenuti riguardano le patologie e i disturbi che si vogliono trattare. Questi manuali hanno l'obbiettivo di formare l'individuo per quanto riguarda la propria condizione e, inoltre, suggerire delle tecniche di psicoterapia che possono eseguire anche in assenza del proprio terapeuta. Questo metodo \u00e8 efficace soprattutto per chi soffre di disturbi come depressione e ansia.\nTecnica.\nI libri vengono selezionati in base a tre criteri principali: il tipo di setting, il tipo e gravit\u00e0 della patologia e il tipo e pervasivit\u00e0 dei comportamenti disfunzionali. \u00c8 sempre preferibile scegliere libri scritti in lingua semplice e con contenuti che favoriscano la cosiddetta \"intelligenza emotiva\".\n\u00c8 importante selezionare libri adatti, in quanto contenuti non appropriati al caso clinico specifico di un paziente potrebbero portare ad un aggravamento delle sue condizioni. La prescrizione del libro funge come una specie di compito a casa. I contenuti all'interno del libro che vengono appresi dal paziente vengono, poi, al momento della terapia, rielaborati in modo pi\u00f9 sistematico (sia in sedute individuali che nei gruppi di sostegno).\nI rischi possono riguardare manuali di auto-aiuto che promettono una guarigione lampo. Sono pericolosi proprio perch\u00e9 fanno credere il paziente di poter guarire immediatamente, soltanto attraverso la loro lettura. \nInoltre, fortemente sconsigliati sono due tipi di libri: gli horror e i libri con contenuti di pseudo-erotismo. I primi possono essere controproducenti per il controllo dell'aggressivit\u00e0 del paziente. I secondi sono carichi di finzione e di sessualit\u00e0 spinta che non aiutano il paziente a trovare un equilibrio sessuale.\nGruppi di biblioterapia.\nI gruppi di biblioterapia sono gruppi di sostegno collettivo che vedono come mezzo di riflessione e di interazione tra i partecipanti la lettura di poesie, romanzi, diari, lettere, aforismi e altre forme di scrittura. La funzione di questi gruppi \u00e8 riportare le proprie opinioni su ci\u00f2 che si \u00e8 letto e ripercorrere insieme la lettura. Spesso i membri del gruppo hanno il bisogno di raccontare le proprie esperienze parallelamente a quelle dei personaggi. Gli obiettivi che si pongono i gruppi di biblioterapia sono il benessere interiore e l'arricchimento culturale. I gruppi di lettura aiutano a superare fasi di crisi e di difficolt\u00e0 personali."}
{"id": "7537173", "revid": "729019", "url": "https://it.wikipedia.org/wiki?curid=7537173", "title": "Diga di Fujinuma", "text": "La era una diga in materiali sciolti, con riempimento di terra, presso Sukagawa, nella prefettura di Fukushima, in Giappone. Fu stabilita sul fiume Ebana, un affluente del fiume Abukuma, 16 km ad ovest del municipio di Sukagawa. La costruzione della diga cominci\u00f2 nel 1937 e fu completata nel 1949 dopo un arresto dei lavori a causa della Seconda guerra mondiale. Lo scopo primario della diga era l'irrigazione. Essa croll\u00f2 l'11 marzo 2011 dopo il terremoto del T\u014dhoku.\nCrollo.\nL'11 marzo 2011, la diga cedette da 20 a 25 minuti dopo il terremoto del T\u014dhoku in quanto il bacino quasi pieno aveva tracimato la corona della diga. Le persone del posto riferirono di aver sentito un forte scoppio prima di vedere un'inondazione. L'inondazione spazz\u00f2 via cinque case prima di danneggiarne altre, mettendo fuori uso un ponte e bloccando le strade con i detriti. Otto persone furono disoerse e solo quattro corpi furono scoperti dopo che le ricerche cominciarono all'alba.\nIl 12 marzo, 252 dighe furono ispezionate e sette furono trovate danneggiate. Sei dighe in materiali sciolti avevano fessure poco profonde sulle loro corone e il bacino presso una diga a gravit\u00e0 in calcestruzzo aveva un lieve cedimento dei pendii. Quattro dighe, inclusa quella di Fujinuma, erano inaccessibili e non poterono essere ispezionate.\nUn rilevamento preliminare della diga e degli impianti condotto nell'aprile 2011 not\u00f2 che lo squarcio si presentava nella sezione pi\u00f9 alta della diga. All'interno del riempimento della diga, c'erano strati di suolo organico residuo che in un'area conteneva un ceppo d'albero. Il suolo residuo era usato come fondazione e in strati ben al di sopra dell'alluvione. Questo suggerisce che le fondazioni per la diga non erano state preparate correttamente, secondo lo studio. Per giunta, la diga ausiliaria dell'invaso sub\u00ec un grave cedimento dei pendii sul suo lato a monte, mentre le aree intorno al margine dell'invaso avevano cedimenti o sofferenze dei pendii di tipo lieve. Non si pot\u00e9 confermare se la causa di questi danni sia stata il terremoto o un rapido prosciugamento del bacino.\nProgetto.\nLa diga era del tipo a materiali sciolti, alta 18,5 m e lunga 133, con un volume strutturale di 99.000 m3 e un'ampiezza alla corona di 6 m. width of . A circa 300 m a sud, c'\u00e8 una diga ausiliaria con un'altezza di circa 6 m e una lunghezza approssimativamente di 60 m. La diga ausiliaria aiutava a mantenere l'invaso ai livelli progettati dato che la topografia non avrebbe permesso di farlo alla sola diga principale. La diga poggiava all'imbocco di un bacino irrigato di 8,8 km2 e il suo invaso aveva una capacit\u00e0 di 1,504 milioni di m3. L'invaso aveva una superficie di 20 ha. La diga fu costruita dalla Shoji Kensetsu e gestita dall\"Ebana River Coastal Reclamation District\" (\"Comprensorio di bonifica costiera del fiume Ebana\").\nRecupero.\nLa ricostruzione della diga inizi\u00f2 nell'ottobre 2013, ed \u00e8 stata completata nell'aprile 2017."}
{"id": "7537174", "revid": "1543377", "url": "https://it.wikipedia.org/wiki?curid=7537174", "title": "Vela ai Giochi della XVIII Olimpiade - 5,5 metri", "text": "La competizione della classe 5,5 metri di vela ai Giochi della XVIII Olimpiade si e svolta nei giorni dal 12 al 21 ottobre 1964 nella Baia di Sagami,con base a Enoshima."}
{"id": "7537207", "revid": "588403", "url": "https://it.wikipedia.org/wiki?curid=7537207", "title": "Baxt\u00efer Za\u00fdnwtd\u00efnov", "text": ""}
{"id": "7537227", "revid": "104458", "url": "https://it.wikipedia.org/wiki?curid=7537227", "title": "Rueschlikon", "text": ""}
{"id": "7537231", "revid": "287204", "url": "https://it.wikipedia.org/wiki?curid=7537231", "title": "Nadia Zyncenko", "text": " \nBiografia.\nNadia Zyncenko \u00e8 la figlia di Vladimir Zyncenko, un veterano ucraino dell'esercito russo nella seconda guerra mondiale, e l'ucraina Mar\u00eda Petrenko (nata nel 1924). Dopo la guerra i suoi genitori si incontrarono a Roma e andarono a vivere a Bagnoli (allora un villaggio costiero a 5\u00a0km da Napoli, ora un quartiere a ovest della citt\u00e0), dove nacque Nadia. \u00c8 cresciuta con i suoi genitori in una zona rurale di Pilar, nella provincia di Buenos Aires, a 40\u00a0km dalla citt\u00e0 di Buenos Aires. Qui nacquero i suoi due fratelli, Pablo e Pedro. \nCarriera.\nZyncenko entr\u00f2 alla Facolt\u00e0 di Scienze esatte e naturali presso l'Universit\u00e0 di Buenos Aires, dove ottenne una borsa di studio dal Servizio Meteorologico Nazionale, un'agenzia di stato che a quel tempo era dipendente dalla Argentine Air Force. \u00c8 membro attivo dell'Organizzazione internazionale dei presentatori meteorologici.\nNel 1980 guadagn\u00f2 la posizione di \"conduttrice del clima\" su \"Televisi\u00f3n P\u00fablica Argentina\" (Canal 7), la stazione televisiva statale. Allo stesso tempo ottenne un lavoro sul Canale 11 di Buenos Aires (attualmente Telefe). Nel 1992, inizi\u00f2 a lavorare come \"la donna del tempo\" sul canale di stato, dal luned\u00ec al venerd\u00ec alle 9:00 e a mezzogiorno e la domenica a mezzanotte. Nel frattempo, mantenne il suo lavoro presso il National Meteorological Service (nel ruolo di \"capo della meteorologia aeronautica\" ad Aeroparque, tra gli altri), fino al 2010.\nNel 2000 fu ospite nella serie tv \"S\u00e1bado Bus\".\nLuned\u00ec 4 giugno 2012, inizi\u00f2 il suo programma televisivo di mezz'ora, \"Nadia 6:30\", su Televisi\u00f3n P\u00fablica Argentina.\nIl 18 maggio 2014 ricevette un riconoscimento speciale alla carriera ai Mart\u00edn Fierro Awards.\nIl 6 febbraio 2018, Zyncenko lasci\u00f2 la Televisi\u00f3n P\u00fablica, apparentemente per aver superato, a 69 anni, l'et\u00e0 della pensione. L'8 febbraio 2018, il governo prolung\u00f2 la pensione fino all'et\u00e0 di 70 anni per uomini e donne."}
{"id": "7537232", "revid": "1048993", "url": "https://it.wikipedia.org/wiki?curid=7537232", "title": "Personaggi di God of War", "text": "Di seguito sono elencati tutti i personaggi presenti nella serie videoludica di God of War, che comprendono personaggi della mitologia greca e norrena e anche personaggi originali della serie non presenti nella mitologia.\nPersonaggi principali.\nKratos.\nIl protagonista della serie di \"God of War\", che compare in tutti i titoli. Guerriero spartano temuto per la sua ferocia, durante una battaglia vendette la sua anima ad Ares per salvarsi la vita. Serv\u00ec Ares per anni fino a quando il dio lo ingann\u00f2 e gli fece uccidere la sua famiglia; le ceneri della figlia e della moglie si attaccarono quindi alla sua pelle, facendolo soprannominare \"Il Fantasma di Sparta\" per la sua carnagione bianca quasi cadaverica. Dopo aver servito gli dei per anni, Kratos riesce ad uccidere Ares diventando il nuovo dio della guerra ma viene tradito da Zeus; cos\u00ec facendo giura vendetta contro di lui e gli dei olimpici, riuscendo ad ucciderli quasi tutti. Dopo aver ucciso tutti gli dei greci si trasferisce nelle terre norrene dove qui conobbe una donna di nome Faye dalla quale ebbe un figlio di nome Atreus. Qui Kratos viene preso di mira dagli d\u00e8i del posto che sanno del suo passato. \u00c8 doppiato da Terrence C. Carson (doppiaggio originale) e da Marco Pagani (doppiaggio italiano), mentre in \"God of War\" (2018) \u00e8 doppiato da Christopher Judge (doppiaggio originale) e da Pierluigi Astore (doppiaggio italiano).\nAtena.\nDea della saggezza e iniziale mentore di Kratos, che come quest'ultimo compare in tutti i titoli della serie. Fra tutti gli dei olimpici ella \u00e8 la pi\u00f9 gentile di tutti e la meno egoista; tuttavia \u00e8 fedele a suo padre Zeus ed \u00e8 disposta anche a scontrarsi contro Kratos pur di salvare l'Olimpo. In \"God of War II\" viene accidentalmente uccisa da Kratos mentre questi cercava di uccidere Zeus, ma in \"God of War III\" ella torna sotto forma di spirito, supportando al contrario ancora lo spartano nella lotta contro suo padre. Questo perch\u00e9 venne infettata da uno dei mali del vaso di Pandora, l'avidit\u00e0, che la cambi\u00f2 drasticamente facendola diventare egoista, bramosa di potere e desiderosa della morte degli olimpici, facendole affermare che solo lei pu\u00f2 guidare l'umanit\u00e0 verso un nuovo mondo. Dopo che Kratos uccide Zeus, ella infatti gli chiede di dargli il suo potere, ovvero la Speranza, e che solo lei potr\u00e0 guidare la Grecia a un nuovo mondo. Quando Kratos si rifiuta e si trafigge dando la Speranza ai mortali, Atena furiosa lascia lo spartano dicendogli che l'ha delusa ancora. Il suo destino dopo la morte degli dei dell'Olimpo \u00e8 sconosciuto, ma in \"God of War\" (2018), anni dopo, ricompare quando Kratos riprende le Lame del Caos per recarsi ad Helheim per salvare suo figlio Atreus. Ancora corrotta e in forma di spirito, la dea gli dice che lui sar\u00e0 per sempre un mostro a prescindere da qualunque cosa faccia per nascondere la verit\u00e0. \u00c8 doppiata da Erin Torpey (doppiaggio originale) e da Alessandra Felletti (doppiaggio italiano), mentre in \"God of War\" (2018) \u00e8 doppiata da Carole Ruggier (doppiaggio originale) e da Marta Altinier (doppiaggio italiano).\nGaia.\n\u00c8 uno dei Titani primordiali, nonch\u00e9 la narratrice dell'intera serie fino ad \"God of War: Ascension\". \u00c8 un enorme titano di sesso femminile dal corpo di roccia, su cui crescono e radicano numerosi alberi. Insieme a suo marito Urano diede vita a Crono e da questi nacquero tutti gli dei dell'Olimpo, e quando Rea salv\u00f2 Zeus dalla furia di Crono, prima che lo divorasse insieme agli altri suoi fratelli, Gaia lo accud\u00ec in modo che egli un giorno lo sconfiggesse liberando i suoi fratelli. Dopo che Zeus sconfisse suo padre e liber\u00f2 i suoi fratelli, band\u00ec i Titani compresa Gaia, che da quel momento ebbe come unico desiderio quello di vendicarsi di Zeus distruggendo il suo regno. Compare di persona in \"God of War II\", dove salva Kratos dall'Ade aiutandolo a diventare forte per permettergli di affrontare Zeus. In \"God of War III\", dopo che i titani vennero liberati da Kratos, Gaia lo tradisce, ma quest'ultimo alla fine riesce a ucciderla trafiggendola al cuore con la spada dell'Olimpo durante lo scontro finale contro Zeus. \u00c8 doppiata da Susanne Blakeslee (doppiaggio originale) e da Elisabetta Cesone (doppiaggio italiano).\nAtreus.\nAtreus \u00e8 il co-protagonista di \"God Of War\" (2018). \u00c8 il figlio di Kratos e della gigantessa Laufey la giusta, conosciuta come Faye. Kratos rivela che ha deciso di chiamarlo cos\u00ec in onore di un suo compagno spartano, che, nonostante le dure battaglie che affrontava, era sempre sorridente, pieno di vita e gentile con tutti. Infatti \u00e8 un ragazzino vivace e pieno di vita, curioso del mondo che lo circonda e annota tutto sul suo taccuino. A differenza di Kratos egli \u00e8 disposto ad aiutare chiunque sia in difficolt\u00e0, anche gli spiriti, che nonostante le avvertenze del padre poi si dimostrano malvagi. Infatti, essendo molto giovane, dimostra ancora l'inesperienza e l'ingenuit\u00e0 tipica di un ragazzino sul mondo e suoi eventi; a causa di ci\u00f2 molte volte si lancia senza pensare troppo alle conseguenze, venendo per questo spesso rimproverato da suo padre. Avendo come genitori Kratos e Laufey, Atreus \u00e8 1/2 gigante, 1/4 dio e 1/4 mortale. Avendo sangue divino possiede anche lui delle abilit\u00e0 eccezionali: possiede una forza e resistenza sovrumana (anche se non sa ancora sfruttarla), e, come affermato da Mimir, un'abilit\u00e0 speciale tipica di ogni divinit\u00e0; quella di Atreus \u00e8 quella di comprendere facilmente scritture antiche ormai dimenticate, di parlare l'antica lingua dei giganti e di saper sentire la voce degli spiriti. Nel corso del loro viaggio per raggiungere la vetta pi\u00f9 alta dei nove regni, lui e Kratos riescono ad avvicinarsi molto, riuscendo a costruire un forte legame tra padre e figlio, anche perch\u00e9 lo spartano gli rivela il suo passato. Alla fine si scopre che i giganti lo chiamavano con il nome di Loki; Kratos gli rivela che era sua madre che voleva chiamarlo in tal modo, ma alla fine scelsero il nome Atreus. Atreus stesso ammette di preferire di pi\u00f9, il nome datogli dal padre invece di Loki. \u00c8 doppiato da Sunny Suljic (doppiaggio originale) e da Leonardo Della Bianca (doppiaggio italiano)."}
{"id": "7537239", "revid": "481666", "url": "https://it.wikipedia.org/wiki?curid=7537239", "title": "La mujer del puerto", "text": ""}
{"id": "7537241", "revid": "37401", "url": "https://it.wikipedia.org/wiki?curid=7537241", "title": "Bronzo Tardo (Vicino Oriente)", "text": ""}
{"id": "7537245", "revid": "486946", "url": "https://it.wikipedia.org/wiki?curid=7537245", "title": "Stadio Omnilife", "text": ""}
{"id": "7537262", "revid": "1418004", "url": "https://it.wikipedia.org/wiki?curid=7537262", "title": "Rabih Alameddine", "text": "Biografia.\nNato ad Amman, in Giordania, nel 1959, vive e lavora tra San Francisco e Beirut.\nDi genitori libanesi, \u00e8 cresciuto tra il Kuwait e il Libano e ha compiuto gli studi nel Regno Unito e negli Stati Uniti laurenadosi in ingegneria all'UCLA e ottenendo un MBA all'Universit\u00e0 di San Francisco.\nDopo aver studiato psicologia clinica, ha intrapreso l'attivit\u00e0 di pittore (esponendo a New York e Londra), prima di esordire nella narrativa nel 1998 con il romanzo in forma di vignette \"Koolaids: The Art of War\".\nAutore eclettico di una raccolta di racconti e cinque romanzi a volte meta-narrativi (\"Io, la divina\" del 2001 ad esempio \u00e8 composto di soli capitoli primi), ha ricevuto numerosi riconoscimenti tra i quali il Prix Femina \u00c9tranger nel 2016 per \"La traduttrice\"."}
{"id": "7537266", "revid": "1543377", "url": "https://it.wikipedia.org/wiki?curid=7537266", "title": "Florence Bascom", "text": "Infanzia.\nFlorence Bascom nacque a Williamstown, Massachusetts, il 14 luglio 1862. La pi\u00f9 giovane di cinque figli, proveniva da una famiglia che, a differenza della maggior parte delle famiglie del tempo, incoraggiava l'ingresso delle donne nella societ\u00e0. Suo padre, John Bascom, era un professore al Williams College, e in seguito presidente della Universit\u00e0 del Wisconsin-Madison. Era il fattore trainante della sua carriera e il suo primo contatto nel campo della geologia. Sua madre, Emma Curtiss Bascom, era un'attivista per i diritti delle donne, coinvolta nel movimento del suffragio femminile. I suoi genitori furono fermi sostenitori dei diritti delle donne e incoraggiavano le donne a ottenere un'istruzione universitaria.\nEducazione.\nInizialmente Florence Bascom non fu interessata alla geologia. Consegu\u00ec una laurea in lettere nel 1882 e una laurea in scienze nel 1884 presso l'Universit\u00e0 del Wisconsin. Dopo la persuasione da parte di suo padre e il rifiuto di un'altra scuola, Bascom ottenne la sua prima laurea in scienze, che indirizz\u00f2 il suo interesse verso la geologia. Nel 1887 ottenne il suo corso di laurea specialistica presso la stessa universit\u00e0. Durante questo periodo le donne avevano un accesso limitato alle risorse educative, come la biblioteca e il ginnasio, ma anche un accesso limitato alle aule se gli uomini erano gi\u00e0 in esse. I suoi professori all'Universit\u00e0 del Wisconsin-Madison, Roland Duer Irving e Charles R. Van Hise, facevano parte dell'USGS. Bascom consegu\u00ec il dottorato all'Universit\u00e0 Johns Hopkins. Mentre studiava alla Johns Hopkins fu costretta a sedersi dietro uno schermo per non disturbare gli uomini della classe, la cui istruzione era la priorit\u00e0. Poich\u00e9 la geologia in quel momento era una disciplina puramente maschile, Bascom affront\u00f2 molte difficolt\u00e0 nell'ottenere l'istruzione e stabilirsi nel suo campo; questo la port\u00f2 a farsi conoscere come \"pioniere delle geologhe\".\nSebbene fosse la seconda donna ad ottenere un dottorato in geologia, fu la prima donna geologa a presentare un documento, prima del Geological Survey of Washington, nel 1901. Fu anche la prima donna eletta al Consiglio della Societ\u00e0 Geologica di America, nel 1924 (nessun'altra donna fu eletta fino al 1945), la prima ufficiale donna della Societ\u00e0 geologica d'America e nel 1930 divenne la seconda vicepresidente.\nDopo aver conseguito la laurea in medicina nel 1884, inizi\u00f2 la sua carriera di insegnante al college presso la Hampton School of Negroes and American Indians (attualmente conosciuta come Hampton University), lavorando l\u00ec per un anno prima di tornare all'Universit\u00e0 del Wisconsin per il suo master.\nCarriera.\nGeologia.\nFlorence Bascom contribu\u00ec alla creazione di un tipo speciale di identificazione dei vulcani acidi. Nel suo diario, \"The Structures, Origin and Nomenclature of Acidic Volcanic Rocks of South Mountain\", identific\u00f2 varie strutture rocciose formate dai vulcani. Sostenne che le formazioni rocciose della South Mountain erano cambiate nel corso del tempo, con alcune rocce che in origine avevano mostrato segni di essere riolite, ma in seguito erano identificate come rocce olocristalline. Non avendo una nomenclatura adeguata per identificare questa tipologia di rocce, Florence cre\u00f2 dei prefissi per aggiungere ai nomi preesistenti e identificare i cambiamenti acidi nelle rocce. I prefissi creati sono \"meta\", \"epi\" e \"apo\".\nFlorence Bascom studi\u00f2 in seguito anche i cicli di erosione in Pennsylvania. Un precedente pensiero scientifico riteneva che la provincia Piedmont della Pennsylvania fosse composta da due o tre cicli di erosione, mentre lei aveva prove che ritenevano che fossero almeno nove cicli. Florence compil\u00f2 un record stratigrafico di depositi atlantici nella provincia, che elencava la profondit\u00e0, le discordanze e i tipi di deposizione (come sabbia, argilla o ghiaia). Questi cicli si sono verificati per un lungo periodo di tempo, con sei cicli nel periodo post-Cretaceo e tre nel periodo Cretaceo. Questa conclusione diede agli scienziati nuove idee sui cicli di erosione; per quanto riguarda il loro tasso di occorrenza e come definire un ciclo.\nDocenza.\nOltre al suo contributo importante nel campo della geologia, ebbe anche una carriera come insegnante. Insegn\u00f2 matematica e scienze al Rockford College dal 1887 al 1889, e successivamente alla Ohio State University dal 1893 al 1895. Lasci\u00f2 l'Ohio State University per lavorare al Bryn Mawr College dove poteva condurre ricerche originali e insegnare corsi di geologia di alto livello. \nA Bryn Mawr College la geologia era considerata complementare rispetto alle altre scienze naturali. Il suo spazio di lavoro consisteva in uno spazio di archiviazione in un edificio costruito esclusivamente per la chimica e la biologia. In due anni riusc\u00ec a organizzare una notevole collezione di minerali, fossili e rocce. Bascom fond\u00f2 il Dipartimento di geologia di Bryn Mawr nel 1901. Continu\u00f2 a insegnare e formare una generazione di giovani donne in questo dipartimento. Nel 1937, 8 su 11 donne erano Fellows della Geological Society of America, laureate al corso di Bascom al Bryn Mawr College. Nel primo terzo del XX secolo, il programma di laurea di Bascom venne considerato uno dei pi\u00f9 rigorosi del paese, con una forte attenzione sia al laboratorio che al lavoro sul campo. Era noto per la formazione delle geologhe americane. I suoi studenti non si laureavano solamente, ma spesso riuscivano ad intraprendere carriere importanti in campo geologico. Florence Bascom era nota per i suoi standard elevati, applicati sia ai suoi studenti che a se stessa.\nBascom si ritir\u00f2 dall'insegnamento nel 1928, ma continu\u00f2 a lavorare negli United States Geological Survey fino al 1936. \nMentori.\nSuo padre, John Bascom, svolse un ruolo fondamentale nel fatto che Florence Bascom diventasse una geologa. Tutto inizi\u00f2 quando Florence aveva 12 anni e suo padre trasfer\u00ec lei e la sua famiglia dalla loro citt\u00e0 natale, per accettare la posizione di presidente della University of Wisconsin-Madison, l'universit\u00e0 in cui Florence avrebbe iniziato la sua educazione. Il suo interesse per la geologia inizi\u00f2 con suo padre che lei considerava che \"si capivano\" affermando di essere \"tutto ci\u00f2 di cui [lei] aveva bisogno, l'intesa con lui gratificava tutto ci\u00f2 che lei voleva o aveva bisogno per quanto riguardava gli uomini\". La citazione sopra fa riferimento alla rete di colleghi maschi che una donna dovrebbe avere per essere rispettata in campo scientifico. Fu durante un viaggio in auto con suo padre che indic\u00f2 un paesaggio che non capiva, che la intrig\u00f2 abbastanza da conoscere la terra e i processi geologici. Contraddicendo la sua precedente affermazione, ebbe molti altri mentori uomini per tutta la sua carriera.\nFlorence Bascom realizz\u00f2 la sua formazione scientifica con esperti in metamorfismo e cristallografia. Nella scelta dello studio in questo ambito fu fortemente influenzata da Roland Duer Irving, un professore all'Universit\u00e0 del Wisconsin-Madison e Charles R. Van Hise, l'assistente di Irving. Negli anni in cui lavor\u00f2 insieme a loro, dal 1884 al 1887, il Geological Survey di Washington aveva stabilito una divisione della geologia glaciale, motivo per Bascom di entrare nel campo della petrografia e della geologia strutturale. Questi eventi portarono Bascom ad analizzare le formazioni della South Mountain tra Maryland e Pennsylvania; formazioni considerate sedimenti, ma che sotto stretta osservazione Bascom arriv\u00f2 alla conclusione che le formazioni erano vulcaniche alterate, che lei identificava come \"Apor-hyolites\". Essendo un'esperta in mineralogia, petrologia e cristallografia Florence us\u00f2 queste informazioni per creare la sua tesi di master, denominata \"The Sheet Gabbros of Lake Superior\".\nMorte.\nFlorence Bascom mor\u00ec per un ictus (emorragia cerebrale) il 18 giugno 1945, all'et\u00e0 di 82 anni. Venne sepolta in un cimitero del Williams College a Williamstown, vicino ai membri della famiglia.\nPubblicazioni.\nFlorence Bascom ha pubblicato oltre 40 articoli su petrografia genetica, geomorfologia (in particolare la provenienza di depositi superficiali) e ghiaia. Il suo racconto della sua giovinezza a Madison pu\u00f2 essere trovato nel \"Wisconsin Magazine of History\" con il titolo \"The University in 1874-1887\", marzo 1925."}
{"id": "7537268", "revid": "767487", "url": "https://it.wikipedia.org/wiki?curid=7537268", "title": "La mujer del puerto (film 1934)", "text": "La mujer del puerto \u00e8 un film del 1934 diretto da Arcady Boytler e Raphael J. Sevilla. La sceneggiatura prende spunto da \"Il porto\", racconto di Guy de Maupassant. Pubblicato nel 1889, fu ripreso e rielaborato da Lev Tolstoj che ne trasse il racconto \"Fran\u00e7oise\".\nTrama.\nDelusa e amareggiata dal tradimento del fidanzato, dopo la morte di suo padre Rosario lascia la campagna per Veracruz. Al porto, la ragazza si vende ai marinai di passaggio. Tra i clienti, c'\u00e8 anche Alberto che Rosario scoprir\u00e0 essere il fratello che non vede da anni.\nProduzione.\nIl film fu prodotto dalla Eurindia Films.\nDistribuzione.\nLa Columbia Films distribu\u00ec in Messico il film che, il 14 febbraio 1934, fu presentato in prima a Citt\u00e0 del Messico. Negli Stati Uniti, la pellicola venne distribuita il 23 agosto 1936 in versione originale, senza traduzione o sottotitoli, dalla Cinexport Distributing.\nIl 6 gennaio 2011, il film \u00e8 stato proiettato alla Cinemateca Portuguesa di Lisbona."}
{"id": "7537289", "revid": "104458", "url": "https://it.wikipedia.org/wiki?curid=7537289", "title": "Waedenswil", "text": ""}
{"id": "7537292", "revid": "124123", "url": "https://it.wikipedia.org/wiki?curid=7537292", "title": "Jean-L\u00e9on Destin\u00e9", "text": "Nacque a Saint-Marc e si trasfer\u00ec negli Stati Uniti con la compagnia di danza di Lina Mathon-Blanchet nei primi anni '40. Pi\u00f9 tardi studi\u00f2 alla Howard University. Il suo lavoro, divenuto famoso negli anni '40, ha spesso affrontato la storia di Haiti della resistenza al colonialismo e alla schiavit\u00f9. Ball\u00f2 anche con la compagnia di Katherine Dunham e fond\u00f2 una compagnia di danza nazionale ad Haiti alla fine degli anni '40. Destin\u00e9 \u00e8 conosciuto come il padre della danza professionale haitiana."}
{"id": "7537303", "revid": "281901", "url": "https://it.wikipedia.org/wiki?curid=7537303", "title": "Stolephorus indicus", "text": "L'alice indopacifica (Stolephorus indicus), nota anche come acciuga indiana o acciuga di Hardenberg, \u00e8 una specie di pesce migratorio della famiglia degli Engraulidae. \u00c8 conosciuto come \"Handalla\" (\u0dc4\u0dd0\u0daf\u0dd0\u0dbd\u0dca\u0dbd\u0dcf) nello Sri Lanka, dove viene venduto nella maggior parte dei mercati e supermercati. \u00c8 ampiamente usato come esca viva o morta nella pesca dei tonni.\nDescrizione.\n\u00c8 un piccolo pesce da banco che vive a circa 20-50 metri di profondit\u00e0 nella maggior parte delle aree tropicali degli oceani Indo-pacifici a partire dal Madagascar e le Mauritius a ovest fino all'Australia e le Samoa a est. La lunghezza massima non supera i 15,5\u00a0cm. Ha da 15 a 17 raggi morbidi dorsali e da 18 a 21 raggi morbidi anali. Ci sono da 2 a 6 piccole squame aghiformi nella regione della pancia. L'estremit\u00e0 della mascella \u00e8 appuntita, raggiunge il bordo anteriore del pre-opercolo. Il corpo ha una forma da tipico Engraulidae con una carnagione marrone chiara e una striscia argentata sul fianco. Di solito si nutre di plancton.\nIl pesce \u00e8 parte della cucina delle regioni marittime dell'Asia meridionale e sud-est. Pu\u00f2 essere servito croccante e usato per preparare prodotti culinari a base di pesce come la salsa di pesce e altri piatti della cucina sud-asiatica. Nello Sri Lanka questa variet\u00e0 di pesce viene trasformata in uno snack immergendola in una pastella di farina, poi impanata e fritta nell'olio. \u00c8 anche popolare nel \"curry bianco\", cio\u00e8 un curry fatto con latte di cocco. Una variante pi\u00f9 piccante \u00e8 preparata con sugo di peperoncino secco e servito con cocco fresco raschiato per compensare la piccantezza del sugo."}
{"id": "7537344", "revid": "76963", "url": "https://it.wikipedia.org/wiki?curid=7537344", "title": "Arcady Boytler", "text": ""}
{"id": "7537353", "revid": "767487", "url": "https://it.wikipedia.org/wiki?curid=7537353", "title": "La mujer del puerto (film 1949)", "text": "La mujer del puerto \u00e8 un film del 1949 diretto da Emilio G\u00f3mez Muriel. \u1e14 il secondo adattamento per il cinema del racconto \"Il porto\" di Guy de Maupassant; nel 1934, il regista Arcady Boytler ne aveva firmato la prima versione che aveva come protagonista Andrea Palma.\nProduzione.\nIl film fu prodotto da \u00d3scar J. Brooks.\nDistribuzione.\nIn Messico, il film fu distribuito il 7 novembre 1949. In Brazile, prese il titolo \"A Mulher do Cais\", mentre, internazionalmente, \u00e8 conosciuto con quello inglese di \"The Woman of the Port\"."}
{"id": "7537354", "revid": "870065", "url": "https://it.wikipedia.org/wiki?curid=7537354", "title": "Ode della gelosia", "text": ""}
{"id": "7537370", "revid": "767487", "url": "https://it.wikipedia.org/wiki?curid=7537370", "title": "El vestido de novia", "text": "El vestido de novia \u00e8 un film del 1959 diretto da Benito Alazraki.\nProduzione.\nIl film fu prodotto dalla Cinematogr\u00e1fica Calder\u00f3n S.A.\nDistribuzione.\nDistribuito dalla Azteca Films Inc., il film usc\u00ec nelle sale messicane il 18 giugno 1959. Nello stesso anno, venne distribuito anche negli Stati Uniti."}
{"id": "7537374", "revid": "1543377", "url": "https://it.wikipedia.org/wiki?curid=7537374", "title": "Sophie Maslow", "text": "Biografia.\nNata a New York nel 1911 da genitori russi americani, Sophie Maslow inizi\u00f2 la sua formazione di danza con Blanche Talmud alla Neighborhood Playhouse School. Tra i suoi insegnanti c'erano Martha Graham e Louis Horst. Divenne membro della Martha Graham's Company nel 1931, esibendosi in numerosi ruoli solisti, fino al 1943. Cre\u00f2 la sua compagnia di danza, la Sophie Maslow Dance Company e, con Jane Dudley e William Bales, fond\u00f2 il Trio Dudley-Maslow-Bales nel 1942. La Maslow contribu\u00ec a definire e fondare il New Dance Group come un'entit\u00e0 artistica dedicata all'utilizzo della danza per fare dichiarazioni sociali e politiche. Nel 1948 si esib\u00ec e fu membro della facolt\u00e0 al primo American Dance Festival tenutosi al Connecticut College.\nLe coreografie della Maslow comprendono: \"Dust Bowl Ballads\" che dipinse la Depressione degli anni '30 e il popolo del Sud-Ovest durante questi periodi di magra, \"Folksay\", basato sull'omonimo poema di Carl Sandburg, \"Poem\", con musiche di Duke Ellington e le parole di Lawrence Ferlinghetti e il musical off-Broadway \"The Big Winner\" su un povero sarto e il suo biglietto della lotteria vincente. Nel 1951 fece coreografie per la New York City Opera (The Dybbuk). Nel 1952, 1955, 1956 e 1960-62, Maslow coreograf\u00f2 i festival di Chanukkah tenuti al Madison Square Garden.\nLe sue danze sono state ricostruite ed eseguite da CityDance Ensemble, The Harkness Ballet, la Batsheva Dance Company e The Bat-Dor Company. La voce e l'altruismo di Sophie Maslow rimangono un'ispirazione per il New Dance Group Arts Center.\nLa Maslow era ebrea.\nMor\u00ec il 25 giugno 2006 a Manhattan all'et\u00e0 di 95 anni."}
{"id": "7537384", "revid": "287204", "url": "https://it.wikipedia.org/wiki?curid=7537384", "title": "Mary Anthony", "text": " Sia il suo lavoro come ballerina che come coreografa di danza moderna furono fortemente influenzati da Martha Graham e Hanya Holm.\nBiografia.\nNata e cresciuta in Kentucky, Mary Anthony studi\u00f2 teatro al Grinnell College nello Iowa prima di proseguire gli studi di danza presso la Hanya Holm School di New York. Successivamente studi\u00f2 danza con Martha Graham. Dal 1943 al 1949 balla come membro della compagnia di danza di Hanya Holm. Nel 1949-50 fu una ballerina in evidenza nel musical di Broadway \"Touch and Go\", coreografato da Helen Tamiris. Ball\u00f2 in diverse produzioni con la New York City Opera negli anni '50, coreograf\u00f2 diversi musical in Italia durante quel decennio e anche i balletti di Canzonissima 1960.\nNel 1956 la Anthony fond\u00f2 la Mary Anthony Dance Company. La compagnia includeva due dei suoi precedenti partner di danza, Joseph Gifford e Cameron McCosh. La compagnia presentava le coreografie della Anthony che utilizzava spesso fonti letterarie come soggetti. Le sue due opere pi\u00f9 famose sono \"Lady Macbeth\", basata sulla commedia di Shakespeare, e \"Threnody\", basata sul lavoro teatrale \"Riders to the Sea\" di John Millington Synge. Durante gli anni '70 la sua compagnia raggiunse l'apice del successo con un gruppo di ballerini altamente dinamici, tra cui il rinomato ballerino e insegnante Ross Parkes.\nNel 1946 la Anthony inizi\u00f2 ad insegnare presso il New Dance Group, dove insegn\u00f2 per molti anni. Diversi suoi allievi sono diventati coreografi e danzatori di grande successo, tra questi Ronald K. Brown, Ulysses Dove, Yuriko Kimura, Richard Kuch, Daniel Maloney, Donald McKayle, Arthur Mitchell, Elisa Monte, Anabella Lenzu, Ross Parkes, and Steve Rooks."}
{"id": "7537397", "revid": "1573940", "url": "https://it.wikipedia.org/wiki?curid=7537397", "title": "Chiesa di San Leonardo (Fusine in Valromana)", "text": "La chiesa di San Leonardo \u00e8 la parrocchiale di Fusine in Valromana, frazione di Tarvisio, in provincia ed arcidiocesi di Udine; fa parte della forania della Montagna.\nStoria.\nLa chiesa di Fusine fu edificata tra il 1462 e il 1463 e fu dichiarata parrocchiale nel 1500. Nel 1797 fu ampliata la cappella dell'Addolorata. \nIl 20 febbraio 1932, in seguito alla bolla \"Quo Christi fideles\" di papa Pio XI, la parrocchia di Fusine in Valromana venne ceduta dalla diocesi di Lubiana a quella di Udine ed entr\u00f2 a far parte della forania di Tarvisio, anch'essa incorporata dall'arcidiocesi di Udine in quell'occasione."}
{"id": "7537402", "revid": "46291", "url": "https://it.wikipedia.org/wiki?curid=7537402", "title": "Gratiola", "text": "Gratiola \u00e8 un genere di piante erbacee o arbustive della famiglia delle Plantaginaceae.\nEtimologia.\nIl nome del genere deriva dalla parola latina \"gratia\" (= gradevolezza, piacevolezza, amabilit\u00e0) con riferimento alle qualit\u00e0 medicinali delle piante di questo genere.\nIl nome scientifico \u00e8 stato definito da Linneo (1707\u00a0\u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum - 1: 17\" del 1753.\nDescrizione.\nQueste piante non sono molto alte. In genere la forma biologica \u00e8 emicriptofita scaposa (H scap), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie. Sono presenti anche specie a ciclo biologico annuale, altre sono succulente. La superficie pu\u00f2 essere glabra o viscido-pubescente.\nRadici.\nLe radici normalmente sono secondarie da rizoma.\nFusto.\nLa parte sotterranea del fusto pu\u00f2 consistere in un rizoma; quella epigea in genere ha un portamento da prostrato a ascendente oppure \u00e8 eretta. La sezione del fusto \u00e8 quadrangolare a causa della presenza di fasci di collenchima posti nei quattro vertici. \nFoglie.\nLe foglie sono in genere sessili e lungo il caule hanno una disposizione opposta. La lamina ha una forma da lineare-lanceolata a ovoide con base tronca e apice acuto. I margini sono dentellati (i dentelli sono arrotondati). Le nervature sono 3 o 5 longitudinali. \nInfiorescenza.\nLe infiorescenze sono formate da fiori solitari, distintamente pedicellati e posizionati all'ascella delle foglie superiori. In genere sono presenti due bratteole di tipo fogliaceo alla base del calice. \nFrutti.\nI frutti sono delle capsule da globose a obcuneate a base quadrata con 4 valve a deiscenza loculicida e setticida (si separano dall'asse placentale). I semi sono numerosi con teste colorate di nero o marrone scuro, con superfici striate e con coste longitudinali (con reticoli trasversali).\nDistribuzione e habitat.\nLa distribuzione delle specie di questo genere \u00e8 nord-americana, europea e asiatica (verso l'area tropicale anche a quote alte). L'habitat preferito sono le zone umide che si trovano nelle regioni temperate.\nSolamente una specie di questo genere presente sul territorio italiano si trovano anche sulle Alpi. Qui di seguito sono elencati alcuni dati relativi all'habitat, al substrato e alla distribuzione di questa specie:.\nTassonomia.\nLa famiglia di appartenenza di questo genere (Plantaginaceae) comprende 113 generi con 1800 specie (oppure secondo altri Autori 114 generi e 2400 specie, o anche 117 generi e 1904 specie o 90 generi e 1900 specie) ed \u00e8 suddivisa in tre sottofamiglie e oltre una dozzina di trib\u00f9 e varie sottotrib\u00f9.\nIl numero cromosomico delle specie del genere \u00e8: 2n = 16 e 32.\nFilogenesi.\nStoricamente questo genere ha fatto parte della famiglia Scrophulariaceae (secondo la classificazione ormai classica di Cronquist). In seguito \u00e8 stato descritto anche all'interno della famiglia Veronicaceae. Attualmente con i nuovi sistemi di classificazione filogenetica (classificazione APG) \u00e8 stato assegnato alla famiglia delle Plantaginaceae, sottofamiglia Gratioloideae , trib\u00f9 Gratioleae e sottotrib\u00f9 Gratiolinae .\nAll'interno della famiglia il genere \"Gratiola\" insieme a tutti gli altri generi della sottofamiglia Gratioloideae occupa, da un punto di vista filogenetico, una posizione \"basale\" (ossia sono stati i primi gruppi ad evolversi della famiglia Plantaginaceae circa 66 - 42 milioni di anni fa).\nRecenti studi di tipo filogenetico sul DNA delle specie del genere \"Gratiola\" hanno dimostrato che il genere \u00e8 monofiletico (\"Gratiola\" s.l.) se si includono i generi monotipo \"Amphianthus pusillus\" , \"Fonkia uliginosa\" , \"Sophronanthe hispida\" e \"Tragiola pilosa\" . \"Gratiola\" \u00e8 inoltre vicino (filogeneticamente) alle specie dei generi \"Hydrotriche\" e \"Limnophila\" del Vecchio Mondo attualmente descritti all'interno della sottotrib\u00f9 Dopatriinae considerata \"gruppo fratello\" della sottotrib\u00f9 Gratiolinae. Gli stessi studi hanno individuato, all'interno del genere, quattro cladi principali: \"Diandrae\", \"Gratiola\", \"Nibora\" e \"Sophronanthe\" che in gran parte corrispondono alle principali regioni biogeografiche nelle quali sono distribuite le specie di questo genere..\nIl clade 1 \"Sophronanthe\" \u00e8 fortemente supportato come gruppo monofiletico ed \u00e8 in posizione \"basale\" e quindi \"gruppo fratello\" del resto del genere. Le sinapomorfie di questo gruppo sono: un particolare tipo di radici (a chioma), la presenza di svernamenti, rami rigidi, indumento irsuto non ghiandolare, foglie rigide con margini revoluti e ispessiti, facce papillose delle foglie, dimensioni non uniformi dei sepali dei calici, teche parallele e antere orientate verticalmente, il tessuto connettivo delle antere non dilatato, valvole delle capsule dei frutti indurite e bifide e infine semi con pareti radiali sottili e pareti tangenziali con diverse creste sinuose.\nAnche il calde 2 \"Diandrae\" \u00e8 supportato fortemente. Le specie di questo gruppo sono caratterizzate da un ciclo biologico annuo con stature in genere basse, radici fibroso-carnose, foglie con ghiandole e semi a forma ovoide e pareti tangenziali lisce sovrastante uno strato reticolato a nido d'ape.\nIl clade 3 \"Nibora\" \u00e8 \"gruppo fratello\" al clade \"Gratiola\", \"core\" del genere. Le caratteristiche morfologiche condivise tra le specie di questo gruppo sono: spessi fusti succulenti con superfici glabre, radici fibroso-carnose, pedicelli corti e morbidi, capsule con forme globose a pareti sottili e semi con forme cilindrico-lineari.\nIl clade 4 \"Gratiola\" \u00e8 il \"core\" del genere e il gruppo pi\u00f9 numeroso di specie. Al suo interno si possono individuare 7 sottocladi: \"Gratiola aurea\", \"Gratiola officinalis\", \"Gratiola peruviana\", \"Gratiola nana\", \"Gratiola pedunculata\", \"Gratiola pubescens\" e \"Gratiola latifolia\". Questi raggruppamenti non sono ancora risolti filogeneticamente per cui formano un ramo politotomico (diversi raggruppamenti sono stati fatti sulla condivisione di alcuni caratteri morfologici).\nTabella di dettaglio del genere:\nNota: nella tabella precedente non \u00e8 inserita la specie \"Gratiola mauretanica\" recentemente ritrovata.\nLista delle specie.\nPer questo genere sono riconosciute valide le seguenti specie:\nNote: \nSpecie spontanee dell'Europa.\nNell'areale europeo e del Mediterraneo sono presenti le seguenti specie:\nSpecie spontanee italiane.\nUna sola specie di questo genere \u00e8 presente sul territorio italiano:"}
{"id": "7537412", "revid": "944090", "url": "https://it.wikipedia.org/wiki?curid=7537412", "title": "Finlandia propria", "text": ""}
{"id": "7537415", "revid": "76963", "url": "https://it.wikipedia.org/wiki?curid=7537415", "title": "Donald McKayle", "text": "Primi anni e influenze.\nMcKayle nacque a New York il 6 luglio 1930 e crebbe in una comunit\u00e0 razziale mista dell'East Harlem di immigrati afroamericani, portoricani ed ebrei. Era il secondo figlio di una famiglia immigrata di origine borghese di origine giamaicana. Suo padre aveva lavorato come manutentore al nightclub Copacabana prima di diventare meccanico, mentre sua madre lavorava come assistente medico.\nCrescere in un quartiere integrato modell\u00f2 la comprensione di McKayle delle questioni sociali e dei pregiudizi razziali in America in un periodo in cui razzismo e segregazione erano all'ordine del giorno. McKayle fu anche influenzato dallo stile di vita liberale e attivista dei suoi genitori. Era esposto alla danza sociale e all'atmosfera sociale esuberante delle feste indiane occidentali frequentate dai suoi genitori. Anche l'esperienza educativa di McKayle che frequentava una scuola pubblica al di fuori della comunit\u00e0 di Harlem accrebbe la sua consapevolezza sociale. Le sue convinzioni politiche vennero influenzate dal suo insegnante di inglese del liceo Lewis Allen, noto anche come Abel Meeropol, autore del poema \"Strange Fruit\". E al liceo McKayle si un\u00ec alla Frederick Douglass Society per saperne di pi\u00f9 sulla storia e il patrimonio afroamericano, un argomento che non veniva insegnato a scuola.\nMa fu uno spettacolo ispiratore di Pearl Primus che suscit\u00f2 l'interesse di McKayle per la danza da adolescente. Nonostante la mancanza di un addestramento formale per la danza, McKayle fece un'audizione e ricevette una borsa di studio per il New Dance Group nel 1947. McKayle era ambizioso e approfitt\u00f2 avidamente della formazione regolare della compagnia nelle varie forme di danza, moderna, balletto, tip-tap, afro-caraibico, ind\u00f9 e haitiana. Tra i suoi maestri c'erano la pioniera della danza moderna Martha Graham, Merce Cunningham, Anna Sokolow e Karol Shook. I suoi illustri mentori furono Sophie Maslow, Jane Dudley, William Bales e la sua prima insegnante Jean Erdman. Altri insegnanti furono Mary Anthony, Pearl Primus, Jean-L\u00e9on Destin\u00e9, Hadassah, and Paul Draper. In meno di un anno, McKayle stava coreografando i suoi pezzi di danza da concerto completi.\nPrime coreografie.\nI primi lavori di McKayle esplorano la condizione umana universale e riflettono i temi dell'unit\u00e0 e della comunit\u00e0 attraverso il movimento espressivo ed emotivo.\nAll'et\u00e0 di 18 anni McKayle rappresent\u00f2 in anteprima il suo pezzo solista, \"Saturday's Child\" (1948), coreografato con i versi di Countee Cullen. Questo pezzo rappresentava la realt\u00e0 della povert\u00e0 e della sofferenza dei senzatetto. Secondo l'autobiografia di McKayle, fu inserito nel \"Comitato per il Negro nelle Arti\" a causa delle ripetute rappresentazioni e dell'alta visibilit\u00e0 di questo pezzo. Questa organizzazione era composta da Harlem Renaissance, i cui leader comprendevano Langston Hughes e artisti e artisti afro-americani emergenti come Harry Belafonte. Il Comitato era dedicato a cambiare i pregiudizi e il razzismo diffuso che rendevano difficile lo spettacolo agli afroamericani.\nIl classico della danza americana \"Games\" (1951) fu il primo grande lavoro di McKayle e lanci\u00f2 la sua carriera di ballerino. Combina ritmi, canti, canzoni e giochi di strada per creare una scena d'infanzia dedicata esclusivamente alla ricreazione. Ispirato ai ricordi dell'infanzia, \"Games\" esplora i temi della povert\u00e0 e della discriminazione nel plasmare le vite e gli atteggiamenti dei giovani.\nAnche \"Rainbow 'Round My Shoulder\" (1959) \u00e8 considerato un capolavoro che incorpora movimento, ritmi e musica africani. I prigionieri di una squadra di lavoratori forzati si muovono con forza attraverso il palco creando una narrativa espressiva attraverso movimenti astratti di lavoro fisico. McKayle allude ai sogni afroamericani di libert\u00e0 e uguaglianza attraverso questa immagine di schiavit\u00f9 e prigionia. L'ingiustizia razziale e la violenza del pezzo si concludono quando un membro della squadra viene colpito e ucciso.\nBroadway/ TV/ Film.\nI primi lavori di McKayle attirarono l'interesse delle star di Broadway, del pubblico e dei film di Hollywood. \"Golden Boy\" (1964) fu la sua prima produzione a Broadway, seguita da \"I'm Solomon\" (1969) e \"Dr. Jazz\" (1975). McKayle fu il regista e coreografo di \"Raisin\" (1974) e fu premiato con un Tony come miglior musical. Fu il responsabile dell'intera ideazione, della messa in scena e della coreografia di \"Sophisticated Ladies\" (1981), che ha vinto numerosi premi.\nLa creazione di coreografie per celebrit\u00e0 port\u00f2 alle sue apparizioni in programmi televisivi popolari come \"The Bill Cosby Show\" e \"The Ed Sullivan Show\". Il lavoro di McKayle \u00e8 stato trasmesso su tutte le principali reti televisive dal 1951 al 1985. Ha anche coreografato per film come \"Bedknobs and Broomsticks\" (1970), \"The Great White Hope\" (1972) e \"The Minstrel Man\" (1976).\nFilm documentario biografico.\n\"Donald McKayle : Heartbeats of a Dancemaker\" Film di Joy Chong-Stannard, Victoria N Kneubuhl, Gregg Lizenbery, Marilyn Cristofori. Colonna sonora di Stephen Fox. Attori: Donald McKayle, Della Reese (narratrice), Harry Belafonte, Jos\u00e9 Lim\u00f3n Dance Company, San Jose and Cleveland Ballet. Dance Pioneers, Hawaii Public Television, Dance Horizons Video.\nPremi.\nNel 1963 McKayle ha ricevuto il Capezio Dance Award e nel 1992 ha ricevuto il Samuel H. Scripps American Dance Festival Award alla carriera. Nel 2004 ha ricevuto l'Heritage Award dalla National Dance Association per i suoi contributi all'educazione alla danza. \u00c8 stato il primo a ricevere il Distinguished Faculty Lectureship Award for Research dall'Universit\u00e0 della California, Irvine, dove era stato istruttore e direttore artistico della compagnia di danza dell'UCI.\nIl Bessie for Outstanding Revival 2016 (The New York Dance and Performance Awards) \u00e8 stato assegnato a \"Rainbow Round My Shoulder\" di Donald McKayle, interpretato dalla Dayton Contemporary Dance Company e prodotto dalla Paul Taylor American Modern Dance presso il David H. Koch Theater per aver dato ad un balletto classico moderno una nuova e potente vita, trasformando la rappresentazione di un gruppo di prigionieri afro-americani di met\u00e0 secolo in un grido risonante per i nostri tempi attuali, eseguito con umanit\u00e0, artigianato e bellezza.\nCompagnie.\nMcKayle form\u00f2 e diresse la sua compagnia di danza, Donald McKayle and Dancers (1951-69) e fu a capo della compagnia di ballo Inner City Repertory dal 1970 al 1974. Mantenne relazioni con compagnie che sono depositarie del suo lavoro tra cui Alvin Ailey American Dance Theatre, il Cleveland San Jose Ballet e il Los Angeles Contemporary Dance Theatre. \u00c8 stato coreografo della Limon Dance Company dal 1995. Ha inoltre coreografato oltre 70 pezzi per compagnie di danza di tutto il mondo negli Stati Uniti, in Canada, Israele, Europa e Sud America."}
{"id": "7537427", "revid": "2091899", "url": "https://it.wikipedia.org/wiki?curid=7537427", "title": "Spirituali militum curae", "text": "Spirituali militum curae \u00e8 una costituzione apostolica di papa Giovanni Paolo II del 21 aprile 1986. Con questo documento il pontefice eman\u00f2 nuove disposizioni relative agli ordinariati militari in sostituzione della precedente normativa contenuta nell'istruzione \"Solemne semper\" della Congregazione Concistoriale del 23 aprile 1951 e in alcuni documenti successivi.\nContenuto.\nLa \"Spirituali militum curae\" comprende un prologo, 14 articoli, alcuni costituiti da pi\u00f9 commi, e una conclusione.\nOgni ordinariato militare, che pu\u00f2 essere chiamato anche \"ordinariato castrense\", \u00e8 una particolare circoscrizione ecclesiastica, equiparata ad una diocesi, ma retta da propri statuti, stabiliti dalla Santa Sede; gli statuti devono tener conto di eventuali accordi, convenzioni o concordati stipulati tra la Santa Sede e i singoli Stati.\nOgni ordinariato militare \u00e8 retto da un Ordinario, normalmente un vescovo, che ha i medesimi diritti e doveri di un vescovo diocesano; l'Ordinario militare \u00e8 nominato dal Papa e deve di norma essere libero da ogni altro incarico inerente alla cura pastorale dei fedeli.\nL'Ordinario militare \u00e8 membro di diritto della conferenza episcopale della nazione dove ha sede l'ordinariato militare.\nQuesto articolo definisce la giurisdizione dell'Ordinario militare, che \u00e8:\nTutti i luoghi e le caserme dove vivono ed operano i militari, anche all'estero, fanno parte dell'ordinariato militare; tuttavia, in assenza dell'Ordinario militare e dei suoi cappellani, questi luoghi sono sottomessi alla giurisdizione del vescovo diocesano locale.\nFanno parte dell'ordinariato militare tutti i sacerdoti, secolari o religiosi, che hanno ottenuto il permesso dai rispettivi superiori per svolgere il loro servizio presso le forze armate. L'ordinariato militare pu\u00f2 avere un seminario proprio per la formazione di sacerdoti. A norma del diritto, ogni ordinariato deve avere il consiglio presbiterale.\nI sacerdoti che, nell'ordinariato militare, sono nominati cappellani, hanno gli stessi diritti e doveri dei parroci; la loro giurisdizione \u00e8 tuttavia cumulativa con quella dei parroci diocesani locali.\nSpetta all'Ordinario militare fare in modo che i religiosi che lavorano a servizio dell'ordinariato, mantengano i rapporti con le rispettive congregazioni o istituti religiosi di provenienza.\nL'Ordinario militare e i suoi preti devono prendersi cura in modo particolare dei laici che fanno parte dell'ordinariato, promuovendone il loro ruolo attivo nell'evangelizzazione del mondo militare.\nOltre ai militari, fanno parte dell'ordinariato: i membri delle loro famiglie, se abitano con loro; tutti coloro che lavorano per le forze armate; coloro che frequentano le scuole militari; i degenti e coloro che lavorano negli ospedali militari; tutte le persone che operano nelle strutture per veterani militari.\nL'Ordinario militare dipende dalla Congregazione per i vescovi oppure, nei Paesi di missione, dalla Congregazione per l'evangelizzazione dei popoli.\n\u00c8 fatto obbligo agli Ordinari militari di presentare alla Santa Sede ogni cinque anni un rapporto sullo stato dell'ordinariato militare, e di fare la visita ad limina a norma del diritto.\nQuesto articolo stabilisce alcuni punti da prendere in considerazione nella stesura degli statuti propri degli ordinariati militari, e cio\u00e8: \u00abil luogo della chiesa dell'ordinariato, la composizione della curia, la condizione ecclesiastica dell'ordinario e del resto del clero, il modo di provvedere in caso di sede vacante, i libri di registro e tutto ci\u00f2 che riguarda il consiglio pastorale\u00bb.\nL'ultimo articolo specifica la normativa sui tribunali di competenza nelle cause giudiziali che coinvolgono i fedeli dell'ordinariato militare.\nNelle conclusioni, fu stabilito che entro un anno dalla promulgazione della costituzione apostolica gli ordinariati militari gi\u00e0 esistenti dovevano far approvare dalla Santa Sede i propri statuti."}
{"id": "7537462", "revid": "404449", "url": "https://it.wikipedia.org/wiki?curid=7537462", "title": "Signore di Foligno", "text": ""}
{"id": "7537466", "revid": "400694", "url": "https://it.wikipedia.org/wiki?curid=7537466", "title": "White supremacist", "text": ""}
{"id": "7537468", "revid": "406204", "url": "https://it.wikipedia.org/wiki?curid=7537468", "title": "Espressione facciale", "text": ""}
{"id": "7537476", "revid": "1543377", "url": "https://it.wikipedia.org/wiki?curid=7537476", "title": "Coppa delle Nazioni 1947 (hockey su pista)", "text": "La Coppa delle Nazioni 1947 \u00e8 stata la 21\u00aa edizione dell'omonima competizione di hockey su pista. Il torneo, organizzato dal Montreux Hockey Club, ha avuto inizio il 4 aprile e si \u00e8 concluso il 7 aprile 1947.\nIl trofeo \u00e8 stato conquistato dalla Selezione di Lisbona per la 1\u00aa volta nella sua storia."}
{"id": "7537479", "revid": "2039709", "url": "https://it.wikipedia.org/wiki?curid=7537479", "title": "Sklandrausis", "text": "Lo Sklandrausis (in dialetto livoniano: \"sklandrou\u0161\", in livone \"s\u016brkak\"), chiamato anche \u017eograusis o di\u017erausis, \u00e8 una torta dolce-salata tradizionale della cucina lettone, originario della Livonia.\nSi tratta di un tortino di colore giallo-arancio, preparato con una crosta di farina di segale farcita con un ripieno salato di patate (un terzo) e dolce di carote (due terzi). La superficie \u00e8 aromatizzata con il cumino.\nConsiderato un piatto nazionale della Lettonia, nel 2013 lo \"sklandrausis\" ha ottenuto dall'Unione europea il riconoscimento di specialit\u00e0 tradizionale garantita (STG).\nStoria.\nLa storia dello \"sklandrausis\" risale a molti secoli fa: gli antichi abitanti della Lettonia avevano la tradizione di preparare questo tortino in occasione della festa per la fine del raccolto (\"Jumis\") durante l'equinozio d'autunno o altre festivit\u00e0, come la Pasqua o il Natale.\nInizialmente era una semplice focaccia di farina di segale non lievitata, cotta sulle ceneri del camino per poi divenire un tortino ripieno. L'esistenza del ripieno \u00e8 comprovata dall'etimologia stessa del prodotto: la parola \"sklanda\" significa staccionata, mentre \"rausis\" significa tortino; questi bordi servivano appunto per evitare che il ripieno cadesse nel fuoco. La coltivazione della carota in Lettonia risale al XVI secolo, e l'uso di tale radice per la farcitura dello \"sklandrausis\" \u00e8 documentata fin dai tempi del Ducato di Curlandia (fra i secoli XVI e XVII). Successivamente all'introduzione della patata (secolo XVII), anch'essa venne aggiunta, finemente tagliata o grattugiata, come ingrediente della ricetta. In un documento del 1914 vi \u00e8 un riferimento al consumo dello \"sklandrausis\" in Curlandia.\nPreparazione.\nLa farina di segale viene stemperata in acqua calda con burro e sale. L'impasto viene steso e tagliato in una forma circolare, che viene posta al'interno di una teglia imburrata, ripiegando i bordi verso l'alto.\nIl ripieno inferiore del tortino viene preparato con patate bollite schiacciate (oppure patate crude grattugiate), a cui viene aggiunto sale, burro (o panna) ed eventualmente un uovo.\nIl ripieno superiore (che per quantit\u00e0 \u00e8 circa il doppio del primo) \u00e8 preparato nello stesso sistema, ma con le carote e lo zucchero al posto delle patate e sale.\nDopo aver posto prima lo strato di patate e poi quello delle carote, il tortino viene cotto nel forno ad alta temperatura (220-250\u00a0\u00b0C) per 15-30 minuti, ovvero fino a quando la base non sia asciutta e le carote divenino di colore marroncino.\nLo \"sklandrausis\" viene infine servito ricoperto con panna acida spolverata di zucchero, con un'evenutuale spruzzata di cannella o semi di cumino. Il rivestimento pu\u00f2 essere preparato anche con una miscela di panna, zucchero e uova (in questo caso il tortino viene cotto nuovamente in forno per altri cinque minuti).Lo \"sklandrausis \"viene tradizionalmente accompagnato da una bevanda di latte e miele, oppure dalla \"sk\u0101bputra\" (\"porridge\" fermentato di latte e orzo)."}
{"id": "7537498", "revid": "6923", "url": "https://it.wikipedia.org/wiki?curid=7537498", "title": "LafargeHolcim", "text": "LafargeHolcim LTD \u00e8 un'azienda multinazionale operante nel settore dei materiali da costruzione; essa \u00e8 nata nel 2015 dalla fusione della francese Lafarge e della svizzera Holcim.\nAttivit\u00e0.\nEssa opera in tre attivit\u00e0 principali: cementi e clinkers (61,3%), granulati (10,5%) e altre attivit\u00e0 (28,2%), principalmente calcestruzzi.\nLa ripartizione geografica del fatturato era al 2017: Europa (26,2%), Asia Pacifica (28,1%), America del Nord (21,7%), Africa e Medio Oriente (12,7%) e America Latina (11,3%)."}
{"id": "7537501", "revid": "729019", "url": "https://it.wikipedia.org/wiki?curid=7537501", "title": "Franz Hrdlicka", "text": "Biografia.\nHrdlicka nacque il 15 ottobre 1920 a Maxdorf a M\u00e4hren, l'attuale Dvorska di Brno nella Repubblica Ceca. Si arruol\u00f2 volontario per prestare servizio nella Luftwaffe (Wehrmacht) alla fine del 1939. \nIl 29 maggio 1944 alcuni velivoli dello JG 77 si trasferiscono dall'Aeroporto di Poggio Renatico a Lavariano di Mortegliano per intercettare il ritorno dei B-24 dalla Germania. Sui cieli di Zagabria a mezzogiorno i caccia tedeschi abbattono 12 B-24 americani della 15th Air Force. Un caccia tedesco viene abbattuto. Alle 14.00 il gruppo parte per ritornare a Poggio Renatico. Il Maggiore Siegfried Freytag abbatte un aereo ed anche gli assi Hrdlicka ed Erhart Menge un B-24 ciascuno. Il 4 giugno in tarda mattinata abbattono 4 Supermarine Spitfire ad ovest di Porretta Terme. Il Capitano Hrdlicka e l\u2019asso Franz N\u00c4GELE ottengono una vittoria. \nIl 26 giugno avviene un trasferimento temporaneo degli aerei a Maniago. Due B-24 vengono abbattuti sui cieli di Zagabria, uno dall\u2019asso Capitano Deicke e l\u2019altro dal Capitano Hrdlicka.\nIl 27 settembre 1944 fu abbattuto e ferito in combattimento da un Supermarine Spitfire vicino ad Arnhem, ma riusc\u00ec a salvarsi. Dopo la sua 44\u00aa vittoria aerea, il 9 agosto 1944 ottenne la Croce di ferro della Croce di Ferro (Ritterkreuz des Eisernen Kreuzes). Fu trasferito allo Jagdgeschwader 2 \"Richthofen\" (JG 2-2nd Fighter Wing) a met\u00e0 ottobre 1944. Qui comand\u00f2 il 1. Staffel come Staffelkapit\u00e4n (caposquadriglia) prima di essere nominato Gruppenkommandeur (comandante di gruppo) del I. Gruppe di JG 2 \"Richthofen\" il 9 dicembre 1944.\nHrdlicka fu abbattuto dai caccia della United States Army Air Forces ed ucciso in azione il 25 marzo 1945 vicino a Betzenrod, oggi sobborgo di Schotten, in Assia. I suoi resti furono recuperati l'8 settembre 1951. Era stato nominato per la Croce di ferro della Croce di ferro con foglie di quercia che non era stato approvata."}
{"id": "7537505", "revid": "8660", "url": "https://it.wikipedia.org/wiki?curid=7537505", "title": "Louth Mavericks", "text": "I Louth Mavericks sono una squadra di football americano, di Dundalk, in Irlanda."}
{"id": "7537507", "revid": "92723", "url": "https://it.wikipedia.org/wiki?curid=7537507", "title": "Chiesa di Santa Maria in Pantano", "text": " La chiesa di Santa Maria in Pantano \u00e8 un luogo di culto cattolico che sorge a Massa Martana, in provincia di Perugia. L'edificio, risalente al VI/VII secolo, sorge nei pressi della zona archeologica dove era probabilmente ubicata la sede dell'antica diocesi di Martana.\nCollegamenti esterni.\nScheda sul sito del comune"}
{"id": "7537517", "revid": "98340246", "url": "https://it.wikipedia.org/wiki?curid=7537517", "title": "Duomo di Massa Martana", "text": ""}
{"id": "7537518", "revid": "1782831", "url": "https://it.wikipedia.org/wiki?curid=7537518", "title": "Dax (nome)", "text": "Origine e diffusione.\nIl nome riprende l'omonimo cognome inglese, derivato forse dalla citt\u00e0 francese di Dax oppure da \"D\u00e6cca\", un prenome anglosassone dal significato oscuro. \nIl nome \u00e8 diventato particolarmente popolare in Australia per assonanza con il termine \"dacks\", con cui viene indicata la biancheria intima maschile.\nOnomastico.\nIl nome \u00e8 adespota e quindi l'onomastico viene festeggiato il 1\u00ba novembre, giorno dedicato alla festa di Ognissanti."}
{"id": "7537524", "revid": "1543377", "url": "https://it.wikipedia.org/wiki?curid=7537524", "title": "Coppa delle Nazioni 1949 (hockey su pista)", "text": "La Coppa delle Nazioni 1949 \u00e8 stata la 23\u00aa edizione dell'omonima competizione di hockey su pista. Il torneo, organizzato dal Montreux Hockey Club, ha avuto inizio il 14 aprile e si \u00e8 concluso il 17 aprile 1949.\nIl trofeo \u00e8 stato conquistato dal per la 2\u00aa volta nella sua storia.\nSquadre partecipanti.\nNazionali\nClub"}
{"id": "7537527", "revid": "852776", "url": "https://it.wikipedia.org/wiki?curid=7537527", "title": "Jaren Jackson Jr.", "text": ""}
{"id": "7537528", "revid": "767487", "url": "https://it.wikipedia.org/wiki?curid=7537528", "title": "Mike Ladd", "text": "Nativo di Cambridge, \u00e8 cresciuto nel Bronx, New York City."}
{"id": "7537530", "revid": "1745361", "url": "https://it.wikipedia.org/wiki?curid=7537530", "title": "Pluto (ninfa)", "text": "Nella mitologia greca, Pluto (, \"ricchezza\") era la madre di Tantalo; gran parte delle fonti indica come padre di Tantalo Zeus, mentre uno scolio ad Euripide, \"Oreste\", 5 indica Tmolo come padre di Tantalo. Secondo Igino, il padre di Pluto era Imante, mentre altre fonti riportano Crono."}
{"id": "7537531", "revid": "34971", "url": "https://it.wikipedia.org/wiki?curid=7537531", "title": "Bourguignonne", "text": ""}
{"id": "7537532", "revid": "852776", "url": "https://it.wikipedia.org/wiki?curid=7537532", "title": "Michael Porter Jr.", "text": ""}
{"id": "7537533", "revid": "4175", "url": "https://it.wikipedia.org/wiki?curid=7537533", "title": "IRB Nations Cup 2014", "text": "La IRB Nations Cup 2014 fu la 9\u00aa edizione della Nations Cup, competizione internazionale organizzata dall'International Rugby Board al fine di favorire la crescita delle federazioni di secondo livello tramite l'incontro con le nazionali \"A\" di quelle di primo livello.\nSi svolse tra il 13 e il 22 giugno 2014 a Bucarest fra quattro squadre: la rappresentativa A dell'Irlanda (nota come \"Emerging Ireland\") e le nazionali maggiori di (Paese organizzatore), e .\nFu l'ottava di dieci edizioni consecutive a tenersi in Romania, e a vincere il titolo fu la neo arrivata formazione irlandese, che vinse tutti e tre gli incontri con bonus.\nFu l'ultima edizione a chiamarsi \"IRB Nations Cup\"; dall'anno successivo, con il cambio di nome dell'International Rugby Board, assunse la denominazione di \"World Rugby Nations Cup\".\nFormula.\nLe quattro squadre si incontrarono in un girone unico all'italiana in cui ciascuna incontr\u00f2 le altre tre.\nLa classifica finale fu stilata secondo le regole di punteggio dell'emisfero sud, quindi 4 punti per la vittoria, 2 per il pareggio, 0 per la sconfitta pi\u00f9 gli eventuali bonus per quattro mete realizzate e/o la sconfitta con sette o meno punti di scarto."}
{"id": "7537534", "revid": "124123", "url": "https://it.wikipedia.org/wiki?curid=7537534", "title": "Benito Alazraki", "text": "Biografia.\nEra figlio di Rosa Algranti Franco e di Le\u00f3n Alazraki Barqu\u00ed, un industriale tessile turco che, alla fine degli anni quaranta, come presidente della comunit\u00e0 ebraica sefardita, fu uno dei principali promotori del movimento sionista messicano. Benito, in giovent\u00f9, aveva pensato di dedicarsi alla letteratura, dopo essere entrato in contatto con molti degli intellettuali spagnoli esiliati in Messico a causa della guerra civile."}
{"id": "7537535", "revid": "416175", "url": "https://it.wikipedia.org/wiki?curid=7537535", "title": "Fussballclub Winterthur 2018-2019", "text": "Questa voce raccoglie le informazioni riguardanti il Fussballclub Winterthur nelle competizioni ufficiali della stagione 2018-2019.\nMaglie e sponsor.\nIl fornitore ufficiale di materiale tecnico per la stagione 2018-2019 \u00e8 Gpard, mentre lo sponsor di maglia \u00e8 Keller AG f\u00fcr Druckmesstechnik.\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "7537537", "revid": "1821847", "url": "https://it.wikipedia.org/wiki?curid=7537537", "title": "Costituzionalisti nella rivoluzione messicana", "text": "I costituzionalisti nella rivoluzione messicana (\"constitucionalistas\"), noti anche come \"carranzisti\" ovvero \"carrancistas\") furono la terza fazione nella rivoluzione messicana, costituita principalmente dalla classe media dei centri urbani, dai radicali progressisti e dagli intellettuali che desideravano una Costituzione all'insegna del motto \"Il Messico per i Messicani\". Dopo la rivoluzione essi dominarono la politica messicana come Partito Rivoluzionario Istituzionale (PRI) fino ai primi anni ottanta.\nFazioni rivoluzionarie.\nSebbene non appariscente come le altre due principali fazioni nella rivoluzione messicana a causa dell'assenza di un \"leader\" carismatico come Emiliano Zapata o Pancho Villa, vi fu un terzo gruppo che aspirava al potere durante la rivoluzione e vi ebbe il ruolo principale, poich\u00e9 alla fine fu il vincitore. Questa fazione era nota come \"i costituzionalisti\" ed era composta da intellettuali radicali progressisti e cittadini della classe media, in altre parole messicani che non erano puramente di discendenza locale ma nemmeno appartenenti alle \"\u00e9lite\" e che quindi non beneficiavano molto del \"boom\" degli investimenti stranieri del governo D\u00edaz. I Costituzionalisti si distinguevano dai seguaci di Zapata e da quelli di Villa, che combattevano in gran parte per questioni particolari. Essi chiedevano il ritorno delle \"ejido\" (terre pubbliche) ai villaggi e la spartizione dei grandi latifondi, sebbene non nella misura richiesta da Zapata, per il quale questo era lo scopo primario della rivoluzione. Essi volevano anche la nazionalizzazione di tutte le terre e altre risorse di propriet\u00e0 straniera, cosa desiderata da tutti i Messicani. In ogni caso questi uomini si rendevano anche conto che la prosperit\u00e0 del periodo di D\u00edaz era arrivata sacrificando numerosi diritti dei cittadini messicani e che aveva lasciato legge e ordine nelle mani di un dittatore, che le poteva piegare alla sua volont\u00e0. Essi cercavano di porre fine alle battaglie nel Messico con una Costituzione che avesse a cuore solo gli interessi dei proprietari delle fattorie messicane.\nFrancisco Madero.\nLa nascita dei Costituzionalisti ebbe luogo alla fine del XIX secolo, prima che scoppiasse ufficialmente la rivoluzione. Porfirio D\u00edaz era ancora al potere, ma la nazione messicana aveva iniziato a traboccare di sentimenti di ribellione. Nel 1900 si era formato un piccolo gruppo che si era etichettato come anti-D\u00edaz. Con la formazione di questo gruppo il risentimento popolare messicano per il regime di D\u00edaz venne alla luce. Ebbe inizio quindi una serie crescente di insurrezioni, specialmente nelle zone ove vi erano interessi stranieri.\nNel 1904 Jes\u00fas, Enrique e Ricardo Flores Mag\u00f3n, tre fratelli radicali anarco-comunisti, pubblicarono un giornale con il quale sollecitarono la rivoluzione. Con questa pubblicazione giunse un alleato inatteso, Francisco Madero, che era il figlio del proprietario di una ricca fattoria.\nMadero inizi\u00f2 a denunciare pubblicamente D\u00edaz e viaggi\u00f2 per il Paese chiedendo libere elezioni, democrazia e cambiamenti sociali. A causa dell'irritazione di D\u00edaz, egli si un\u00ec ai Fratelli Flores Mag\u00f3n e ad altri messicani radicali progressisti a El Paso, ove continu\u00f2 ad alimentare il fuoco rivoluzionario da lontano.\nNel 1910, con la proclamazione del Piano di San Luis Potos\u00ed da parte di Madero, il Messico venne gettato per la prima volta nella sua storia, in una piena rivoluzione. A causa degli scritti di Madero, dei fratelli Mag\u00f3n e di altri costituzionalisti (sebbene questi fossero ancora etichettati come radicali progressisti) persone di ogni classe sociale e di ogni ascendenza etnica insorse per rispondere alla chiamata rivoluzionaria. Durante questo periodo non solo insorsero capi come Zapata e Villa, ma molti costituzionalisti, molti dei quali avvocati, giornalisti o intellettuali, guadagnarono in popolarit\u00e0 e potere. Allora D\u00edaz accett\u00f2 di dimettersi e Madero fu eletto presidente; i costituzionalisti avevano guadagnato basi di potere nella popolazione di gran parte dei centri urbani siti al centro del Paese.\nZapata controllava gran parte delle regioni meridionali, ove si trovava una popolazione di discendenza locale, e Pancho Villa controllava le zone settentrionali, dominate in gran parte dai proprietari di fattorie e dai minatori.\nAscesa di Venustiano Carranza.\nLa presidenza di Madero si rivel\u00f2 di breve durata, poich\u00e9 si alien\u00f2 gran parte dei suoi sostenitori rifiutandosi di emanare una riforma agraria e sviluppando deboli e insufficienti programmi di cambiamento sociale. Il generale Victoriano Huerta infine comp\u00ec un colpo di stato chiamato Decade tragica (9 - 19 febbraio 1913), che rovesci\u00f2 Madero e il suo vicepresidente Jos\u00e9 Mar\u00eda Pino Su\u00e1rez, e s'insedi\u00f2 al potere. Tuttavia i suoi brutali e autoritari metodi di governo, portarono all'unione dei Costituzionalisti, ora guidati da Venustiano Carranza, con Zapata e Villa, che rovesciarono Huerta. Carranza lo sostitu\u00ec come presidente del Messico nel 1913, dopo l'Occupazione statunitense di Veracruz, che costrinse Huerta ad abdicare. Nel 1914 i capi della rivoluzione s'incontrarono nella Convenzione di Aguascalientes per decidere un piano di azione per il futuro. La Convenzione fu presto ridotta a un unico argomento, visto che Carranza non poteva accordarsi con Zapata e Villa, i quali lo ritenevano troppo assetato di potere e privo di \"leadership\" rivoluzionaria. Un argomento particolarmente delicato fu l'istituzione di diritti dei nativi americani, con la quale i sostenitori di Zapata accusavano Carranza e i Costituzionalisti di voler favorire gli \u00ab\u2026eredi dei conquistatori spagnoli che continuavano ad abusare dei nativi americani frodandoli e opprimendoli.\u00bb\nCarranza fu rimosso dalla presidenza e le forze di Villa e Zapata occuparono Citt\u00e0 del Messico. Villa offr\u00ec a Zapata la presidenza per risolvere la situazione ma il generale rifiut\u00f2, dichiarando che non era il potere quello che voleva. In ogni caso per\u00f2 i centri urbani continuavano a essere centri di potere dei Costituzionalisti e Villa fu costretto a lasciare la capitale messicana nel 1915.\nLe forze costituzionaliste continuarono a dargli la caccia fino ad arrecargli una gravissima sconfitta nella Battaglia di Celaya nell'aprile 1915. Gli Stati Uniti d'America riconobbero ufficialmente Carranza come presidente del Messico nel 1916 e nel 1917 egli fu eletto tale dal popolo.\nLa costituzione del 1917.\nIl pi\u00f9 importante atto di Carranza come capo dei costituzionalisti fu la Costituzione messicana del 1917. La sua promulgazione fu il culmine di gran parte degli scopi della rivoluzione e forse il documento pi\u00f9 importante nella storia del Messico. La firma di questo documento diede inizio al governo dei Costituzionalisti. Bench\u00e9 Carranza non sia stato al potere abbastanza a lungo per attuare molti cambiamenti, in quanto fu deposto nel 1920 dal suo primo generale \u00c1lvaro Obreg\u00f3n e dal suo stesso Esercito costituzionalista e subito dopo assassinato, i suoi successori rafforzarono il movimento costituzionalista negli anni venti. Zapata e Villa furono assassinati, il primo gi\u00e0 nel 1919 e il secondo nel 1923, insieme ad altri capi che minacciavano il potere dei Costituzionalisti e quindi rafforzarono le loro posizioni. Pi\u00f9 avanti essi avrebbero annientato i \"Cristeros\", cattolici del nord del Paese, che si ribellarono al forte anticlericalismo imposto dalla nuova Costituzione. Ma forse la mossa pi\u00f9 importante attuata dei Costituzionalisti fu l'istituzione del monopartitismo. Questo partito unico, il Partito Rivoluzionario Istituzionale, (PRI), dominer\u00e0 la politica messicana fino agli ultimi decenni del XX secolo."}
{"id": "7537550", "revid": "599013", "url": "https://it.wikipedia.org/wiki?curid=7537550", "title": "Bruce Brown (cestista)", "text": ""}
{"id": "7537551", "revid": "599013", "url": "https://it.wikipedia.org/wiki?curid=7537551", "title": "Johanelis Herrera Abreu", "text": "Biografia.\nSi \u00e8 trasferita in Italia nel 2001 con la mamma - di origini dominicane - ed ha iniziato a praticare atletica nel 2003 (all\u2019et\u00e0 di 8 anni) nel vivaio veronese dell\u2019Atletica Verona Unione Sportiva Pindemonte; ha fatto la prima gara con la scuola cos\u00ec, solo per puro e semplice divertimento. Il 2008 \u00e8 stato il suo primo anno da tesserata FIDAL quando frequentava la terza media ed il suo professore le ha proposto di provare di applicarsi con costanza all\u2019atletica.Dopo essere stata assente ai campionati italiani cadette nel 2009 a Desenzano del Garda, si \u00e8 convinta ad intraprendere con decisione l\u2019atletica e nel 2010 ha partecipato ai campionati nazionali under 16 di Cles e dal 14\u00ba tempo di iscrizione sui 300 metri, ha poi vinto la medaglia d\u2019argento. Nella stessa rassegna italiana di categoria, insieme alle sue compagne della rappresentativa regionale del Veneto (Ottavia Cestonaro, Greta Fornasa e Martina Favaretto) ha anche contribuito a realizzare il nuovo record italiano con la staffetta 4x100 metri.\nPoi nel 2011 \u00e8 passata sotto i colori della Fondazione Marcantonio Bentegodi di Verona.\nDurante lo stesso anno \u00e8 stata quarta sui 60 m agli italiani allieve indoor e campionessa italiana under 18 sui 200 m.\nDoppietta di titoli italiani allieve 100\u2013200 m nel 2012; quinta sui 60 m agli italiani allieve indoor.\nPrende parte agli assoluti di Bressanone dove esce in batteria sia sui 100 che nei 200 m.\nConvocata nei 200 metri (uscendo in batteria) agli Europei juniores di Rieti 2013, invece poi ha raggiunto il sesto posto continentale con la 4x100 m azzurra.\nTre medaglie, ciascuna di un metallo diverso, ai campionati italiani indoor/outdoor juniores nel 2013: oro sui 60 m (indoor), argento sui 200 m e (a 5 centesimi dalla vincitrice Silvia Corbucci, 24\u201d10 a 24\u201d15) bronzo nei 100 m (outdoor, a 4 centesimi dall\u2019argento di Sabrina Galimberti, 11\u201d87 a 11\u201d91).\nPartecipa agli italiani assoluti di Milano, giungendo ottava sui 200 m.\nDal 2014 \u00e8 tesserata per l'Atletica Brescia 1950 e viene allenata da Umberto Pegoraro a Vicenza.\nNello stesso anno \u00e8 stata convocata in Nazionale assoluta, come riserva della staffetta 4x100 m, due volte: a giugno in Germania agli Europei a squadre di Braunschweig e ad agosto in Svizzera agli Europei di Zurigo.\nAi Mondiali juniores di Eugene negli U.S.A. nel mese di luglio, si \u00e8 migliorata sino al 23\"70 sui 200 metri in batteria e poi \u00e8 uscita in semifinale; nei 100 m invece non ha superato la batteria.\nAgli italiani juniores indoor dove ha vinto la medaglia di bronzo sui 200 m, \u00e8 giunta quarta, mancando di pochissimo il podio, sia sui 60 m (con lo stesso tempo del bronzo di Chiara Torrisi che l'ha battuta ai millesimi) che nella staffetta 4x200 m (ad un centesimo dal bronzo dell'Atletica Studentesca Cassa di Risparmio di Rieti); agli assoluti al coperto giunge quinta con la 4x200 m ed esce in batteria sui 60 m.\nDoppietta di titoli italiani juniores con l'accoppiata 100\u2013200 m.\n2015, medagliata a livello internazionale giovanile con l'argento nella staffetta 4x100 m agli Europei under 23 di Tallinn in Estonia (fuori in batteria sui 200 m).\nIn ambito italiano, vince 5 medaglie di ogni metallo nei campionati nazionali promesse: agli italiani promesse indoor, oro con la 4x200 m e bronzo sui 60 m agli italiani promesse, argento nella 4x100 m e doppia medaglia di bronzo su 100 e 200 m.\nGareggia anche agli assoluti; al coperto termina settima nei 60 m e vince il bronzo con la 4x200 m; agli assoluti di Torino esce in batteria sia nei 100 che nei 200 m e si \u00e8 ritirata con la 4x100 m.\nNel 2016 fa tris di titoli individuali italiani promesse: nell\u2019ordine 60 metri indoor (argento con la 4x200 m), 100 e 200 metri; inoltre fa doppietta agli assoluti nelle staffette, vincendo il bronzo sia con la 4x200 m indoor che nella 4x100 m all\u2019aperto (sesto posto nella finale dei 100 m).\nAnche nel 2017 centra una tripletta di titoli italiani under 23: 60 metri indoor (bronzo con la 4x200 m), 100 m e 4x100 m (bronzo nei 200 m).A livello internazionale, prende parte in Polonia agli Europei under 23 di Bydgoszcz dove gareggia in tre specialit\u00e0: 100 m (batteria), 200 m (semifinale) e 4x100 m (quinta).\n2018, sale sul podio dei 60 metri ai campionati italiani assoluti indoor vincendo la medaglia di bronzo (arrivando a 2 centesimi dall\u2019argento di Irene Siragusa, 7\u201d32 a 7\u201d34). All\u2019aperto, dopo le due presenze come riserva nel 2014, esordisce in Nazionale seniores ai Giochi del Mediterraneo di Tarragona (Spagna): dopo la finale dei 100 metri, conclusa in ottava posizione, disputa anche quella della staffetta 4x100 m con cui vince il bronzo.\nSempre nel 2018 ha migliorato tre primati personali: 60 metri indoor, 100 m e staffetta 4x100 m.\nIl 17 febbraio 2019, ad Ancona vince il titolo italiano assoluto sui 60 m con il tempo di 7\"32, eguagliando il suo record personale sulla distanza."}
{"id": "7537553", "revid": "1318658", "url": "https://it.wikipedia.org/wiki?curid=7537553", "title": "Giampiero Frasca", "text": "Biografia.\nCollabora con le rivista \"Cineforum\" e \"Segnocinema.\" Per la versione online di \"Cineforum\" ha curato la rubrica \"(dis)Sequenze\", diventata nel 2019 un blog. In passato ha scritto per \"Filmcritica\", \"Playboy\", \"Garage\", \"I quaderni del CSCI\" e \"La Rivista del cinema\", organo ufficiale del Museo Nazionale del Cinema.\nCarriera.\nSi occupa di didattica cinematografica: ha collaborato, tra gli altri, con l'Universit\u00e0 di Torino come docente di Storia e critica del cinema (dal 2005 al 2011), con l'Aiace (Associazione Italiana Amici del Cinema d'Essai) e con il Premio Chiara di Varese.\n\u00c8 stato consulente cinematografico per alcune trasmissioni televisive (\"Il senso della vita\", \"Ciao Darwin\" e \"Domenica in\") e nel 2006 ha selezionato immagini e sequenze per il nuovo allestimento del Museo Nazionale del Cinema di Torino.\n\u00c8 curatore della tradizionale rassegna estiva \"Cinema a Palazzo Reale\", tenuta nel cortile del Palazzo Reale di Torino.\n\u00c8 il compilatore delle voci cinematografiche dell'enciclopedia \"Nova\" edita da Utet.\nNelle sue pubblicazioni, si \u00e8 occupato principalmente di cinema americano (\"Storia e storie del cinema americano\", 2013), di dinamiche di genere (\"Manuale dei generi cinematografici\", 2002; \"Road Movie\", 2001; \"C'era una volta il western\", 2007; \"Il cinema va a scuola\", 2011) e meccanismi narrativi (\"La suspense\", 2015)."}
{"id": "7537554", "revid": "128334", "url": "https://it.wikipedia.org/wiki?curid=7537554", "title": "Campylobatteriosi", "text": ""}
{"id": "7537556", "revid": "228587", "url": "https://it.wikipedia.org/wiki?curid=7537556", "title": "Get Away Clean", "text": "Get Away Clean \u00e8 il primo album del rapper statunitense Master P, pubblicato nel 1991."}
{"id": "7537557", "revid": "599013", "url": "https://it.wikipedia.org/wiki?curid=7537557", "title": "Hirotsugu Nakabayashi", "text": "Carriera.\nCresciuto calcisticamente tra le file dei e della Scuola Municipale di Funabashi, debutta tra i professionisti nel 2005 con la maglia del . Dopo tre stagioni \u00e8 acquistato dal , dove raggiunge la promozione in J1 League ma \u00e8 scarsamente utilizzato. Nel 2012 passa al , squadra di seconda divisione nella quale gioca titolare per cinque anni.\nDopo aver collezionato 193 presenze in campionato con la maglia dei \"Fagi\", nel 2017 fa ritorno al ."}
{"id": "7537558", "revid": "1543377", "url": "https://it.wikipedia.org/wiki?curid=7537558", "title": "I morbinosi", "text": "I morbinosi \u00e8 un'opera teatrale in cinque atti in versi martelliani in dialetto veneziano di Carlo Goldoni, rappresentata per la prima volta durante le ultime sere del Carnevale del 1759 nel Teatro San Luca di Venezia.\nCome spiega l'autore nei suoi \"M\u00e9moires\", \"morbia\" nel linguaggio veneto significa allegria, passatempo, divertimento; per cui \"morbinosi\" possono chiamarsi le persone di buonumore, i partigiani dell\u2019allegria.\nRiguardo all'accoglienza da parte del pubblico, lo stesso Goldoni racconta: \"la commedia incontr\u00f2 moltissimo, e fin dalla prima recita aveva due o trecento persone ad applaudirla, onde non poteva mancare di ottenere un ottimo effetto. Con essa appunto si chiuse la stagione\".\nCon questa commedia il commediografo, prese temporaneo congedo da Venezia per trasferirsi a Roma.\nTrama.\nVenezia. Un uomo brioso propone un picnic in un giardino dell\u2019isola della Giudecca, pochissimo distante da Venezia: ne nasce una vera e propria festa, con piacevoli aneddoti e siparietti comici.\nPoetica.\nScrisse l'autore a proposito di questa commedia: \"Osservate che non ho introdotte le donne alla tavola. Bacco \u00e8 troppo amico di Venere. Ho vissuto anch'io in questo Mondo; non sono ancora fra' morti, e so qual effetto pu\u00f2 produrre la tavola fra persone di vario sesso. Non parlo della intemperanza, non di quelli che, alterati dal vino, perdono la ragione, ed agiscono come puri animali. M'intendo di una certa tenera confidenza, di una certa libert\u00e0 che inspira la tavola, della comoda vicinanza all'oggetto, delle finezze che si cambiano e si permettono, delle attenzioni a tempo, delle barzellette allegoriche dall'allegria inspirate, dell'effetto de' cibi, della soavit\u00e0 de' liquori, dell'umanit\u00e0 in cimento. Col\u00e0 \u00e8 dove le brutte paiono meno brutte, e le belle pi\u00f9 belle; dove brillano le spiritose; dove si arrendono pi\u00f9 facilmente le sciocche; dove il cuore s'impegna, e l'occasione si medita. Guai se vi si meschia la gelosia! Guai se l'amante prende a sospettar dell'amico! Guai se la Moglie adocchia il Marito! Guai se i piedi, che non hanno occhi, s'ingannano! \"."}
{"id": "7537559", "revid": "767487", "url": "https://it.wikipedia.org/wiki?curid=7537559", "title": "J\u0101\u0146u siers", "text": "Lo J\u0101\u0146u siers (letteralmente: formaggio della festa di San Giovanni) \u00e8 un formaggio non stagionato a base di latte acidificato, tipico della Lettonia.\nQuesto formaggio tipico della cucina lettone viene tradizionalmente consumato in occasione del cosiddetto \"J\u0101\u0146i\", la festa nazionale lituana che celebra il solstizio d'estate (23-24 giugno).\nLa preparazione dello \"J\u0101\u0146u siers\", considerato il \"Re dei formaggi lettoni\" (\"Latvijas sieru karalis\"), ha ottenuto dall'Unione europea il riconosciumento di specialit\u00e0 tradizionale garantita (STG).\nStoria.\nLa festa di San Giovanni (\"J\u0101\u0146i\") \u00e8 una festa lettone ricca di tradizioni, celebrata in occasione del solstizio d'estate. A questa festa sono associate numerose tradizioni, come l'intrecciatura di corone, l'uso di decorare le case con fiori di campo, il canto, l'accensione di fal\u00f2 e la preparazione di specialit\u00e0.\nQuando nel XII secolo i crociati germanici giunsero sulle rive del Mar Baltico, furono stupiti dalla grandezza delle celebrazioni della notte di San Giovanni attorno ai fuochi che ardevano nell'oscurit\u00e0 della notte.\nIl formaggio, protagonista della tavola del solstizio d'estate, \u00e8 celebrato nelle canzoni popolari lettoni raccolte, classificate e trascritte da Kri\u0161j\u0101nis Barons tra il 1894 e il 1915 nell'opera \"Latvju dainas\" (Le \"Daina\" lettoni), ed \u00e8 considerato, insieme alla birra, un vero e proprio tesoro nel quadro del folclore orale lettone.\nLa forma rotonda e il colore giallo dello \"J\u0101\u0146u siers\" sono caratteristici e simboleggiano l'energia del sole e la ricchezza della terra: infatti, durante la preparazione del formaggio, il tessuto usato per contenere la caciotta viene annodato in maniera particolare, in modo da lasciare impresso al centro un nodo con le pieghe intorno che ricordano i raggi solari.\nPreparazione.\nIl latte di mucca, a cui sono aggiunti fermenti lattici (\"biezpiens\") oppure la cagliata, viene riscaldato a 72-77\u00a0\u00b0C per eliminare il siero di latte. In seguito la massa viene messa in una padella (o altro contenitore) e mescolata con una miscela di uova, burro (o panna), sale e semi di cumino. Una volta formatasi una palla solida e compatta, il formaggio viene posto all'interno di uno stampo in cui \u00e8 sistemata una mussola (o altro tipo di tessuto) per scolare il liquido in eccesso. Il panno viene annodato in modo da formare delle pieghe che ricordano i raggi del sole.Generalmente, il formaggio viene preparato pochi giorni prima di essere consumato e viene fatto maturare in un luogo fresco prima del consumo."}
{"id": "7537560", "revid": "1543377", "url": "https://it.wikipedia.org/wiki?curid=7537560", "title": "Hannah Blundell", "text": "Con le \"Blues\" si \u00e8 laureata tre volte Campione d'Inghilterra e ha inoltre conquistato due FA Women's Cup. Convocata nelle nazionali giovanili dell'Inghilterra fin dal 2013, con la formazione Under-19 ha raggiunto, perdendola, la finale del campionato europeo di Galles 2013 e ha partecipato con l'Under-20 al Mondiale di Canada 2014.\nCaratteristiche tecniche.\nElogiata per le sue doti di velocit\u00e0, Blundell \u00e8 in grado di giocare nel ruolo di terzino, sia a destra che sinistra, che dare un significativo apporto nel reparto offensivo. Il profilo nel sito ufficiale del Chelsea la indica anche come centrocampista.\nCarriera.\nClub.\nHannah Blundell si appassiona al calcio fin da giovanissima, giocando per il Polegate Grasshoppers, squadra della natia Eastbourne, dall'et\u00e0 di otto anni e, ricordando quel periodo, definendo s\u00e9 stessa una pessima calciatrice.\nDopo aver transitato nelle giovanili di e , all'et\u00e0 di 16 anni si trasferisce al giocando inizialmente nelle giovanili per essere in seguito inserita in rosa prima con al formazione riserve, dove vince la Surrey County Cup, e poi con la prima squadra dal 2013. Fa il suo debutto in FA Women's Super League 1, l'allora denominazione del primo livello del campionato inglese, durante il campionato 2013 il 28 maggio, nell'incontro perso 2-1 con le avversarie del ; in quell'occasione al 70' rileva l'islandese \u00d3l\u00edna Gu\u00f0bj\u00f6rg Vi\u00f0arsd\u00f3ttir e tre minuti pi\u00f9 tardi accorcia le distanze segnando l'unica rete delle \"Blues\". Il tecnico Emma Hayes continua ad impiegarla durante il lungo infortunio di Claire Rafferty, schierandola prevalentemente come terzino sinistro pur non essendo mancina.\nGrazie alle sue prestazioni sportive nella stagione 2014, dove viene impiegata in 17 occasioni e segna due reti su 12 presenze in campionato, l'anno successivo viene inserita tra le nomination per il premio giovane Calciatrice dell'anno della PFA.\nHa giocato la maggior parte delle partite nella stagione del \"double\" 2015, conquistando anche il premio Young Player of the Year del club, che ha condiviso con Millie Bright. Hayes le affida il ruolo di terzino destro titolare del Chelsea per tutta la stagione 2016, scendendo in campo dal primo minuto in tutte le 20 partite tra campionato e coppe. Nel gennaio 2017, ha rinnovato l'impegno con il Chelsea sottoscrivendo un contratto biennale.\nNell'estate 2021 ha lasciato il Chelsea dopo otto stagioni consecutive e si \u00e8 trasferita al .\nNazionale.\nNel 2013 viene convocata dalla federazione calcistica dell'Inghilterra (The FA) per indossare la maglia della nazionale Under-19 nel campionato europeo di Galles 2013. Inserita dalla selezionatrice Mo Marley nella rosa impegnata nella fase finale, Blundell viene impiegata in tutti gli incontri disputati dalla sua squadra, collezionando quindi 5 presenze e condividendo con le compagne il percorso che vedono l'Inghilterra arrivare alla finale del 31 agosto 2013 dove, al Parc y Scarlets di Llanelli, vengono sconfitte per 2-0 dalle pari et\u00e0 della solo dopo i tempi supplementari.\nGrazie al risultato ottenuto, l'Inghilterra ottiene l'accesso al Mondiale di Canada 2014 con la formazione Under-20. Marley la inserisce nuovamente in rosa impiegandola in tutti i tre incontri disputati del gruppo C, ma la squadra con due pareggi per 1-1, con e , e la sconfitta per 2-1 con la si classifica al terzo posto del girone e viene eliminata.\nTra il 2014 e il 2017 Blundell colleziona 15 presenze con la formazione Under-23, segnando anche una rete.\nFormalmente convocata da qualche anno anche nella nazionale maggiore, per il debutto deve attendere l'8 marzo 2018 quando, nell'amichevole persa 1-0 con gli all'Orlando City Stadium, rileva Demi Stokes all'87'."}
{"id": "7537561", "revid": "610351", "url": "https://it.wikipedia.org/wiki?curid=7537561", "title": "Ana Luisa Peluffo", "text": "Fu una delle star della cosiddetta \u00c9poca de Oro del cine mexicano."}
{"id": "7537568", "revid": "599013", "url": "https://it.wikipedia.org/wiki?curid=7537568", "title": "Hayao Kawabe", "text": "Carriera.\nClub.\nProdotto del vivaio del , esordisce in prima squadra nel 2013. Malgrado il potenziale, \u00e8 scarsamente utilizzato dall'allenatore Hajime Moriyasu. Nel 2015 passa in prestito per tre stagioni al , dove \u00e8 stabilmente impiegato come titolare e contribuisce alla promozione in J1 League.\nDopo aver raccolto 91 presenze e 9 reti in campionato con la maglia dei bianco-azzurri, nel gennaio del 2018 fa ritorno al .\nL'8 luglio 2021 viene acquistato dagli svizzeri del . Il 5 gennaio 2022 viene acquistato dal , che lo lascia in prestito al Grasshoppers sino a giugno.\nNazionale.\nConvocato per la prima volta in nazionale maggiore nel 2021, fai il proprio debutto il 25 marzo durante un'amichevole contro il . Il 7 giugno seguente, invece, mette a segno il suo primo gol in nazionale contro il ."}
{"id": "7537573", "revid": "1543377", "url": "https://it.wikipedia.org/wiki?curid=7537573", "title": "Coppa delle Nazioni 1951 (hockey su pista)", "text": "La Coppa delle Nazioni 1951 \u00e8 stata la 25\u00aa edizione dell'omonima competizione di hockey su pista. Il torneo, organizzato dal Montreux Hockey Club, ha avuto luogo tra il 22 e il 26 marzo 1951.\nIl trofeo \u00e8 stato conquistato dal per la 1\u00aa volta nella sua storia.\nSquadre partecipanti.\nNazionali\nClub"}
{"id": "7537576", "revid": "287204", "url": "https://it.wikipedia.org/wiki?curid=7537576", "title": "HMS Britannia", "text": "Cinque navi della Royal Navy hanno portato il nome di HMS \"Britannia\":"}
{"id": "7537577", "revid": "1005847", "url": "https://it.wikipedia.org/wiki?curid=7537577", "title": "Ministero dei beni e delle attivit\u00e0 culturali e del turismo", "text": ""}
{"id": "7537585", "revid": "599013", "url": "https://it.wikipedia.org/wiki?curid=7537585", "title": "\u00d3l\u00edna Gu\u00f0bj\u00f6rg Vi\u00f0arsd\u00f3ttir", "text": "Durante la sua ventennale carriera ha giocato sia nel campionato islandese che all'estero, a livello universitario negli Stati Uniti d'America e nei campionati inglese e svedese. Ha inoltre indossato la maglia della nazionale islandese tra il 2003 e il 2014, partecipando a due campionati europei."}
{"id": "7537587", "revid": "1571097", "url": "https://it.wikipedia.org/wiki?curid=7537587", "title": "Animals (serie animata)", "text": "Animals (stilizzato Animals.) \u00e8 una serie televisiva animata statunitense, creata da Phil Matarese e Mike Luciano nel 2016 per HBO.\nI primi due episodi, prodotti indipendentemente, sono stati presentati al Sundance Film Festival 2015. Lo stesso mese, HBO ordin\u00f2 20 episodi divisi in 2 stagioni. Il 19 maggio 2017, la serie viene rinnovata per una terza stagione.\nIn Italia la prima stagione \u00e8 stata trasmessa dal 1\u00ba al 29 novembre 2016 sul canale Sky Generation, mentre la seconda \u00e8 stata interamente pubblicata il 20 luglio 2018 su NOW TV.\nTrama.\nLa serie si basa su dialoghi di tipo retrospettivo e improvvisato, basati su schemi di trama. Ogni stagione ha un proprio arco narrativo con la presenza di un particolare essere umano, come la storia di un sindaco corrotto e gli eventi che portano alla sua rielezione durante la prima stagione. Nella seconda stagione, l'arco narrativo ha come protagonista umano un giornalista che indaga su un'epidemia di virus.\nPersonaggi.\nGuest star.\nNella serie si alternano diverse guest star, tra cui: Eric Andre, Aziz Ansari, Jason Mantzoukas, James Kyson Lee, Alia Shawkat, Adam Scott, Molly Shannon, Wanda Sykes, Ben Schwartz, Cobie Smulders, Zach Woods, Steve Zissis, Ellie Kemper, Kumail Nanjiani, Jenny Slate, Casey Wilson, Melanie Lynskey, Jessica Chastain, Danny McBride, Emilia Clarke, Michael Rapaport, Harmony Korine, Jason Alexander, Usher, Alex Borstein, Killer Mike, Big Boi, Jhen\u00e9 Aiko, Demetri Martin, Mark Duplass, Adam Pally, January Jones, Paul Rust, Pauly Shore, Mindy Kaling, Ty Segall, RuPaul, Jonah Hill, Dan Harmon, Dino Stamatopoulos, Judy Greer, Andy Richter, Raven-Symon\u00e9, Kim Gordon ed altri.\nAccoglienza.\nCritica.\nLa prima stagione ha ricevuto recensioni generalmente positive; a partire da aprile 2016, ha ottenuto una rivalutazione del 60% sul sito web di Rotten Tomatoes, basato su 15 recensioni e con una media di 6,3/10. Su Metacritic, la serie ha una valutazione di 54 su 100 basata su 12 critici, con \"recensioni miste o medie\". Maureen Ryan di Variety ha dato alla prima stagione una recensione negativa, affermando: \"La serie animata HBO ha molto in comune con programmi come Girls, Louie, Baskets e Togetherness e vanta di Mark e Jay Duplass come produttori esecutivi. Ma Animals. \u00e8 straordinariamente noioso e a differenza di quelle altre serie, non riesce a colpire nessuno dei suoi obiettivi: \u00e8 poco divertente, la sua animazione non \u00e8 eccezionale e la banalit\u00e0 studiata del suo dialogo \u00e8 straziante\". Al contrario, David Wiegand di San Francisco Chronicle ha dato alla serie una recensione positiva, affermando: \"L'approccio impassibile non fa altro che esaltare la deliziosa commedia da muro di mattoni di Animals. La serie \u00e8 folle e brillante poich\u00e9 trasforma l'intera nozione di cartone con animali antropomorfi in modo sfacciato\"."}
{"id": "7537590", "revid": "880563", "url": "https://it.wikipedia.org/wiki?curid=7537590", "title": "Soprintendenza archivistica", "text": ""}
{"id": "7537593", "revid": "767487", "url": "https://it.wikipedia.org/wiki?curid=7537593", "title": "The Pillowman", "text": "The Pillowman \u00e8 un\u2019opera teatrale del drammaturgo irlandese Martin McDonagh. Una prima versione della pi\u00e8ce and\u00f2 in scena sotto forma di lettura pubblica al Finborough Theatre di Londra nel 1995, per poi essere rimaneggiata e parzialmente riscritta fino alla versione definitiva, debuttata al Royal National Theatre nel 2003. Il dramma vinse il Laurence Olivier Award alla migliore nuova opera teatrale ed \u00e8 successivamente andato in scena anche a Broadway (2005), Chicago (2006), Lituania (2006), Seul (2007), Hong Kong (2008), Argentina (2008), Brisbane (2009), Ankara (2011), Parigi (2012), Iran (2013), Genova (2013) ed Irlanda (2015).\nLa pi\u00e8ce racconta di Katurian, uno scrittore di racconti macabri e violenti, che viene arrestato e interrogato da due agenti, Ariel e Tupolski, perch\u00e9 le sue storie stanno venendo usate come modus operandi da un assassino di bambini. Quando scopre che il fratello Michal, mentalmente instabile, ha confessato gli omicidi, Katurian si addossa la colpa e accetta la condanna a morte, a patto che le sue storie vengano salvate. Il dramma presente numerose delle storie di Katurian, alcune semplicemente narrate, altre messe in scena nel corso della rappresentazione; tra esse, anche \u201cThe Writer and the Writer\u2019s Bother\u201d, un racconto autobiografico che spiega com\u2019\u00e8 nata la fantasia morbosa di Katurian, che i genitori avevano stimolato facendogli sentire la tortura di Michal nella stanza accanto.\nTrama.\nAtto I.\nGli agenti Ariel e Tupolski sono con Katurian in una sala interrogatoria. All\u2019inizio Katurian non sa di cosa lo stiano accusando e crede che i poliziotti sospettino che i suoi racconti contengano messaggi politicamente sovversivi. I detective a Katurian parlano di una serie di efferati omicidi ispirati ai racconti dello scrittore, quando Ariel si allontana brevemente e si sente Michal, il fratello di Katurian, urlare. Ariel ritorna con la mano sporca di sangue e annuncia che Michal ha confessato gli omicidi e la complicit\u00e0 di Katurian. Infatti, le storie \u201cThe Little Apple Men\" (Gli omini di mela) e \"The Tale of the Town on the River\u201d (La storia della citt\u00e0 sul fiume) raccontano di crudeli omicidi di bambini nei modi \u2013 presumibilmente \u2013 messi poi in atto da Michal. Katurian nega le accuse e ribadisce che il suo compito di narratore sia raccontare storie.\nKaturian \u00e8 stato cresciuto da genitori amorevoli ed incoraggianti, il che lo ha portato a scrivere numerosi racconti allegri. Una notte, durante l\u2019infanzia, comincia a sentire suoni di tortura nella stanza accanto e questo trauma si ripercuote sulle sue storie, che diventano via via pi\u00f9 morbose, sadiche e violente. Una notte un foglio scivola da sotto la porta misteriosa e Katurian legge che il bambino torturato \u00e8 Michal, un fratello di cui ignorava l\u2019esistenza, che \u00e8 stato seviziato per sette anni dai genitori, in un perverso esperimento artistico per rendere Katurian un grande scrittore. Katurian allora irrompe nella stanza, dove scopre che i genitori gli stavano facendo uno scherzo: erano tutti suoni registrati, non c\u2019\u00e8 nessun bambino torturato. Tuttavia, anni dopo Katurian ritorna nella casa e scopre il cadavere bruciato del fratello e, sotto al materasso, il manoscritto di una storia bellissima, migliore di qualunque racconto che lui abbia mai scritto. Frustrato, brucia il racconto. Katurian interrompe la narrazione e dice che l\u2019ultima parte della storia \u00e8 inventata, dato che una volta entrato nella stanza, lo scrittore aveva trovato Michal in vita e aveva soffocato i genitori con il cuscino per punirli della loro crudelt\u00e0.\nAtto II.\nKaturian e Michal sono insieme in una cella e lo scrittore \u00e8 appena stato torturato. Il fratello annuncia allegramento di non essere stato torturato per davvero, ma che ha finto con Ariel. Michal chiede a Katurian di raccontargli la sua storia preferita, \u201cThe Pillowman\u201d, su un uomo magico fatto di cuscini che convince i bambini a suicidarsi per evitare loro un futuro si solitudine e sofferenza. Michal ammette di aver ucciso i bambini, accusando Katurian di averlo incitato con le sue storie; poi, confessa di aver letto \u201cThe Writer and the Writer\u2019s Brother\u201d e di essere dispiaciuto del finale violento, dato che un lieto fine sarebbe stato migliore per lui. Katurian culla il fratello e gli racconta una storia, \u201cThe Little Green Pig\u201d, e, quando Michal si addormenta, lo soffoca per risparmiagli l\u2019esecuzione. Poi chiama la guardia e annuncia di essere pronto a fare una confessione e un accordo.\nKaturian racconta alla polizia che il fratello ha rapito una bambina e che l\u2019ha rinchiusa come nella storia \u201cThe Little Jesus\u201d. Nel racconto, una bambina crede di essere la reincarnazione di Cristo e va in giro benedicendo i poveri e gli afflitti; quando i suoi genitori muoiono in un incidente orribile, la ragazzina viene mandata da una coppia affidataria che non asseconda la sua mania. La nuova famiglia la flagella, crocefigge e la seppellisce viva, sfidandola a resuscitare il terzo giorno. Il che, ovviamente, non accade.\nAtto III.\nNella sala interrogatori con Ariel e Tupolski Katurian confessa l\u2019omicidio dei tre bambini, di Michal e dei genitori. Ariel, che si prepara a torturare lo scrittore, annuncia il suo odio per gli assassini di bambini e Tupolski rivela che il collega era stato violentato dal padre, che poi ha ucciso. Tupolski proibisce ad Ariel di torturare l\u2019autore per poter finire di interrogare: il detective crede che la bambina scomparsa possa essere ancora viva, dato che nella storia viene sepolta viva, ma Katurian non sa dove possa essere. Tupolski racconta allo scrittore una sua storia, in cui un vecchio saggio cinese che vive su una torre salva un bambino sordo che cammina sui binari e rischia di essere travolto da un treno. Tupolski si identifica con il saggio, che salva la vita delle persone senza intervenire direttamente in esse. Ariel ha trovato la bambina, che si scopre non essere stata torturata come in \u201cThe Little Jesus\u201d, ma semplicemente dipinta di verde come in \u201cThe Little Green Pig\u201d. \u00c8 evidente allora che Katurian non abbia ucciso i bambini, dato che ignora i dettagli degli omicidi, ma ormai l\u2019accordo \u00e8 fatto ed Ariel spara allo scrittore. Il poliziotto sta per bruciare tutti i racconti dello scrittore, quando Katurian si rianima e racconta che nei secondi prima della sua esecuzioni si sia raccontato un\u2019ultima storia: il Pillowman era apparso a Michal da bambino, ma il ragazzo decise di non suicidarsi e subire anni di torture affinch\u00e9 il fratello diventasse un grande scrittore. Nella storia che immaginava, Ariel avrebbe bruciato le storie, ma Katurian era stato ucciso prima di finire il racconto; Ariel decide di non distruggere i racconti."}
{"id": "7537594", "revid": "767487", "url": "https://it.wikipedia.org/wiki?curid=7537594", "title": "Ultimate Hero", "text": " \nUltimate Hero (\"Zh\u014dngj\u00ed y\u00ecngh\u00e0n\"; \u7ec8\u6781\u786c\u6c49), \u00e8 un film del 2016 diretto da Cui Lei e Dragon Chen, quest'ultimo anche protagonista principale della pellicola.\nIl film \u00e8 stato distribuito nelle sale cinesi il 19 agosto 2016.\nTrama.\nAmbientato in Africa, il film segue le vicende di Han Feng, ex membro delle forze speciali in pensione, che cerca di impedire a un gruppo di contrabbandieri d'armi di mettere le mani su una rarissima pietra minerale di nuova energia."}
{"id": "7537615", "revid": "47767", "url": "https://it.wikipedia.org/wiki?curid=7537615", "title": "P\u00e1ll", "text": ""}
{"id": "7537616", "revid": "944090", "url": "https://it.wikipedia.org/wiki?curid=7537616", "title": "Rupjmaize", "text": ""}
{"id": "7537618", "revid": "465169", "url": "https://it.wikipedia.org/wiki?curid=7537618", "title": "Compass (Lukas Rieger)", "text": "Compass \u00e8 l'album di debutto del cantante tedesco Lukas Rieger, pubblicato il 30 settembre 2016 su etichetta discografica Jetpack Music."}
{"id": "7537619", "revid": "38120", "url": "https://it.wikipedia.org/wiki?curid=7537619", "title": "Playing with Fire (Paula Seling e Ovi)", "text": ""}
{"id": "7537620", "revid": "767487", "url": "https://it.wikipedia.org/wiki?curid=7537620", "title": "Ry\u014d Shinzato", "text": "Carriera.\nProdotto dell'Universit\u00e0 Chukyo, debutta con i professionisti nel 2013 presso il , squadra della J2 League.\nDopo tre stagioni, nel corso delle quali raccoglie 65 presenze e 2 reti in campionato, \u00e8 acquistato dal , con cui compie il suo debutto in J1 League. Agli inizi del 2018 passa al ."}
{"id": "7537621", "revid": "38120", "url": "https://it.wikipedia.org/wiki?curid=7537621", "title": "Playing with Fire (singolo)", "text": ""}
{"id": "7537622", "revid": "38120", "url": "https://it.wikipedia.org/wiki?curid=7537622", "title": "Playing with Fire (album)", "text": ""}
{"id": "7537623", "revid": "38120", "url": "https://it.wikipedia.org/wiki?curid=7537623", "title": "Playing with Fire (film)", "text": ""}
{"id": "7537624", "revid": "38120", "url": "https://it.wikipedia.org/wiki?curid=7537624", "title": "Playing with Fire (film 1913)", "text": ""}
{"id": "7537625", "revid": "38120", "url": "https://it.wikipedia.org/wiki?curid=7537625", "title": "Playing with Fire (film 1914)", "text": ""}
{"id": "7537626", "revid": "47767", "url": "https://it.wikipedia.org/wiki?curid=7537626", "title": "Runar", "text": "Origine e diffusione.\nSi tratta probabilmente di un nome creato in epoca moderna, assente nell'onomastica norrena antica, popolare soprattutto in Norvegia a partire dagli anni 1950. \u00c8 composto dagli elementi norreni \"r\u00fan\" (\"runa\", \"segreto\", \"storia segreta\") e \"arr\" (\"guerriero\", oppure un semplice suffisso maschile), entrambi ben attestati nei nomi scandinavi: il primo si ritrova anche in Gudrun, Heidrun, Sigrun e Rune, il secondo \u00e8 presente in Einar, Hjalmar, Ingvar, Ivar e Ottar.\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico ricade il 1\u00ba novembre ad Ognissanti."}
{"id": "7537628", "revid": "47767", "url": "https://it.wikipedia.org/wiki?curid=7537628", "title": "R\u00fanar", "text": ""}
{"id": "7537629", "revid": "118627675", "url": "https://it.wikipedia.org/wiki?curid=7537629", "title": "Sic Transit Gloria Mundi (EP)", "text": "Sic Transit Gloria Mundi EP \u00e8 il quinto EP del gruppo musicale norvegese Ulver, pubblicato il 15 febbraio 2018 dalla House of Mythology."}
{"id": "7537630", "revid": "465169", "url": "https://it.wikipedia.org/wiki?curid=7537630", "title": "Code (Lukas Rieger)", "text": "Code \u00e8 il secondo album del cantante tedesco Lukas Rieger, pubblicato il 16 febbraio 2018 su etichetta discografica Tonpool Medien GmbH."}
{"id": "7537632", "revid": "123001280", "url": "https://it.wikipedia.org/wiki?curid=7537632", "title": "Jonway Automobile", "text": "Zhejiang Jonway Automobile Co., Ltd. (), formalmente nota con il nome ufficiale Jonway Automobile \u00e8 una casa automobilistica cinese\nIn Italia \u00e8 stata conosciuta per la fornitura a DR Motor dei componenti del proprio modello UFO 3 porte da assemblare in Italia col nome DR 3. Successivamente importer\u00e0 in Europa motocicli e quadricicli elettrici con il proprio marchio.\nStoria.\nLa Jonway Automobile rappresenta la divisione automobilistica del Jonway Group, noto gruppo cinese motociclistico. Creata nel 2003, il primo prodotto lanciato sul mercato \u00e8 il modello Jonway UFO A380, una copia (non autorizzata) della seconda generazione Toyota RAV4 (XA20) proposta sia con passo corto a tre porte che con passo lungo a cinque porte. L'auto ottiene immediatamente un'elevata esposizione mediatica a causa della somiglianza con il modello giapponese copiato in ogni dettaglio.\nIl modello viene successivamente esportato in molti mercati asiatici e appare anche in Europa al Salone Internazionale dell'automobile di Francoforte sul Meno nel 2007. Sempre nel 2007, Jonway e DR Motor Company firmano un accordo per l'assemblaggio della UFO tre porte a Macchia d'Isernia in Italia in una versione rivista e ri-omologata per gli standard europei; la vettura ribattezzata DR3 \u00e8 stata presentata come concept car al Motor Show di Bologna del 2007. Tuttavia, i negoziati con DR Motor falliranno e il progetto per l'UFO/DR3 europeo sar\u00e0 abbandonato fino al 2018 quando verr\u00e0 immesso sul mercato il DR 3\nNel luglio 2010, il produttore americano ZAP acquis\u00ec il 51% di Jonway Automobile e fu creata la joint venture ZAP-Jonway, specializzata nella costruzione di auto elettriche; il primo prodotto sar\u00e0 l'A380 EV lanciato sul mercato cinese.\nNel 2012 Jonway, insieme ad un gruppo di soci italiani ed inglesi, acquista lo storico nome \"Viotti\" appartenente alla Carrozzeria Viotti e rilancia l'azienda, stabilendo una nuova sede a Rivoli, in provincia di Torino. La nuova societ\u00e0 rappresenta la divisione europea di Jonway e il centro di ricerca e sviluppo specializzato nella progettazione di veicoli ibridi e nella progettazione di auto sportive. Emanuele Bomboi \u00e8 assunto come responsabile del design.\nSuccessivamente cede le quote della Viotti alla Fabbrica Automobili Maggiora.\nSempre nel 2012 firma un accordo con la Fabbrica Automobili Maggiora per effettuare un profondo restyling del suo modello UFO-A380. Il modello esposto allo stadio concept car entrer\u00e0 in produzione solo alla fine del 2013. Nel maggio dello stesso anno, lancia un minivan chiamato Wuxing sul mercato cinese che verr\u00e0 in seguito venduto anche dalla Dongfeng Motor.\nNel 2013 ha presentato un secondo SUV denominato Falcon basato sulla meccanica e sul corpo dell'A380, ma con un design esterno e interno completamente nuovo."}
{"id": "7537635", "revid": "486946", "url": "https://it.wikipedia.org/wiki?curid=7537635", "title": "Lend Lease", "text": ""}
{"id": "7537637", "revid": "944090", "url": "https://it.wikipedia.org/wiki?curid=7537637", "title": "Filetto di Elena", "text": ""}
{"id": "7537638", "revid": "124123", "url": "https://it.wikipedia.org/wiki?curid=7537638", "title": "Carlota Jaramillo", "text": "\u00c8 soprannominata nel suo paese \"la regina della canzone nazionale\" o \"la regina del pasillo\". \nBiografia e opere.\nMar\u00eda Isabel Carlota Jaramillo, meglio conosciuta come Carlota Jaramillo, ha sposato l'attore, cantante, compositore e agente artistico Jorge Araujo Chiriboga (autore tra l'altro del famoso pasillo \"Sendas distintas\", composto appunto per Carlota Jaramillo) con il quale ha avuto due figli.\nLe sue interpretazioni, in particolare i \"pasillos, hanno incontrato nel suo paese un grande successo, ad esempio titoli e melodie come La ingratitud, Sombras, Honda pena, Sendas distintas (1942) o ancora Para mi tus recuerdos.\nOmaggi.\nUn museo \u00e8 a lei dedicato nella sua citt\u00e0 natale a Calacal\u00ed, non lontano da Quito.\n\u00c8 stata anche eretta una scultura che la rappresenta."}
{"id": "7537641", "revid": "1543377", "url": "https://it.wikipedia.org/wiki?curid=7537641", "title": "Islas Desertores", "text": "Le Islas Desertores sono un gruppo di isole del Cile che fanno parte dell'arcipelago di Chilo\u00e9 e si trovano tra il golfo del Corcovado e il golfo di Ancud. Appartengono alla regione di Los Lagos e alla provincia di Palena; sono amministrate dal comune di Chait\u00e9n.\nLe isole appartengono amministrativamente al comune di Chait\u00e9n dal 1979, in precedenza facevano parte del comune di Quinchao (provincia di Chilo\u00e9). Dal 2010, gli abitanti delle isole chiedono di dipendere nuovamente da quella provincia per la vicinanza geografica e culturale con Chilo\u00e9.\nGeografia.\nLe Desertores sono le isole pi\u00f9 orientali dell'arcipelago e si trovano tra le isole del Grupo Chaulinec e il continente. Il canale di Apiao le divide dal Grupo Chaulinec e il canale Desertores le separa dalla terraferma. Il gruppo \u00e8 composto da sei isole maggiori e alcuni isolotti:"}
{"id": "7537643", "revid": "98342260", "url": "https://it.wikipedia.org/wiki?curid=7537643", "title": "Jonway", "text": ""}
{"id": "7537644", "revid": "1305772", "url": "https://it.wikipedia.org/wiki?curid=7537644", "title": "J Son", "text": ""}
{"id": "7537646", "revid": "38120", "url": "https://it.wikipedia.org/wiki?curid=7537646", "title": "J'Son", "text": ""}
{"id": "7537647", "revid": "38120", "url": "https://it.wikipedia.org/wiki?curid=7537647", "title": "J'son", "text": ""}
{"id": "7537648", "revid": "38120", "url": "https://it.wikipedia.org/wiki?curid=7537648", "title": "J son", "text": ""}
{"id": "7537651", "revid": "767487", "url": "https://it.wikipedia.org/wiki?curid=7537651", "title": "Cordas et Cannas", "text": "Cordas et Cannas \u00e8 un gruppo musicale italiano formato nel 1978 in Sardegna, nella citt\u00e0 di Olbia.\nStoria.\nFondato da Francesco Pilu (voce, armonica, launeddas, organetto), Gesuino Deiana (chitarra, voce), Andreinu Marras (violino, organetto) e Bruno Piccinnu (percussioni, voce) nel 1978, il gruppo incide ed esegue musica tradizionale e composizioni proprie in lingua sarda. L'elaborazione \u00e8 focalizzata sulla rivalutazione dei \"poetas et cantadores\" sardi, ed \u00e8 contaminata da elementi rock e jazz.\nIl gruppo ha suonato dal vivo in tutta la penisola italiana e all'estero. Nel 1997 e nel 1999 hanno partecipato al festival Womad istituito da Peter Gabriel. Hanno collaborato inoltre con Paolo Fresu, Antonello Salis\n, Gavino Murgia, Marino De Rosas e Andrea Parodi."}
{"id": "7537652", "revid": "6923", "url": "https://it.wikipedia.org/wiki?curid=7537652", "title": "Brno Sigrs", "text": "I Brno Sigrs sono una squadra di football americano di Brno, nella Repubblica Ceca; fondati nel 2009 come B\u00edlovice S\u00edgrs, hanno cambiato nome nel 2016. Hanno vinto un Silverbowl e 3 Bronze Bowl."}
{"id": "7537654", "revid": "38120", "url": "https://it.wikipedia.org/wiki?curid=7537654", "title": "Ich hatt' einen Kameraden (disambigua)", "text": ""}
{"id": "7537655", "revid": "38120", "url": "https://it.wikipedia.org/wiki?curid=7537655", "title": "Ich hatt' einen Kameraden (film)", "text": ""}
{"id": "7537662", "revid": "98342405", "url": "https://it.wikipedia.org/wiki?curid=7537662", "title": "Universit\u00e0 della Campania 'Luigi Vanvitelli'", "text": ""}
{"id": "7537664", "revid": "125692434", "url": "https://it.wikipedia.org/wiki?curid=7537664", "title": "Mystery in Paris", "text": "Mystery in Paris (\"Myst\u00e8re \u00e0 Paris\") \u00e8 una serie televisiva francese di genere poliziesco in onda dal 10 giugno 2011 al 19 dicembre 2018 su France 2.\nNel marzo 2019 France 2 ha interrotto la serie a seguito dei bassi ascolti degli ultimi due episodi.\nIn Italia la serie \u00e8 trasmessa sul canale della piattaforma Sky Fox Crime dal 12 luglio 2018. In chiaro \u00e8 trasmessa su LA7 dal 28 agosto 2020 con il titolo I misteri di Parigi.\nLa serie \u00e8 disponibile on demand su Prime Video.\nTrama.\nOgni episodio \u00e8 ambientato in un posto diverso di Parigi (Moulin Rouge, Torre Eiffel, Museo del Louvre, ecc.) e segue diversi crimini."}
{"id": "7537668", "revid": "880563", "url": "https://it.wikipedia.org/wiki?curid=7537668", "title": "Alfio Rosario Natale", "text": "Natale si segnal\u00f2 principalmente come prosecutore dell'opera di ristrutturazione del Palazzo del Senato e di rilancio dell'Archivio di Stato di Milano presso l\"'\u00e9lite\" intellettuale nazionale ed internazionale.\nBiografia.\nCarriera presso l'ASMi e la Statale.\nAlfio Rosario Natale nacque a Mongiuffi Melia (Messina) da Cateno e da Sebastiana Curcunuto, maestra elementare, spos\u00f2 Agata Brunetto con cui ebbe una figlia, Sebastiana Natale. Profondamente innamorato della cultura umanistica, Natale entr\u00f2 nell'amministrazione archivistica a partire dal 1932, prestando servizio presso l'Archivio di Stato di Milano. Laureatosi in lettere a pieni voti presso la Cattolica di Milano (ebbe come relatore Giovanni Soranzo) e preso il diploma presso la Scuola di archivistica, paleografia e diplomatica nel 1934, nel 1938 fu \"archivista in prova\", per diventare il 1\u00ba febbraio 1940 \"primo archivista\" sempre presso l'Archivio meneghino. Segretario del direttore Vittani, fu assistente presso la Scuola di Archivistica, Paleografia e Diplomatica fin dal 1932, subentrando alla titolarit\u00e0 della cattedra dopo che Cesare Manaresi pass\u00f2 alla carriera accademica presso la Statale e mantenendo la cattedra delle due ultime materie anche quando divenne poi direttore. Stimato anche dal nuovo direttore Guido Manganelli, Natale fu chiamato pi\u00f9 volte ad insegnare, quale assistente volontario, Storia Medievale e Moderna su invito dell'ordinario Federico Chabod alla Statale; mentre padre Agostino Gemelli lo invit\u00f2 quale titolare delle cattedre di bibliografia e biblioteconomia prima, e di paleografia e diplomatica poi, alla Cattolica. A fianco dell'attivit\u00e0 accademica universitaria, Natale aiut\u00f2, quale archivista dell'ASMi, nella riorganizzazione e ricollocazione dei fondi archivistici trasportati in Brianza da Manganelli per evitare che venissero distrutti dai bombardamenti della guerra. Dal 1954 al 24 luglio 1956 fu \"Soprintendente archivistico a Milano\" (carica antesignana della Soprintendenza archivistica e bibliografica), per poi diventare Direttore dell'Archivio di Stato di Milano dal 14 aprile 1956 fino al 1\u00ba giugno 1974, quando and\u00f2 ad insegnare archivistica all'Universit\u00e0 degli Studi di Milano.\nDirettore dell'Archivio di Stato di Milano.\nL'attivit\u00e0 istituzionale.\nUno dei principali intenti di Natale quando fu insediato come direttore dell'ASMi fu quello, oltre a portare a compimento i lavori di ristrutturazione e modernamento avviati dal predecessore Guido Manganelli dopo la Seconda guerra mondiale, di avviare un centro di studi legato all'Istituto, nel tentativo di vitalizzare l'attivit\u00e0 dell'archivio e di farlo conoscere alla citt\u00e0 di Milano e agli studiosi stranieri. Fu cos\u00ec che nacque il \"Centro culturale dell'Archivio di Stato\", che apr\u00ec i battenti nel 1957 e che rimase attivo per alcuni anni, pubblicando diversi lavori. In qualit\u00e0 di direttore, tra il 1963 e il 1968 si prodig\u00f2 per la pubblicazione e l'edizione critica delle pergamene del \"Museo Diplomatico\", giungendo fino all'anno 900 e per la quale ricevette la benemerenza dalla Provincia di Milano nel 1971. L'edizione critica, uscita nel 1970, comprende i primi 163 documenti dello stesso Museo, analizzati non soltanto dal punto di vista strettamente archivistico, ma catalogati e redatti secondo la moderna dottrina paleografica e diplomatica. Fu inoltre Natale a premere perch\u00e9 i documenti archivistici custoditi nell'ASMi fossero meglio tutelati da eventuali e futuri disastri attraverso l'istituzione del servizio di fotoriproduzione e dei microfilm.\nIl suo contributo alla paleografia e alla diplomatica.\nCome si pu\u00f2 evincere dalle numerose opere di paleografia e di diplomatica sotto riportate, Alfio Rosario Natale ebbe un'importanza notevole nel consolidamento e nello studio di entrambe le discipline: nella prima sottolineando la necessit\u00e0 della comparazione fra le singole lettere di un documento; nella seconda, studiando la sfragistica, l'inchiostro usato e i vari formulari. Attraverso la piena padronanza di ambo le discipline, Natale pot\u00e9 ricostruire la storia nazionale, in particolare quella del Ducato di Milano da Gian Galeazzo Visconti fino a Ludovico il Moro, passando attraverso la breve ma intensa esperienza dell'Aurea Repubblica Ambrosiana (1447-1450). \nLa docenza all'Universit\u00e0 degli Studi di Milano e gli ultimi anni.\nDopo essere andato in pensione anche dall'attivit\u00e0 universitaria, Natale continu\u00f2 comunque ad insegnare Archivistica presso la Scuola superiore di specializzazione di Archivistica, Biblioteconomia, Diplomatica e Paleografia \"Cesare Manaresi\" sempre presso l'Universit\u00e0 Statale di Milano, dedicandosi al contempo agli amati studi storici. Mor\u00ec a Bergamo il 16 luglio 1996, mentre era intento a curare l'edizione diplomatica del \"Codice Trivulziano 1080\" riportante la \"Commedia\" dantesca nella lezione di Francesco di ser Nardo da Barberino del 1337. Le sue spoglie trovarono sepoltura al Cimitero Maggiore di Milano, nel quartiere Musocco.\nOpere.\nDella vastissima produzione scientifica di Natale si \u00e8 scelto un repertorio che pu\u00f2 essere recuperato integralmente sul Sistema Bibliotecario Nazionale:"}
{"id": "7537671", "revid": "123548738", "url": "https://it.wikipedia.org/wiki?curid=7537671", "title": "Mercedes-Benz C257", "text": "La sigla C257 identifica la terza generazione della cosiddetta Classe CLS, un'autovettura di fascia alta prodotta in serie a partire dal 2018 dalla Casa automobilistica tedesca Mercedes-Benz.\nLa presentazione avvenne il 29 novembre 2017 presso LA Auto Show come auto successiva alla serie Baureihe 218. \u00c8 prodotta nello stabilimento di Sindelfingen. La commercializzazione avvenne dal marzo 2018 con tre motorizzazioni.\nProgetto.\nLa C 257 ha l'aspetto classico delle ultime serie Coup\u00e9 Mercedes-Benz. L'aerodinamica presenta un valore di cx di 0,26. La calandra \u00e8 simile a quella del Mercedes-AMG GT. I fari MULTIBEAM-LED permettono una visione a 650 metri di distanza.\nGli interni della CLS sono una combinazione degli interni della Classe E e della Classe S: Sono simili alla serie Mercedes-Benz W238 \"(E-Klasse Coup\u00e9/Cabriolet)\", mentre il volante \u00e8 una versione simile alla serie Mercedes-Benz W222 \"(S-Klasse)\".\nPer quanto riguarda le motorizzazioni AMG, la CLS 55 viene sostituita dalla nuova CLS 53, mentre la CLS 63 viene sostituita da una vettura inedita ma nel contesto molto simile alla sua antenata: la Mercedes-AMG GT 4-Door Coup\u00e9."}
{"id": "7537675", "revid": "294794", "url": "https://it.wikipedia.org/wiki?curid=7537675", "title": "Episodi di Mystery in Paris", "text": "La prima stagione della serie televisiva Mystery in Paris, viene trasmesse in Francia su France 2 dal 10 giugno 2011.\nIn Italia, viene trasmessa su Fox Crime dal 12 luglio 2018."}
{"id": "7537701", "revid": "486946", "url": "https://it.wikipedia.org/wiki?curid=7537701", "title": "Repubblica Partenopea del 1799", "text": ""}
{"id": "7537702", "revid": "298229", "url": "https://it.wikipedia.org/wiki?curid=7537702", "title": "Campioni italiani assoluti di atletica leggera - Staffetta 4\u00d7400 metri maschile", "text": "Questa pagina raccoglie un elenco di tutte le campionesse italiane dell'atletica leggera nella staffetta 4\u00d7400 metri, inserita nel programma dei campionati italiani assoluti di atletica leggera maschili dal 1910 a oggi."}
{"id": "7537707", "revid": "648655", "url": "https://it.wikipedia.org/wiki?curid=7537707", "title": "Acciuga indiana", "text": ""}
{"id": "7537710", "revid": "125389702", "url": "https://it.wikipedia.org/wiki?curid=7537710", "title": "Produce 48", "text": "Produce 48 (), la terza edizione di \"Produce 101\", \u00e8 stata trasmessa su Mnet dal 15 giugno al 31 agosto 2018.\nL'edizione ha visto la partecipazione di 96 concorrenti, 39 delle quali appartenenti al gruppo giapponese delle AKB48, che ha co-prodotto il programma. Le 12 vincitrici (Jang Won-young, Sakura Miyawaki, Jo Yu-ri, Choi Ye-na, Ahn Yu-jin, Nako Yabuki, Kwon Eun-bi, Kang Hye-won, Hitomi Honda, Kim Chae-won, Kim Min-ju e Lee Chae-yeon) sono state scelte, senza vincoli di nazionalit\u00e0, soltanto dal pubblico sudcoreano.\nNel corso dell'indagine sulla manipolazione dei voti di alcuni talent trasmessi dal canale Mnet, il 14 novembre 2019 il produttore Ahn Joon-young ha ammesso di aver truccato i risultati ed \u00e8 stato arrestato con l'accusa di corruzione e frode.\nProduzione.\nIl concept di \"Produce 48\" fu rivelato ai Mnet Asian Music Awards in Giappone il 29 novembre 2017, in seguito ad un'esibizione congiunta di AKB48, Weki Meki, Kim Chung-ha, Pristin, Fromis 9 e concorrenti di \"Idol School\". Il primo spot promozionale fu trasmesso l'11 aprile 2018, giorno di inizio delle riprese.\nPer preparare le ragazze, furono riuniti diversi artisti. I cantanti Lee Hong-ki e Soyou si occuparono delle lezioni di canto, la rapper Cheetah del rap, mentre Bae Yoon-jung, Choi Young-joon e May J Lee del ballo. Lee Seung-gi sostitu\u00ec BoA nel ruolo di presentatore del programma, mentore delle concorrenti e rappresentante dei telespettatori; la cantante Yoon Bo-ra fece da presentatrice speciale durante gli episodi 6 e 7.\nIl 22 aprile, le concorrenti registrarono la sigla, \"Nekkoya (Pick Me)\", con la quale si esibirono per la prima volta durante l'episodio 570 di \"M Countdown\" del 10 maggio, con Sakura Miyawaki delle HKT48 come \"center\". Il pomeriggio del 15 giugno, qualche ora prima della messa in onda del primo episodio, venne trasmesso un prologo di 50 minuti durante il quale Lee Seok-hoon, insegnante di canto dell'edizione precedente, e tre ex-concorrenti (Yoo Seon-ho, Jeong Se-woon e Kenta Takada) commentarono la prima esibizione e alcuni video inediti delle prime audizioni per il programma.\nEpisodi.\nEpisodio 1 (15 giugno 2018).\nIn ordine di agenzia, le concorrenti vengono fatte entrare nello studio, dove 96 posti a sedere sono stati organizzati in una piramide. Ognuna sceglie una sedia, ed \u00e8 Park Seo-young, non appartenente a nessuna agenzia, ad accomodarsi sulla numero 1 in cima alla piramide. Dopodich\u00e9 entrano Jeon So-mi e Kang Daniel, primi classificati delle precedenti edizioni, che spiega le regole della competizione, oltre a rivelare che Han Sung-soo e Yasushi Akimoto saranno coinvolti nella produzione dell'album del gruppo vincitore, il quale sar\u00e0 composto da 12 membri invece che 11 come negli anni passati. Poi, divise per agenzia o per gruppo, le partecipanti si esibiscono davanti agli insegnanti in una performance preparata in anticipo, grazie alla quale ciascuna viene giudicata in base a capacit\u00e0 e talento e riceve un voto da A, il pi\u00f9 alto, a F, il pi\u00f9 basso, escludendo la lettera E. Divise per lettera, le concorrenti formano delle classi temporanee con cui svolgere gli allenamenti. Alla fine dell'episodio viene mostrata la classifica popolare, con Sakura Miyawaki delle HKT48 al primo posto.\nEpisodio 2 (22 giugno 2018).\nLe valutazioni terminano, e Soyou annuncia alle concorrenti che si esibiranno alla trasmissione \"M Countdown\" con una canzone sia in coreano che in giapponese, \"Nekkoya (Pick Me)\", che devono imparare in entrambe le versioni nei giorni successivi insieme alla coreografia. La distribuzione delle parti e la partecipazione globale alla performance saranno stabilite dalla classe nella quale sono entrate, con le A che canteranno la maggior parte del brano e le F che faranno solo da ballerine sullo sfondo. Dopo tre giorni di pratica, le concorrenti vengono rivalutate visionando l'esecuzione di \"Nekkoya (Pick Me)\" e sono destinate alla classe definitiva. Ciascuna riceve dai mentori una scheda recante il nuovo voto, poi lo staff chiede alle ragazze di spostarsi nelle nuove aule. L'episodio termina con un'appartenente al gruppo A che viene sorprendentemente declassata al gruppo F.\nEpisodio 3 (29 giugno 2018).\nLe ragazze si spostano nei nuovi gruppi dopo essere state rivalutate, e a spostarsi dalla A alla F \u00e8 Jo Yu-ri della Stone Music Entertainment, mentre Nako Yabuki delle HKT48 si trasferisce dalla F alla A. Le ragazze iniziano a provare \"Nekkoya (Pick Me)\", e alle appartenenti alla classe A viene data l'occasione di sfidarsi per la posizione di \"center\" mostrando un'esibizione di un minuto alle compagne. La scelta finale cade su Sakura Miyawaki delle HKT48. Dopo la performance a \"M Countdown\", le concorrenti incontrano il presentatore Lee Seung-gi, il quale illustra la prova successiva, dopo la quale verranno eliminate coloro che si trovano dalla posizione 59 in gi\u00f9 nella classifica popolare. La missione prevede un'esibizione a gruppi al cospetto di un pubblico, eseguendo il brano di un gruppo femminile. Essendo la \"center\" di \"Nekkoya (Pick Me)\", Sakura Miyawaki sceglie per prima le componenti della propria squadra (massimo sei), mentre le altre quindici capigruppo vengono stabilite estraendo a sorte dei bussolotti. Le capigruppo competono poi in una gara di corsa per l'assegnazione delle canzoni, ma soltanto le prime otto arrivate ricevono il brano prescelto e possono scegliere una squadra da sfidare. Ogni brano viene cos\u00ec eseguito dal vivo da due gruppi e ciascun membro viene valutato singolarmente dal pubblico presente; i voti di ognuna vengono poi sommati per determinare il punteggio totale del gruppo e la squadra vincitrice tra le due. Le componenti delle squadre vincenti riceveranno 1000 punti in pi\u00f9 a testa. Il punteggio totale di ogni ragazza, valido per la compilazione della classifica definitiva, verr\u00e0 determinato sommando in seguito i voti pervenuti tramite Internet.\nIn questo episodio vengono mostrate le prove e le esibizioni dei seguenti gruppi:\nL'esibizione della prima squadra di \"Peek-a-Boo\" delle Red Velvet viene trasmessa soltanto a met\u00e0, interrompendola con Jang Gyu-ri che sbaglia un acuto; si assiste anche in parte alla preparazione della seconda squadra di \"Very Very Very\" delle I.O.I, che viene mostrata molto in difficolt\u00e0 a causa di Sakura Miyawaki. Durante la sigla appare la classifica popolare aggiornata a prima dell'inizio della sfida.\nEpisodio 4 (6 luglio 2018).\nSalgono sul palco uno dopo l'altro i quattordici gruppi restanti, cos\u00ec composti:\nDopo l'ultima esibizione, alle ragazze viene mostrata la classifica individuale basata solamente sui voti ricevuti dalla platea, sommati ai 1000 punti aggiuntivi per le concorrenti delle squadre vincitrici. Nako Yabuki delle HKT48 ottiene il primo posto.\nEpisodio 5 (13 luglio 2018).\nPrima dell'inizio delle eliminazioni, Lee Seung-gi offre alcuni consigli alle concorrenti e vengono mostrati dei filmati inediti, quali una serie di esercizi ginnici, una candid camera e una dance battle presentata da Jeon So-mi e Kim Chung-ha delle I.O.I, la quale viene vinta da Moe Goto delle AKB48. In seguito, le 92 partecipanti scelgono la pi\u00f9 bella tra di loro, che risulta essere Wang Yi-ren. Lee Seung-gi passa poi ad annunciare la classifica dalla posizione 57 alla 1 (con in testa Lee Ka-eun della Pledis Entertainment), terminando con l'ultima concorrente a salvarsi, la numero 58, ovverosia Minami Sato delle AKB48. Le ragazze classificatesi alle posizioni dalla 59 alla 92 vengono eliminate dalla gara.\nEpisodio 6 (20 luglio 2018).\nSoyou annuncia alle concorrenti la nuova sfida: dovranno esibirsi a gruppi in una canzone appartenente a una delle due categorie previste, ovvero canto e ballo. Ci sono cinque brani per la categoria vocale da ri-arrangiare e a cui riscrivere il rap, e quattro per quella di ballo da ri-coreografare. Ogni canzone ha un limite massimo di membri, raggiunti i quali non pu\u00f2 pi\u00f9 essere scelta. Le concorrenti iniziano a distribuirsi in base a cosa vogliono fare seguendo l'ordine stabilito dalla classifica, con le prime 12 che decidono per ultime. Esse hanno per\u00f2 il privilegio di poter scegliere un gruppo gi\u00e0 chiuso, sostituendo la concorrente con la posizione pi\u00f9 bassa, che viene assegnata ad una delle due canzoni misteriose possibili, appartenenti una alla categoria vocale e l'altra a quella di ballo. Soyou annuncia anche che la concorrente vincente per ogni categoria ricever\u00e0 100.000 punti extra, la vincitrice di ogni squadra 5.000, e che alla prova seguir\u00e0 un'eliminazione che ridurr\u00e0 il numero di aspiranti a 30.\nIn questo episodio si esibiscono i seguenti gruppi, presentati da Bora:\nAl termine dell'episodio, viene mostrata la classifica generale provvisoria con i punteggi derivanti dalle sole votazioni online, ma senza i nomi delle concorrenti, a parte quelle alle posizioni numero 10 (Huh Yun-jin), 11 (Hitomi Honda), 12 (Wang Yi-ren) e 30 (Park Hae-yoon). Nako Yabuki delle HKT48 e Jang Won-young della Starship Entertainment si contendono invece il primo posto.\nEpisodio 7 (27 luglio 2018).\nSi concludono le esibizioni con le performance dei gruppi rimanenti:\nAl termine, alle concorrenti viene mostrata la classifica che si \u00e8 venuta a creare. Han Cho-won della Cube Entertainment e Sae Murase delle NMB48 emergono vincitrici nelle categorie, rispettivamente, di canto e ballo, aggiudicandosi il bonus di 100.000 punti.\nEpisodio 8 (3 agosto 2018).\nCheetah annuncia la nuova prova che preceder\u00e0 il terzo giro di eliminazioni; siccome il secondo giro di eliminazioni non \u00e8 ancora avvenuto, ci\u00f2 significa che tutte e 57 le concorrenti dovranno iniziare ad esercitarsi, ma non tutte riusciranno ad esibirsi. Alle partecipanti vengono presentate sei nuove canzoni di generi diversi, e la squadra vincitrice ricever\u00e0 130.000 voti in pi\u00f9. Ogni gruppo potr\u00e0 essere composto al massimo da 5 membri (ad eliminazioni gi\u00e0 concluse) e il benefit verr\u00e0 spartito assegnando 50.000 punti alla pi\u00f9 votata della squadra e 20.000 a ciascuna delle altre. La composizione delle squadre \u00e8 stata decisa tramite un sondaggio online nelle settimane precedenti. Dopo aver preparato le esibizioni, le concorrenti vengono convocate per la seconda eliminazione: vengono rivelate innanzitutto le posizioni dalla 29 alla 1, con Jang Won-young della Starship Entertainment in vetta, poi l'ultima a salvarsi, la numero 30, che risulta essere Miyu Takeuchi delle AKB48.\nEpisodio 9 (10 agosto 2018).\nIn seguito alle eliminazioni, le squadre vengono riorganizzate, espellendo i membri di troppo dai gruppi con pi\u00f9 di cinque persone e ricollocandoli in quelli sprovvisti di membri. La squadra di \"1000%\", in particolare, si ritrova a dover reclutare quattro membri, siccome, di tutte le componenti originali del team, soltanto Miho Miyazaki delle AKB48 \u00e8 sopravvissuta alle eliminazioni. Le ragazze riprendono le esercitazioni, riassegnando le parti, incontrando i produttori e i coreografi, ed esibendosi davanti a loro.\nEpisodio 10 (17 agosto 2018).\nIl giorno dell'esibizione, le squadre si presentano sul palco cos\u00ec formate:\nLa squadra di \"Rollin' Rollin\"' riceve il maggior numero di voti, aggiudicandosi il bonus. Miru Shiroma, la pi\u00f9 votata della squadra, riceve 50.000 punti in pi\u00f9, mentre le altre 20.000 a testa. Al termine dell'episodio, viene mostrata la classifica generale provvisoria, ma senza i nomi delle concorrenti, a parte quella alla posizione numero 13, Hitomi Honda delle AKB48.\nEpisodio 11 (24 agosto 2018).\nPrima delle eliminazioni vengono mostrati video precedenti delle concorrenti, mentre ricevono consigli psicologici da Bora, seguono delle lezioni di trucco e svolgono dei giochi di gruppo presentati da Lee Si-an, Chiyori Nakanishi e Wang Ke, con la squadra di \"Let's Meet Again\" che emerge vincitrice e ottiene, come premio, che tutti i team possano esibirsi a \"M Countdown\". Le ragazze devono anche scegliere la partecipante per cui voterebbero: Choi Ye-na della Yuehua Entertainment prende il primo posto, mentre Lee Ka-eun, Kwon Eun-bi, Kim Min-ju, Kim Na-young, Jo Yu-ri e Hitomi Honda le successive. Alle eliminazioni, Lee Seung-gi rivela che solo in 20 passeranno all'ultima prova. Sakura Miyawaki delle HKB48 e Miho Miyazaki delle AKB48 si contendono il primo posto, con Sakura che passa infine in testa. Vengono poi convocate le due concorrenti in lizza per il 20\u00ba posto, Kim Na-young della Banana Culture Entertainment e Park Hae-yoon della FNC Entertainment, che scampa all'eliminazione. In seguito, Cheetah e Soyou annunciano l'ultima prova, la valutazione sulla canzone di debutto. Vengono presentati due brani, \"We Together\" (in coreano, prodotta da Han Sung-soo) e \"I'm Falling In Love?\" (prodotta da Yasushi Akimoto), che verranno eseguite in diretta il 31 agosto. Le concorrenti verranno divise in due squadre da 10; le parti disponibili sono una voce principale e nove controcanti a canzone, mentre ognuna avr\u00e0 l'opportunit\u00e0 di diventare la \"center\" del proprio brano. Le ragazze scelgono le loro posizioni iniziando dal fondo della classifica, e le meglio classificate hanno il vantaggio di spostare in un'altra posizione chi ha gi\u00e0 occupato quella che vogliono. Confermate le posizioni per ciascun gruppo, iniziano gli allenamenti con le prove di canto.\nEpisodio 12 (31 agosto 2018).\nViene trasmesso un video che ripercorre l'esperienza delle ragazze a \"Produce 48\" dalle audizioni, passando per i ricordi d'infanzia, poi lo spettatore viene informato che potr\u00e0 votare tramite SMS inviando il codice di una sola delle concorrenti; il suo voto varr\u00e0 per sette e verr\u00e0 poi sommato a quelli ricevuti online. Durante la serata, viene mostrato chi siano le concorrenti classificate da undicesima a quattordicesima in quel momento (senza precisare chi sia in una determinata posizione) per incentivare il voto. Le ultime concorrenti, insieme a quelle eliminate, si esibiscono con \"Nekkoya (Pick Me)\", poi Lee Seung-gi svela che il nome del gruppo sar\u00e0 Iz One (). Dopo aver mostrato altro footage relativo alla loro preparazione, si passa alle esibizioni, cominciando dal gruppo di \"We Together\" (composto da Jang Won-young, Miyu Takeuchi, Hitomi Honda, Jo Yu-ri, Lee Chae-yeon, Park Hae-yoon, Nako Yabuki, Miho Miyazaki e Ahn Yu-jin) con Lee Chae-yeon come \"center\", seguito dal gruppo di \"I'm Falling in Love?\" (composto da Sakura Miyawaki, Miu Shitao, Kim Chae-won, Kang Hye-won, Miru Shiroma, Choi Ye-na, Juri Takahashi, Han Cho-won, Kwon Eun-bi e Lee Ka-eun) con Choi Ye-na come \"center\". Viene poi trasmesso un filmato registrato in precedenza, dove le ragazze ringraziano gli istruttori e partecipano ad un in Giappone; inoltre registrano in studio una canzone speciale, \"While Dreaming\", che viene anche eseguita live sul palco.\nLe votazioni giungono al termine, viene trasmesso un ultimo video in cui le ragazze guardano insieme i nastri delle audizioni e rileggono le lettere che si erano scritte cento giorni prima, poi inizia l'annuncio della classifica: Kim Min-ju, Kim Chae-won, Hitomi Honda, Kang Hye-won, Kwon Eun-bi, Nako Yabuki, Ahn Yu-jin, Choi Ye-na e Jo Yu-ri si classificano rispettivamente dalla undicesima posizione alla terza. Sakura Miyawaki e Jang Won-young sono in lizza per il primo posto; esso viene occupato da Jang Won-young, che rappresenter\u00e0 cos\u00ec la \"center\" delle Iz One. Lee Chae-yeon viene annunciata come dodicesimo ed ultimo membro del gruppo.\nTabella delle classifiche.\nLegenda"}
{"id": "7537732", "revid": "287204", "url": "https://it.wikipedia.org/wiki?curid=7537732", "title": "Knattspyrnuf\u00e9lag Reykjav\u00edkur (calcio femminile)", "text": "Il Knattspyrnuf\u00e9lag Reykjav\u00edkur, meglio nota in campo internazionale come KR Reykjavik o semplicemente KR, \u00e8 una squadra di calcio femminile islandese, sezione di calcio femminile della societ\u00e0 polisportiva Knattspyrnuf\u00e9lag Reykjav\u00edkur con sede nella capitale Reykjav\u00edk.\nCon i sei titoli nazionali conquistati al 2017, \u00e8 la terza squadra pi\u00f9 titolata d'Islanda. Nel 2018 \u00e8 iscritta alla \u00darvalsdeild kvenna, il campionato di vertice del campionato islandese di calcio femminile.\nOrganico.\nRosa 2018.\nRosa e numeri aggiornati come da sito ufficiale."}
{"id": "7537750", "revid": "1373479", "url": "https://it.wikipedia.org/wiki?curid=7537750", "title": "Acciuga di Hardenberg", "text": ""}
{"id": "7537757", "revid": "36426", "url": "https://it.wikipedia.org/wiki?curid=7537757", "title": "Chiesa di Sant'Antonio di Padova (Lipari)", "text": "La chiesa di Sant'Antonio di Padova o chiesa di Sant'Antonino \u00e8 un edificio di culto ubicato in piazza Mazzini nel quartiere \u00abSottocastello\u00bb o \u00abSottomonatero\u00bb, si affaccia sul porto nella porzione di baia settentrionale denominata Marina Lunga di Lipari.\nL'aggregato monumentale comprende la chiesa e il convento sotto il titolo dell'\u00ab\"Immacolata Concezione della Beata Vergine Maria\"\u00bb. Quest'ultimo fondato per la comunit\u00e0 dell'Ordine dei frati minori cappuccini e nell'arco di pochi anni transitato ai religiosi dell'Ordine dei frati minori osservanti, strutture oggi sede del municipio cittadino.\nStoria.\nEpoca spagnola.\nDurante le sessioni del capitolo dei provinciali Cappuccini riunito a Randazzo nel 1584 per discutere le cariche dell'Ordine, il vescovo di Lipari Paolo Bellardito e una ristretta cerchia di nobili cittadini sollecitarono la richiesta per la presenza dei religiosi in citt\u00e0. I lavori per la costruzione della sede ebbero immediatamente inizio, nel 1599 la struttura fu completata e posta sotto il titolo dell'\u00ab\"Immacolata Concezione della Beata Vergine Maria\"\u00bb (1\u00b0 convento).\nBen presto la comunit\u00e0 fu incitata ad abbandonare forzosamente l'isola con pretesti vari, ufficialmente motivata dalla ricerca di condizioni migliori. In evidente contrasto coi principi della regola che prevedeva un tenore di vita spartano e senza entrate economiche se non la pubblica elemosina, mentre i religiosi pur di rimanere, si dedicarono al piccolo commercio di prodotti locali come uva passa, capperi e tante altre attivit\u00e0 legate al mondo agricolo, pur di sostentarsi. Infine furono costretti ad allontanarsi.\nGli eventi trovano fondamento nel volgere di tre lustri nell'avvicendamento alla guida della sede vescovile di Mart\u00edn Acu\u00f1a, (O. Carm.), Juan Pedro Gonz\u00e1lez de Mendoza (O. E. S. A.), Alfonso Vidal (O. F. M.). Quest'ultimo dietro le pressanti insistenze di alcuni giurati e per volont\u00e0 dei Liparoti, nel 1600 fece richiesta formale a Papa Clemente VII per accogliere una nuova comunit\u00e0, preferendo religiosi dell'ordine di appartenenza. L'atto ufficiale di consegna dei fabbricati ai frati Osservanti di Calabria fu consegnato il 20 maggio del 1600, giorno dell'Ascensione.\nI religiosi Cappuccini furono ben presto riammessi sull'isola, a loro fu assegnato un appezzamento agricolo fuori dalla cinta muraria ove edificarono un nuovo aggregato conventuale posto sotto il titolo dell'\u00ab\"Assunzione della Beata Vergine Maria\"\u00bb (2\u00b0 convento). Terreni, dipendenze e pertinenze in gran parte trasformate in cimitero cittadino.\nLe strutture di \"Sottomonastero\" furono ulteriormente ingrandite, rinnovate e perfezionate, i lavori terminarono intorno alla met\u00e0 del XVIII secolo.\nEpoca contemporanea.\n13 giugno 2017 riapertura del tempio.\nEsterno.\nCampanile.\nLa torre campanaria sulla destra \u00e8 a tre ordini: livello con coppia di monofore cieche, 2\u00ba livello con coppia di monofore, 3\u00b0 livell con singola monofora e orlature rinascimentali laterali.\nConvento.\nImponente costruzione abbarbicata su sperone roccioso ripartita su due ordini. I prospetti dei corpi di fabbrica al piano nobile sono contrassegnati da grandi monofore con cornici ogivali e stipiti in conci di lava, finestroni al piano sottostante. Caratteristica merlatura posta a coronamento dell'edificio.\nChiostro interno con targhe commemorative.\nInterno.\nNavata.\nL'interno presenta a navata unica, volta a botte, pennacchi e tre finestre ad occidente. Un arco separa l'altare maggiore e l'area del presbiterio dall'aula.\nLe mense degli altari sono realizzate in marmi policromi nella prima met\u00e0 del XVIII secolo. Della stessa epoca sono i dipinti raffiguranti \"Santa Gertrude\" e \"San Gaetano di Thiene\". Il grande \"Crocifisso\" risale invece al '600.\nConvento.\n26\u00b0 istituzione dei Cappuccini nella Provincia di Sicilia. Sorto come struttura dell'Ordine dei frati minori cappuccini ospita nel 1600 i religiosi dell'Ordine dei frati minori osservanti.\nStrutture adibite a sede del Municipio di Lipari.\nTra i numerosi ospiti lo scienziato Lazzaro Spallanzani (13 settembre - 17 ottobre 1788), viaggio motivato dalle indagini geografiche e geologiche estese alle Isole Eolie, studioso proveniente dalle strutture del convento dello stesso ordine, San Papino Martire di Milazzo.\nDal 6 al 9 settembre 1835 le strutture ospitarono Alessandro Dumas col pittore Louis Godefroy Jadin e Ida Ferrier."}
{"id": "7537803", "revid": "1855488", "url": "https://it.wikipedia.org/wiki?curid=7537803", "title": "Episodi di Squadra Speciale Stoccarda (sesta stagione)", "text": "La sesta stagione della serie televisiva tedesca Squadra Speciale Stoccarda \u00e8 stata trasmessa sul canale ZDF dal 16 ottobre 2014 al 9 aprile 2015.\nIn Italia \u00e8 stata trasmessa in prima visione assoluta su Rai 2 dal 14 luglio 2018 al 14 dicembre 2019."}
{"id": "7537816", "revid": "1924342", "url": "https://it.wikipedia.org/wiki?curid=7537816", "title": "Stadio Milo\u0161 Obili\u0107", "text": "Lo stadio Milo\u0161 Obili\u0107 () \u00e8 lo stadio di calcio della squadra di calcio FK Obili\u0107, si trova a Belgrado nel quartiere Vra\u010dar. Lo stadio prende il nome dal cavaliere serbo e nobile Milo\u0161 Obili\u0107 e venne edificato nel 1951. L'impianto dispone di 4.508 posti, tutti a sedere sulle due tribune laterali, ed ha ospitato tre partite valide per il Campionato europeo di calcio Under-17 2011, oltre a vari incontri che la squadra ha giocato nelle coppe europee, tra i quali spicca quello del 26 Agosto 1998, ritorno del secondo turno di qualificazioni per la Champions League contro il Bayern Monaco, terminato 1-1.\nLo stadio viene utilizzato anche da altre squadre belgradesi, soprattutto dal FK Vo\u017edovac quando il suo impianto, il modernissimo Bojan Maji\u010b Stadion, costruito sul tetto del centro commerciale, non supera le verifiche di ordine pubblico."}
{"id": "7537819", "revid": "547034", "url": "https://it.wikipedia.org/wiki?curid=7537819", "title": "Storia dell'animazione russa", "text": "Nella storia della produzione animata della Russia, vi sono stati dei contributi maggiori sia per il cinema sia per la televisione durante il periodo sovietico, pertanto pu\u00f2 essere riferita per alcuni tratti come la storia dell'animazione sovietica. Tuttavia, rimane un settore quasi inesplorato nello studio del cinema e nella storia al di fuori della Russia.\nLe origini.\nIl primo animatore russo fu Alexander Shiryaev, un primo ballerino e coreografo del balletto Mariinskij che realizz\u00f2 dei corti animati con una pionieristica tecnica a passo uno e in modo tradizionale tra il 1906 e il 1909. Costru\u00ec uno studio improvvisato nel suo appartamento dove ricreava accuratamente vari balletti \u2014 prima realizzando migliaia di schizzi e dopo provandoli usando delle marionette artigianali; utilizzava una cinepresa Biokam 17,5 mm e riprendeva fotogramma per fotogramma. \u0160iryaev non vedeva l'animazione come una vera e propria forma d'arte, ma piuttosto come uno strumento per studiare la plasticit\u00e0 dell'uomo, con la speranza di poter utilizzare i suoi corti per fini educativi. Soltanto poche persone hanno avuto la possibilit\u00e0 di vedere queste pellicole dimenticate poi durante il periodo sovietico, sebbene F\u00ebdor Lopuchov menzioner\u00e0 gli esperimenti di \u0160iryayev nelle sue memorie. Nel 1995 furono riscoperti dallo storico del balletto Viktor Bocharov che era entrato in possesso degli archivi di \u0160iryayev mantenuti al sicuro dal fotografo Daniil Saveljev, un caro amico della famiglia di \u0160iryayev. Nel 2003 Bocharov pubblic\u00f2 un documentario, \"Belated Premiere\", che includeva frammenti di vari film realizzati da Aleksandr \u0160iryayev. La Aardman Animations venne coinvolta nel processo di restauro e digitalizzazione.\nIl secondo artista russo a sperimentare l'animazione in modo indipendente fu W\u0142adys\u0142aw Starewicz, noto in Russia come Vladislav Starevi\u010d. Essendo un biologo, inizi\u00f2 a creare animazioni con insetti imbalsamati per scopi educativi, ma in seguito vide le possibilit\u00e0 offerte da questa tecnica e divenne in seguito uno dei pi\u00f9 grandi maestri dell'animazione a passo uno. Le sue prime pellicole, realizzate negli anni dieci del Novecento, erano commedie nere sulle vite familiari degli scarafaggi, e furono cos\u00ec rivoluzionarie che gli fecero guadagnare una decorazione dallo zar Nicola II. Starewicz produsse molti dei suoi film con gli insetti nello studio di Aleksandr Chan\u017eonkov dove lavor\u00f2 anche come direttore della fotografia e regista di film con attori, spesso combinando riprese dal vero con l'animazione a passo uno come in \"No\u010d' pered Ro\u017edestvom\" del 1913. Starewicz lasci\u00f2 la Russia dopo la rivoluzione d'ottobre, e per molti anni l'industria dell'animazione rimase paralizzata.\nDopo la rivoluzione.\nL'animazione vide una rinascita nel 1924 quando la Me\u017erabpomfil'm distribu\u00ec il film acclamato dalla critica \"Me\u017eplanetnaja revoljucija,\" una satira di \"A\u0117lita\" che utilizzava la tecnica della cutout (chiamata all'epoca \"animazione delle marionette piatte\") assieme allo stile artistico del costruttivismo e venne sviluppato in modo indipendente da tre artisti \u2014 Nikolaj \u010codataev, Zenon Komissarenko e Jurij Merkulov \u2014 che guidarono il primo studio d'animazione sovietico al VGIK. Nel 1925 fu seguito dalla pellicola prodotta dal governo \"Kitaj v ogne\" realizzato dallo stesso gruppo assieme a Ivan Ivanov-Vano, Vladimir Suteev, Valentina e Zinaida Brumberg (note come le sorelle Brumberg). Con 1 000 metri di pellicola e 14 fotogrammi al secondo, dur\u00f2 all'epoca pi\u00f9 di 50 minuti, che lo rese il primo lungometraggio sovietico e uno dei primi al mondo.\nSimultaneamente, l'animatore Aleksandr Bu\u0161kin con l'aiuto di Dziga Vertov produsse una serie di corti animati Agit-Prop, film e sketch con sequenze animate con la cutout per la Sovkino come \"Sovetskie igru\u0161ki\" e degli episodi di \"Kino-Pravda\". Venivano realizzati come cartoni editoriali che facevano satira della borghesia, la chiesa e i paesi occidentali, usando uno stile del disegno molto abbozzato. Bu\u0161kin pubblic\u00f2 anche un libro sull'animazione nel 1926, \"Trjuki i multiplikacija\" (lett. \"Trucchi e animazione\").\nDurante gli ultimi anni venti, l'industria inizi\u00f2 ad essere meno agitata. Nel 1927 Merkulov, Ivanov-Vano e Daniil \u010cerkes diressero \"Sen\u2019ka-Afrikanec\" per la Me\u017erabpom-Rus', film basato su un racconto fantastico in versi scritto da Kornej \u010cukovskij. Conosciuto come il primo film animato sovietico per bambini, unisce l'animazione tradizionale con alcune riprese dal vivo. Nello stesso anno, Ivanov-Vano e \u010cerkes lavorarono a \"Katok,\" un altro corto disegnato a mano caratterizzato da uno stile artistico originale per l'epoca (linee bianche su sfondo nero). Jurij \u017deljabu\u017eskij e Nikolaj Bartram, fondatori del Museo dei giocattoli di Mosca, furono registi e sceneggiatori ed insieme produssero \"Priklju\u010denija Bolva\u0161ki ,\" che combinava l'azione dal vivo e l'animazione a passo uno nella storia di un bambino di legno simile a Pinocchio. L'idea venne estesa al successore spirituale\u2014 \"Priklju\u010denija Brati\u0161kina\", la prima serie animata cinematografica sovietica che dur\u00f2 dal 1928 al 1931. Fu creata da Jurij Merkulov e Aleksandr Ptu\u0161ko alla Mosfilm.\nNel 1928 Nikolaj Chodataev, sua sorella Olga e le sorelle Brumberg produssero il corto animato disegnato a mano \"Samodeskij mal'\u010dik\", con lo stile dell'arte tradizionale dei Nenci caratterizzato da una storia drammatica narrata con l'innovativa tecnica di stampa su una sottile celluloide. Il film di 24 minuti a passo uno \"Priklju\u010denija kitaj\u010dat\" venne diretto nello stesso anno da Maria Benderskaja e pu\u00f2 essere considerato come un ritorno alle tradizioni di W\u0142adys\u0142aw Starewicz.\nIl film di Michail Cechanovskij \"Po\u010dta\" (\"Posta\") del 1929 costitu\u00ec un ritorno alle tradizioni costruttiviste ma anche un importante passo in avanti: realizzato sia con la cutout che con i rodovetri, venne esportato e proiettato in tutto il mondo, mentre in Unione Sovietica cambi\u00f2 la percezione dell'animazione come forma d'arte. Divenne anche il primo film d'animazione sovietico colorizzato ed uno dei primi ad avere la colonna sonora composta da Vladimir De\u0161evov e una narrazione di Daniil Kharms nel 1930. Cechanovskij e la moglie Vera Cechanovskaja guidarono uno studio d'animazione alla Lenfil'm dove furono creati molti film in tecnica tradizionale e a passo uno durante gli anni trenta, tra cui il ben accolto \"D\u017eyab\u017ea\" (1938) di Mstislav Pa\u015denko. Il gruppo applic\u00f2 attivamente il colore utilizzando l'originale processo di trasferimento di colore inventato dagli specialisti della Len'film simile al Technicolor.\nNel 1933 la coppia collabor\u00f2 con Dmitrij \u0160ostakovi\u010d e Aleksandr Vvedenskij nel primo lungometraggio d'animazione tradizionale sovietico \u2014\"Skazka o pope i o rabotnike evo Balde\" (\"La storia del pope e del suo lavoratore Balda\"), un'opera satirica vagamente ispirata al racconto fantastico in versi scritto da Aleksander Pu\u0161kin e con lo stile dei poster ROSTA. Nonostante alcuni problemi, il film venne quasi completato e fu archiviato alla Lenfilm fino al 1941 quando venne quasi distrutto dall'incendio causato dai bombardamenti di Leningrado. Cechanovskij \u00e8 accreditato anche con l'invenzione del suono grafico assieme a Arsenij Avraamov ed Evgenij \u0160olpo. Essi dovettero competere con Aleksandr Ivanov, Nikolaj Voinov e Panteleymon Sazonov che avevano realizzato molti corti animati basati sulla loro propria idea del \"sonoro della carta disegnata\".\nNel 1935 Aleksandr Ptu\u0161ko diresse \"Il nuovo Gulliver\", uno dei primi lungometraggi animati a combinare in maniera precisa il passo uno con attori reali (un ragazzo di quindici anni). Il film impiego da 1 500 a 3 000 pupazzi diversi con teste rimovibili e varie espressioni facciali, oltre a dei trucchi tecnici e di ripresa.\nIl successo internazionale del film consent\u00ec a Ptu\u0161ko di aprire una propria \"divisione di animazione 3D\" alla Mosfil'm che serv\u00ec anche come una scuola per animatori alle prime armi. In quattro anni crearono una dozzina di corti a passo uno; la maggior parte di questi, come \"Lisa i Volk\" (1936), erano ispirati a racconti del folklore e dell'arte tradizionale russa (con il coinvolgimento di artisti di Palekh) e potevano essere visti a colori grazie al nuovo processo a tre colori ideato da Pavel Mer\u0161in. Nel 1939 Ptu\u0161ko diresse \"Zolotoj klju\u010dik\" , basata su \"Il compagno Pinocchio\" di Aleksej Tolstoj e realizzato con il passo uno e sequenze dal vero.\nNello stesso periodo, Aleksandr Alekseev, fuggito in Francia durante la guerra civile russa, svilupp\u00f2 la tecnica d'animazione dello schermo di spilli che permetteva una gran possibilit\u00e0 di effetti speciali ottenibili tramite l'uso di centinaia di migliaia di spilli che formavano diverse figure. Nonostante lo status di rifugiato bianco, in Unione Sovietica i suoi film erano molto conosciuti tra i professionisti ed ispirarono vari artisti, tra i pi\u00f9 famosi vi era Jurij Nor\u0161tejn. A met\u00e0 degli anni novanta, la figlia di Alexeieff visit\u00f2 Mosca e present\u00f2 i lavori del padre al Museo centrale statale del cinema. Oggi viene commemorato come un patriarca dell'animazione russa.\nSojuzmul'tfil'm, 1936\u20131960.\nNel 1933, a Viktor Smirnov, che dirigeva la Amkino Corporation di New York responsabile della distribuzione dei film sovietici nel Nord America, venne chiesto di studiare il processo dell'animazione negli studi Disney e Fleischer. L'anno successivo torn\u00f2 a Mosca per fondare il Laboratorio Sperimentale dell'Animazione sotto il Direttorato principale dell'Industria Foto-Cinematografica dove lui, Alexej Radakov, Vladimir Suteev e P\u00ebtr Nosov iniziarono a \"sviluppare lo stile Disney\". Nel 1935, lo stesso Walt Disney invi\u00f2 una bobina con i corti \"I tre porcellini\" e quelli di Topolino al Festival del cinema di Mosca che diede un'impressione duratura agli animatori sovietici e agli ufficiali.\nIl 10 giugno 1936 venne creato a Mosca lo studio Sojuzdetmul'tfil'm per le piccole e relativamente indipendenti unit\u00e0 d'animazione della Mosfil'm, Sovkino, Me\u017erabpomfil'm e lo studio di Smirnov. Dopo un anno verr\u00e0 rinominato in Sojuzmul'tfil'm. L'amministrazione organizz\u00f2 tre mesi di corsi dove gli animatori studiarono qualsiasi cosa, dal disegno e la regia fino alle basi di musica e recitazione. Per quattro anni alcuni dei pi\u00f9 importanti animatori, tra cui Ivan Ivanov-Vano, le sorelle Brumberg, Alexandra Sne\u017eko-Blotskaja, Leonid Amalrik, Olga Chodataeva, Vladimir Suteev e Boris D\u00eb\u017ekin si concentrarono sulla creazione di corti nello stie disneyano, utilizzando esclusivamente la tecnica con i rodovetri. Dal 1937 in poi produssero anche pellicole a colori usando il processo a tre colori di Pavel Mer\u0161in.\nNel 1938 il gruppo padroneggi\u00f2 il rotoscope, o \u00c9clair come veniva chiamato in Russia sin dagli anni venti (per i proiettori \u00c9clair), ma non tutti furono entusiasti della direzione presa e nel 1939 alcuni svilupparono il proprio stile. Ivanov-Vano diresse \"Moydodyr\" basato su una fiaba in versi e lui stesso consider\u00f2 il film come un allontanamento da Disney. Suteev e Lamis Bredis presentarono un adattamento distintivo di \"Djadja St\u00ebpa\", mentre Leonid Amalrik e Vladimir Polkovnikov convertirono le storie del Dottor Ajbolit in una mini serie che dur\u00f2 dal 1939 al 1946, con animazioni complesse e un originale \"protagonista umano positivo\". Allo stesso tempo, Aleksandr Ivanov e Dmitrij Babi\u010denko fecero un salto radicale verso i film agit-prop e del realismo socialista con pellicole come \"Ded Ivan\" e \"Boevye stranicy\".\nCon l'inizio della Grande guerra patriottica lo studio venne evacuato a Samarcanda e poi ad Almaty, assieme ad alcuni animatori chiave che continuarono l'insegnamento e la produzione di film, inclusi quelli di propaganda antifascista. Nel 1943 fecero ritorno a Mosca e pubblicarono molti film per bambini come \"La fiaba dello zar Saltan\" (1943) delle sorelle Brumberg e \"Zimnjaja skazka\" (1945) di Ivanov-Vano \u2014 l'ultimo film ad utilizzare il processo sovietico a tre colori prima del passaggio all'Agfacolor. Lo studio di Ptu\u0161ko alla Mosfilm venne chiuso mentre quello di Cechanovskij alla Lenfil'm venne distrutto da una bomba, portando cos\u00ec la Sojuzmul'tfil'm ad avere il monopolio sull'animazione sovietica.\nAnche dopo la guerra le sue risorse furono limitate e 19 animatori del relativamente piccolo gruppo della Sojuzmul'tfil'm furono uccisi in battaglia. Un'intera generazione di animatori di Leningrado sparirono o morirono durante l'assedio alla citt\u00e0. Gli altri ritornarono invalidi dalla guerra, come Boris D\u00eb\u017ekin e Aleksandr Vinokurov (entrambi persero i loro occhi sinistri), Boris Butakov con una pallottola conficcata nella testa e Degtjar\u00ebv, privato del braccio destro, dovette imparare a lavorare da mancino Vladimir Suteev abbandon\u00f2 l'industria dell'animazione al suo ritorno.\nIl resto lavor\u00f2 intensamente per preparare nuovi animatori e tra il 1945 e il 1948 quattro gruppi di studenti si laurearono alla VGIK. Continuarono anche a pubblicare corti e lungometraggi che li portarono al riconoscimento internazionale come \"Propav\u0161aja gramota\" (1945) e \"Kon\u00ebk-Gorbunok\" (1947), usato da Walt Disney per l'insegnamento dei suoi artisti. Nel 1948 il corto \"\u010cempion\" di Aleksandr Ivanov e del direttore artistico Evgenij Migunov venne accusato di formalismo e antropomorfismo a seguito della campagna anti-Disney durante la guerra fredda. Come ricord\u00f2 Migunov, disegnava gli sfondi per il suo film successivo nel modo pi\u00f9 realistico possibile, ed improvvisamente divenne \"uno standard dorato\" per i successivi dieci anni.\nDal 1950 al 1960 la gran maggioranza dei film animati era costituita da adattamenti di fiabe influenzati dalle opere di Viktor Vasnecov, Ivan Bilibin, Michail Vrubel', Palech, le miniature della Fedoskino e altri stili nazionali. Il metodo di produzione della Disney, con una chiara divisione del lavoro, venne implementato assieme ad un analogo dellamultiplane camera e crebbe la popolarit\u00e0 dell'\u00c9clair (rotoscope). Secondo al rapporto del 1951 di Ivan Ivanov-Vano, era una misura temporanea che serviva come uno strumento d'insegnamento per gli animatori principianti. Molti attori importanti \"recitarono\" e doppiarono i personaggi, come Michail Astangov che appare come la bestia in \"Alen\u2019kij cveto\u010dek\" (1952).\nAlcuni registi fecero un uso eccessivo del metodo mentre altri lo unirono assieme all'animazione tradizionale come per \"La regina delle nevi\" (1957) di Lev Atamanov. Molti si concentrarono sul disegno animale con un minore utilizzo del rotoscope. Tutto questo permise la distribuzione annuale di film prominenti dagli alti costi di produzione come \"No\u010d' pered Ro\u017edestvom\" (1951), \"Sneguro\u010dka\" (1952), \"L'incantesimo dello gnomo\" e \"Carevna-ljagu\u0161ka\" (1954), \"I dodici mesi\" (1956) e \"Le avventure di Pinocchio\" (1959).\nIl disgelo di Chru\u0161\u010d\u0451v.\nI primi cambiamenti avvennero nel 1953 quando venne riaperta una divisione per i pupazzi alla Sojuzmul'tfil'm. Nel 1954 Evgenij Migunov assieme all'ingegnere Sem\u00ebn Etlis produsse il primo lungometraggio sovietico a passo uno dai tempi di Aleksandr Ptu\u0161ko, ovvero \"Karanda\u0161 i Kljaksa - veselye ochotniki\" basato sulle avventure del clown sovietico Karanda\u0161 e del suo cane. Secondo Migunov, dovettero reinventare l'intero processo di produzione, organizzare una base tecnica, costruire e brevettare un dispositivo per le riprese in stasi, con una cinepresa dal movimento orizzontale e con pupazzi attaccabili. Anche per la prima volta usarono dei pupazzi con giunture a sfera e latex per rendere pi\u00f9 espressivi i volti.\nFurono seguiti da Vladimir Degtjarev che produsse molti film tra cui \"Krasa nenagljadnaja\" (1958) e \"Kto skazal mjau?\" (1962), Roman Ka\u010danov e Anatolij Karanovi\u010d diressero il pluripremiato \"Bljublennoe oblako\" (1959) che univa l'animazione a passo uno, tradizionale e cutout, Vadim Kur\u010devskij e Nikolaj Serebrjakov il cui loro stile era caratterizzato da una estensiva ricerca estetica di una \"combinazione del realismo e del barocco\". Sergej Obrazcov e il suo gruppo produssero anche molti film utilizzando le marionette.\nNel 1957 Migunov diresse \"Znakomye kartinki\" basato sugli sketch del cabarettista Arkadij Rajkin che appare anche nel corto: ci\u00f2 che lo rese speciale era uno stile radile delle caricature delle riviste, dato che la satira di Rajkin non si collocava nella direzione artistica \"realistica\". Non pass\u00f2 molto tempo fino a quando gli altri animatori decisero di abbandonare quello stile. Nel 1958 Alexandra Sne\u017eko-Blotskaja distribu\u00ec un adattamento della storia di Arkadij Gaidar \"Skazka o Mal\u02b9\u010di\u0161e-Kibal\u02b9\u010di\u0161ea\" ispirato allo stile dei poster ROSTA, mentre Boris Stepancev e Evgenij Rajkovskijy diressero il postmoderno \"Petja i Krasnaja \u0160apo\u010dka\" che si avvicinava allo stile di Tex Avery.\nTra il 1960 e il 1962 sul grande schermo apparve un'intera serie di pellicole \"formalistiche\" come \"\u010celove\u010dka narisoval\" delle sorelle Brumberg, \"Klju\u010d\" di Lev Atamanov, \"Cipollino\" di Boris D\u00eb\u017ekin e \"Dikie Lebedi\" di Mikhail e Vera Cechanovskij \u2014 la prima pellicola sovietica in widescreen che introdusse lo stile gotico. Ivanov-Vano entr\u00f2 in nuovi campi con \"Letaju\u0161ij proletarij\" (1962), il primo cortometraggio widescreen a passo uno basato sulla poesia e l'arte di Vladimir Majakovskij che fece uso di marionette di carta in bassorilievo. Nello stesso anno F\u00ebdor Chitruk fece il suo debutto alla regia con il corto primitivistico \"Storia di un crimine\": realizzato con la cutout, viene raccontata una storia contemporanea che ricevette un'accoglienza positiva in tutto il mondo.\nSojuzmul'tfil'm, 1964\u20131991.\nNegli anni seguenti molti animatori si allontanarono dal metodo di produzione standard e svilupparono i propri stili e approcci caratteristici. Il numero di pellicole sal\u00ec tra la met\u00e0 degli anni '60 ed i '70 e '80, fino a cinquanta all'anno. Furono prodotte molte mini-serie e antologie, mentre la quantit\u00e0 dei lungometraggi diminu\u00ec drasticamente.\nIl regista Boris Stepancev era noto per il suo desiderio di sperimentare e provare nuove tecniche. Tra i suoi film si possono ricordare la commedia postmoderna \"Vovka v tridevja carstve\" (1965), l'animazione con pittura su vetro \"Pesnja o sokole\" (1967), i due film popolari sul personaggi di Karlson (1968\u20131970) che facevano uso della xerografia e l'adattamento della fiaba dello Schiaccianoci \"\u0160\u010delkun\u010dik\" (1973) che presenta la storia senza alcun dialogo parlato.\nAnche alcuni patriarchi si unirono alla nuova ondata. Ivanov-Vano venne designato come direttore artistico della divisione puppazzi dove realizz\u00f2 numerosi film a passo uno e cutout ispirati all'arte folkloristica russa, come \"Lev\u0161a\" (1964) con i riferimenti ai lubok, \"Podi tuda, ne znaju kuda\" (1966) che utilizzava elementi del teatro rajok e skomoroch, \"Vremena goda\" (1969) basato sui pezzi di \u010cajkovskij e presentato come una combinazione di giocattoli Dymkovo e merletti, e il premiato \"Se\u010da pri Ker\u017eence\" (1971) dove gli affreschi e le icone prendo vita.\nIl veterano Boris D\u00eb\u017ekin lanci\u00f2 una serie popolare di piccoli corti su due squadre in competizione in diverse discipline sportive come calcio, hockey, sci, boxe a altri. Dur\u00f2 dal 1963 fino al 1981 ed era famosa per il frenetico slapstick sincronizzato con la musica.\nTra gli animatori orientati verso la politica vi erano F\u00ebdor Chitruk, il cui corto satirico \"\u010celovek v ramke\" (1966) venne tagliato dai censori, e Andrej Chr\u017eanovskij, autore del film surrealista \"Stekljannaja garmonika\" (1968). Dall'altra parte, alcune pellicole di Chitruk, \"Kanikuly Bonifacija\" (1965), \"Film, film, film\" (1968) ed in particolare la trilogia di \"Vinni-Puch\" ebbero un successo istantaneo tra i bambini e gli adulti. Quest'ultima serie differiva completamente dall'adattamento disneyano e per molti decenni continuarono ad aver successo tra gli spettatori dell'Europa orientale.\nRoman Ka\u010danov realizz\u00f2 numerosi film per bambini, iniziando con il passo uno in \"Ljagu\u0161onok i\u0161et papu\" (1964), \"Vare\u017eka\" (1967) e la famosa serie dedicata al coccodrillo \u010cebura\u0161ka che lo ha reso uno dei pi\u00f9 iconici personaggi della Sojuzmul'tfil'm. Verso i suoi ultimi anni di vita, lasci\u00f2 il passo uno per dedicarsi all'animazione tradizionale con il film di fantascienza \"Il mistero del terzo pianeta\" (1981).\nLa miniserie \"Maugli\" di Roman Davydov venne distribuita dal 1967 al 1971. Anche se non concepita come una risposta all'omologo Disney \"Il libro della giungla\" (nonostante il primo episodio sia stato prodotto contemporaneamente al film), la serie appariva pi\u00f9 adulta e pi\u00f9 fedele allo spirito del libro. Nel 1973 i corti vennero uniti in un lungometraggio di 96 minuti. Davydov diresse in seguito molti film animati basati sulla storia e sul folklore russo.\nLa crescita della popolarit\u00e0 dell'industria d'animazione inizi\u00f2 ad attirare persone provenienti da altre aree dello spettacolo. Vasilij Livanov, inizialmente un attore, fin\u00ec i corsi per animatore e diresse molte pellicole sperimentali. Il suo pi\u00f9 grande successo \u00e8 stato il seguito de \"I musicanti di Brema\" (1969), un musical animato fortemente influenzato dalla cultura hippy e rock and roll e scritto da Jurij Entin e Gennadij Gladkov. La prima parte venne diretta da Inessa Kovalevskaja che anch'essa cambi\u00f2 la sua professione da storica del teatro e si concentr\u00f2 sui musical, spesso visualizzazioni della musica classica russa. Dopo che lei lasci\u00f2 il progetto, Livanov diresse da solo il sequel, dove i tre personaggio principali erano doppiati dal famoso cantante pop sovietico Muslim Magomajev.\nIl 1969 vide la nascita della serie animata pi\u00f9 popolare della Russia ovvero \"Nu, pogodi!\" diretta da Vjacheslav Kot\u00ebnochkin. Nei vari episodi, un lupo (\"Volk\") cercava di inseguire una lepre (\"Zajac\") in diverse ambientazioni e l'intera serie era caratterizzata da un'elevata qualit\u00e0 delle animazioni, la colonna sonora caratterizzata da musiche popolari. La serie originale dur\u00f2 dal 1969 al 1993, ma durante la meta degli anni duemila, il figlio del regista originale, Aleksej Kot\u00ebnochkin, cerc\u00f2 di riavviare il cartone senza successo con due nuovi episodi.\nSempre nel 1969 venne creato da Anatolij Petrov \"l'almanacco animato\" \"Ves\u00eblaja karusel\u2019\" con un totale di 41 episodes pubblicati nel corso di 45 anni. Ciascuna puntata combinava diversi corti sperimentali di nuovi registi come Leonid Nosyrev, Valerij Ugarov, Eduard Nazarov, Galina Barinova, Gennadij Sokolskij, Garri Bardin, Aleksandr Davydov e altri.\nMolti di loro ottennero successivamente delle critiche positive lavorando nelle loro proprie nicchie. Anatolij Petrov mostr\u00f2 un estremo realismo (prossimo al fotorealismo) senza l'utilizzo del rotoscopio, n\u00e9 della fotografia o di qualsiasi \"trucco\". Il suo stile era conosciuto come \"fotografica\", o \"pittura grafica\"; per molti anni svilupp\u00f2 il cosiddetto effetto del velatura mossa in un ambiente tridimensionale utilizzando i materiali tradizionali dell'animazione: il risultato finale era molto vicino a quello ottenuto con la CGI avanzata molti anni prima che fosse stata inventata. Tra le sue migliori opere vi era \"Polygon\" (1977) e molte pellicole basata sulla mitologia greca.\nL'amico di Petrov, Gennadij Sokolskij, si concentr\u00f2 sui film ambientali con personaggi attraenti e colonne sonore d'ambiente: \"Serebr\u00e2noe kopytce\" (1977), \"My\u0161onok Pik\" (1978) e \"Priklju\u010denija pingvin\u00ebnka Lolo\" (1986), una coproduzione con il Giappone diretta con Kenji Yoshida. Leonid Nosyrev esplor\u00f2 il folklore della Russia settentrionale con film entografici basati sulle storie di Boris \u0160ergin, Stepan Pisachov e Jurij Koval. Nel 1987 sette di questi vennero uniti nel film \"Smech i gore u Bela morja\".\nUno dei pi\u00f9 famosi animatori russi \u00e8 Jurij Nor\u0161tejn i cui film come \"Il riccio nella nebbia\" (1975) e \"Il racconto dei racconti\" (1979) hanno vinto numerosi premi ai festival internazionali. Nel 1984 \"Il racconto dei racconti\" \u00e8 stato nominato come miglior film d'animazione di tutti i tempi all'Olympic Arts Festival di Los Angeles e all'Animafest del 2002 di Zagabria. Nor\u0161tejn lavora dal 1981 su un film basato su \"Il cappotto\" di Gogol'.\nVladimir Popov era conosciuto sin dagli anni sessante per i corti come \"Umka\" (1969) e \"Bobik v gostjach u Barbosa\" (1977), ma soltanto con la trilogia di \"Troe iz Prostokvashino\" (1978\u20131984) riusc\u00ec ad ottenere un grande successo: I personaggi e i loro tormentoni entrarono nel folklore russo e venne scelto come il terzo miglior film d'animazione di tutti i tempi in un sondaggio del 2014 condotto dalla Public Opinion Foundation.\nVladimir Tarasov fu uno dei rari registi sovietici a dedicarsi principalmente al genere fantascientifico. Tra le sue opere pi\u00f9 importanti si possono ricordare il film influenzato da \"Yellow Submarine\" \"Kontakt\" (1978), \"Tir\" (1979), \"Kontrakt\" (1985) e \"Pereval\" (1988).\nStanislav Sokolov port\u00f2 il passo uno a nuovi livelli: il suo approccio era caratterizzato da complesse strutture d'animazione e molteplici effetti speciali come nel premiato \"\u010c\u00ebrno-beloe kino\" (1984) o \"Bol\u2019\u0161oj podzemnyj bal\" (1987). Negli anni successivi furono prodotti pochi film animati a causa della mancanza di finanziamenti da parte del governo. Garri Bardin, anche lui specializzato nelle pellicole a passo uno realizzate con fiammiferi (\"Konflikt\"), corde (\"Brak\") e filo di ferro (\"Vykuratsy\"), era uno dei pochi registi che riusc\u00ec a far fronte ai profondi cambiamenti politici. Il suo \"Seryj Volk end Krasnaja \u0160apo\u010dka\" (1990) conteneva molte allusioni all'imminente dissoluzione dell'Unione Sovietica.\nAltri studi sovietici.\nA partire dal 1970 iniziarono ad apparire nuovi studi in tutto il territorio della RSFS Russa, tra i pi\u00f9 famosi vi era la divisione Mul'ttelefil'm dello studio Ekran di Mosca che si occupava dei cartoni animati a basso costo per la televisione. Divenne conosciuta per molte serie TV popolari come \"Kot Leopol'd\" (1975\u20131987) di Anatolij Reznikov, \"Domovenok Kuzja\" (1984\u20131987) di Aida Zjablikova, \"Sledstvie vedut Kolobki\" (1986\u20131987) di Igor Koval\u00ebv e Aleksandr Tatarskij, \"Priklju\u010denija porosenka Funtika\" (1986\u20131988) di Anatolij Solin, e per vari esperimenti televisivi.\nVladimir Samsonov riscopr\u00ec l'animazione con pittura su vetro con alcune pellicole come \"\u010cudesa\" (1980), \"Ogromnoe nebo\" (1982) e \"\u017dar-ptica\" (1984), mentre Aleksandr Tatarskij si dedic\u00f2 alla clay animation con \"Plastilinovaja vorona\" (1981), \"Padal pro\u0161logodnij sneg\" (1983) e la sigla d'apertura di \"Spokojnoj no\u010di, maly\u0161i!\" sfruttando a pieno la malleabilit\u00e0 della plastilina. Samsonov e i suoi allievi impiegarono anche l'animazione totale. Mul'ttelefil'm gett\u00f2 le basi per Pilot, il primo studio d'animazione sovietico privato fondato da Tatarskij e Koval\u00ebv nel 1988. Entrambi miravano sia al genere d'autore sia a quello commerciale e pubblicitario, realizzando pellicole adulte dell'assurdo ispirate dalla Scuola dei Film d'Animazione di Zagabria.\nLo Sverdlovsk Film Studio divenne famoso per la sua animazione su vetro con un nuovo livello di qualit\u00e0 ottenuto da Alekseij Karaev (\"Dobro po\u017ealovat\u2019!\") e Aleksandr Petrov (\"Korova\"), come anche per l'animazione con la sabbia di Vladimir e Elena Petkevi\u010d (\"Skazo\u010dka pro koz\u00e2vo\u010dku\"). Tra gli altri studi vi erano il dipartimento dell'animazione alla Lennau\u010dfil'm che produsse pellicole educative e di divulgazione scientifica, lo studio Perm'telefil'm di Perm' responsabile dei cartoni per la televisione basate sul folklore degli Urali, il Saratovtelefil'm di Saratov e molti altri.\nNel 1989 venne fondato un altro studio indipendente, il Christmas Films, dai veterani della Sojuzmul'tfil'm specializzato nelle coproduzioni internazionali che divenne famoso soprattutto per la serie anglo-russa \"\" (1992\u20131994) vincitrice di molti Primetime Emmy Awards.\nL'animazione russa oggi.\nDopo il crollo dell'Unione Sovietica, la situazione per gli animatori russi cambi\u00f2 in maniera drammatica dato che i sussidi statali diminuirono in modo significativo. Jurij Nor\u0161tejn, F\u00ebdor Chitruk, Andrej Chr\u017eanovskij e Eduard Nazarov fondarono una scuola ed uno studio nel 1993 tuttora attivo come SHAR Studio.\nMolti studi riuscirono a sopravvivere producendo animazioni per le pubblicit\u00e0 e per commissione di grandi case statunitensi o di altri paesi. Ci\u00f2 nonostante, ci sono state alcune co-produzioni internazionali che hanno avuto un grande successo, come ad esempio il gi\u00e0 menzionato \"Shakespeare: The Animated Tales\" e il cortometraggio vincitore di un Oscar \"Il vecchio e il mare\" (1999)\",\" di Aleksandr Petrov tratto dall'omonimo romanzo di Ernest Hemingway. Tra il 1997 e il 1999 \u00e8 stato distribuito un ambizioso progetto in 12 parti \"Neznajka na Lune,\" ispirata al racconto di fantascienza sovietico per bambini dallo stesso titolo e prodotto dalla F.A.F Entertainment di Aleksej Gus'kov seguendo le tradizioni dell'animazione tradizionale sovietica. Nonostante le difficolt\u00e0, Natal'a Lukinych ha stimato che i film d'animazione russi hanno vinto circa il doppio dei pi\u00f9 prestigiosi premi internazionali negli anni novanta rispetto ai lungometraggi live-action.\nMan mano che l'economia della Russia iniziava ad essere pi\u00f9 stabile, anche il mercato dell'animazione si stabilizz\u00f2 e nei primi anni duemila uscirono molti lungometraggi di emergenti studi russi (per esempio \"Karlik Nos\" del 2003 del Melnitsa Animation Studio, ispirato alla fiaba di Wilhelm Hauff, e \"Knjaz' Vladimir\" del 2006 prodotto dai Solne\u010dnyj Dom Studio, basato sulla storia di Vladimir I di Kiev e attualmente il film d'animazione russo con i pi\u00f9 alti incassi). Mentre la comunit\u00e0 dell'animazione russa \u00e8 ancora lontana dal raggiungere lo splendore avuto nel periodo sovietico, si sta assistendo ad una ripresa e sta divenendo sempre pi\u00f9 chiara che la rinata industria dell'animazione russa sar\u00e0 molto diversa da quella verso la fine degli anni ottanta. In un'intervista del 2006, Andrej Dobrunov, presidente della Solne\u010dnyj Dom, afferm\u00f2 che molti studi russi erano al lavoro su circa dieci lungometraggi animati.\nIl 31 luglio 2006 fu distribuito \"\u041esobennyj\", il primo lungometraggio russo in CGI. Allo stesso tempo, la Sojuzmul'tfil'm strinse un accordo con Michail \u0160emjakin ed \u00e8 attualmente al lavoro su \"Gofmaniada\", un film realizzato in stop-motion deliberatamente senza l'uso dei computer. Nel 2007, venne lanciato il Morevna Project, per la creazione di un rifacimento in chiave fantascientifica del racconto popolare di Marija Morevna con lo stile degli anime utilizzando principalmente il software libero Synfig per rilasciarlo in seguito con la licenza Creative Commons. Altri famosi cartoni per internet sono \"Masjanja\" and \"Mr. Freeman\". Una collaborazione tra lo Studio 4\u00b0C giapponese ed la russa Molot Entertainment ha prodotto il film anime \"First Squad\" (2009), vincitore del premio del \"Kommersant\".\nAgli inizi del 2009, l'animazione entr\u00f2 in una nuova crisi dopo che la Goskino posticip\u00f2 i finanziamenti per tutti i progetti, e per il bilancio del 2010 lo Stato dimezz\u00f2 i fondi. La comunit\u00e0 dell'animazione reag\u00ec appellandosi al Presidente e ai cittadini. Nel 2010, molti degli studi maggiori, tra cui Pilot, furono chiusi o erano prossimi al fallimento. La vasta maggioranza degli sudi faceva affidamento al supporto statale e la Goskino non ademp\u00ec ad alcuna obbligazione contrattuale per il pagamento dei film ordinati e che gli studi avevano gi\u00e0 prodotto. Inoltre, la Disney venne accusata di usare pratiche anticoncorrenziali per emarginare la competizione nazionale russa sui canali televisivi.\nIl 18 marzo 2010, il Centro del cinema nazionale pubblic\u00f2 in Russia \"Space Dogs\", un film in computer grafica ispirato alla storia dei cani del programma spaziale sovietico Strelka e Belka e che cre\u00f2 un franchise con un sequel ed una serie televisiva. Wizart Animation, assieme InlayFilm, ha prodotto una nuova versione in CG de \"La regina delle nevi\", seguita dai sequel \"La regina delle nevi 2\" (2014) e \"\" (2016), assieme al loro primo film completamente originale \"Bianca &amp; Grey e la pozione magica\" (2016). Sebbene questi film abbiano avuto successo in Russia, la loro qualit\u00e0 \u00e8 stata messa in discussione in occidente al momento della distribuzione limitata nei cinema o direttamente in home video.\nL'Animaccord Animation Studio ha avuto un grande successo nell'animazione televisiva in CGI con la serie per bambini \"Masha e Orso\" (2009\u2013oggi), la cui enfasi sulla pantomima ha aiutato alla sua esportazione all'estero, venendo trasmesso in Italia dalla Rai dal 2009 e in streaming dall'agosto 2015 sulla versione americana di Netflix. Un'altra serie educativa longeva per bambini del Melnitsa Animation Studio chiamata \"Luntik\" viene trasmessa in Russia dal primo settembre 2006. Un primo successo in questo settore \u00e8 stato \"Kikoriki,\" trasmesso dal 7 maggio 2004 fino al 2012 e prodotto dal Petersburg Animation Studio con il supporto del Ministero della cultura della Federazione Russa. I diritti per la distribuzione in lingua inglese furono acquistati dalla 4Kids Entertainment dal distributore internazionale Fun Game Media di Monaco e la serie venne trasmessa nel blocco The CW4Kids del canale The CW a partire dal 13 settembre 2008, con il nome di \"GoGoRiki\". In Italia la serie \u00e8 stata trasmessa su Italia 1 e Frisbee dal novembre 2006. Un fattore importante in molte produzioni animate russe \u00e8 stato il supporto di Timur Bekmambetov che, con la sua compagnia Bazelevs, ha aiutato a produrre, finanziare e promuovere \"Kikoriki\" e \"La regina delle nevi.\""}
{"id": "7537820", "revid": "775372", "url": "https://it.wikipedia.org/wiki?curid=7537820", "title": "Stadion Milo\u0161 Obili\u0107", "text": ""}
{"id": "7537824", "revid": "98344900", "url": "https://it.wikipedia.org/wiki?curid=7537824", "title": "Dondolo", "text": ""}
{"id": "7537841", "revid": "287204", "url": "https://it.wikipedia.org/wiki?curid=7537841", "title": "Supercoppa italiana 2018 (calcio femminile)", "text": "La Supercoppa italiana 2018 di calcio femminile \u00e8 stata la ventiduesima edizione della Supercoppa italiana di calcio femminile. Il trofeo \u00e8 stato vinto per la prima volta dalla , grazie alla rete realizzata da Ilaria Mauro nel secondo tempo della sfida contro la .\nA contendersi il trofeo furono la , vincitrice del campionato di Serie A 2017-2018, e la , detentrice della Coppa Italia 2017-2018.\nL'incontro, inizialmente in programma per il 25 agosto 2018 allo Stadio Alberto Picco di La Spezia, \u00e8 stato successivamente rinviato dalla LND a data da destinarsi su richiesta delle societ\u00e0 coinvolte. Una volta che il Collegio di Garanzia del CONI ha riassegnato l'organizzazione della Serie A e della Serie B alla FIGC, \u00e8 stata anche individuata nel 13 ottobre 2018 la data della disputa della Supercoppa Italiana."}
{"id": "7537844", "revid": "767487", "url": "https://it.wikipedia.org/wiki?curid=7537844", "title": "Stolephorus", "text": "Stolephorus \u00e8 un genere di pesci della famiglia degli Engraulidae.\nSpecie.\nCi sono attualmente 20 specie riconosciute in questo genere:"}
{"id": "7537852", "revid": "729019", "url": "https://it.wikipedia.org/wiki?curid=7537852", "title": "Cunninghame", "text": "Il Cunninghame (in gaelico scozzese: \"Coineagan\") \u00e8 stata una divisione amministrativa della Scozia. Anticamente era un distretto comitale e nel periodo 1975\u20131996 \u00e8 stato un distretto della regione dello Strathclyde."}
{"id": "7537862", "revid": "1498232", "url": "https://it.wikipedia.org/wiki?curid=7537862", "title": "Italia ai XII Giochi paralimpici invernali", "text": "L'Italia ha partecipato ai XII Giochi paralimpici invernali di Pyeongchang (9 - 18 marzo 2018) con una delegazione di 25 atleti concorrenti in 4 delle 6 discipline del programma, vincendo 5 medaglie (2 ori, 2 argenti e un bronzo). Il portabandiera azzurro \u00e8 stato Florian Planker."}
{"id": "7537863", "revid": "8660", "url": "https://it.wikipedia.org/wiki?curid=7537863", "title": "Warriors Bologna 2018", "text": "L'ex-giocatore e allenatore della Nazionale Giorgio Longhi, che \u00e8 stato \"quality coach\" nel campionato precedente, \u00e8 diventato capo-allenatore della squadra senior, ed \u00e8 stato affiancato da Andrea Vecchi (arrivato dai Rhinos Milano, che sotto la sua direzione hanno raggiunto due Italian Bowl, vincendo quello del 2016, e un Eurobowl) nel ruolo di allenatore dell'attacco e dal confermato Mauro Solmi come allenatore della difesa. Per quanto riguarda gli assistenti, oltre al nuovo \"coach coordinator\" Tommaso Labarile, sono stati confermati Marco Meletti, Graziano Petix e Luca Trepiccione.\nL\"'offensive coordinator\" Vecchi ha reso pi\u00f9 concreto e redditizio il gioco d'attacco, ridisegnando i ruoli (ad esempio Maxym Berezan, che nella stagione precedente \u00e8 stato il primo running back della squadra, \u00e8 stato spostato a tight end), introducendo una nuova formazione-base (una shotgun formation con un solo running back di fianco al quarterback), e il sistema di chiamata degli schemi a gesti dalla sideline (il cosiddetto no huddle offense, che velocizza la ripresa dell'azione senza dare il tempo alla difesa di impostare i correttivi tattici necessari).\nDiversi giocatori sono arrivati oppure rientrati da altre squadre: il running back Ervis Cira ed il defensive end Andrea Mirenda da Milano, il wide receiver e kicker Edoardo Gulisano dagli Elephants Catania, mentre ha debuttato con la squadra senior il running back Alessio Corazza che \u00e8 stato leader delle corse nell'Under 19 l'anno precedente; sono rientrati gli offensive linemen Cristi Ciobanu e Riccardo Bovina, e i defensive back Manuel Masi dai Ravens Imola, Antonio Sciacqua da Bari, Matteo Faieti, e il defensive end Paolo Bracciale.\nDopo una stagione regolare di sole vittorie (8 \u2013 0 il record), i \"Guerrieri\" hanno vinto tutte e tre le partite di play-off aggiudicandosi il XXV Silver Bowl a Parma, realizzando cos\u00ec una \"perfect season\" cio\u00e8 una \u201cstagione perfetta\u201d (senza sconfitte, 11 \u2013 0) ed ottenendo la promozione alla Prima Divisione FIDAF 2019.\n\u00c8 stato il primo trofeo di secondo livello conquistato dalla squadra bolognese.\nNuova divisa.\nIn questo campionato, i \"Guerrieri\" hanno indossato una nuova divisa casalinga, tutta blu reale \u2013 coerentemente con il programma sportivo in esecuzione, \"All Blue\" \u2013 anche nei pantaloni, che sostituiscono quelli storici di colore argento. I pantaloni blu hanno sostituito quelli argento anche nella divisa di trasferta (con le maglie bianche, come da tradizione).\nGirone.\nI \"Guerrieri\" sono stati inseriti nel Girone A della Seconda Divisione, assieme a Braves Bologna, Knights Sant'Agata e Sharks Palermo.\nStagione regolare.\nI \"Guerrieri\" hanno disputato un girone all'italiana con andata e ritorno, affrontando due volte le altre squadre del Girone A, e due incontri cosiddetti \"interdivisionali\" contro i Frogs Legnano (in casa, una \"classica\" del football americano in Italia) e i Mastiffs Canavese del Girone D (in trasferta), vincendo tutte le partite.\nClassifica.\nI \"Guerrieri\" si sono classificati al 1\u00ba posto nel Girone A, diventando \"testa di serie\" dei play-off in virt\u00f9 del record perfetto di 8 vittorie e 0 sconfitte, e della differenza-punti conseguita.\nPlayoff.\nI \"Guerrieri\" hanno conseguito il diritto a disputare entrambi gli incontri di play-off in casa, all'Alfheim Field \u2013 Centro sportivo \"Giorgio Bernardi\". La prima partita (quarti di finale) \u00e8 stata disputata sabato 16 giugno con i Vipers Modena (vincitori del primo turno \u2013 detto \"wild card\" \u2013 contro gli Skorpions Varese per 40 \u2013 33).\nDurante una vacanza in Tailandia, pochi giorni prima dell'incontro, un incidente ha terminato la vita di Jordan Scott, running back biancobl\u00f9 dal 2011 al 2013, a 31 anni di et\u00e0. I \"Guerrieri\" gli hanno dedicato la partita, prima della quale \u00e8 stato osservato il minuto di silenzio, e l'hanno vinta con largo margine (47 \u2013 0). Cos\u00ec la cronaca: \u00abC'era un motivo in pi\u00f9 per vincere. Onorare la memoria di Jordan Scott. Osservato un minuto di silenzio, appesa a mo' di bandiera la sua maglia \u2013 la numero 32 \u2013 che nei prossimi giorni Stefano Chiappini porter\u00e0 alla mamma, a Washington.\u00bb\nNella semifinale, i \"Guerrieri\" hanno battuto i Blue Storms Busto Arsizio per 26 \u2013 3, e si sono qualificati per il Silver Bowl XXV:\nSilver Bowl XXV.\nAllo Stadio Sergio Lanfranchi di Parma, il 7 luglio i Warriors Bologna hanno battuto i Pretoriani Roma per 30 - 14, vincendo il venticinquesimo Silver Bowl:\n\u00c8 stato il primo campionato di Seconda Divisione vinto dai bolognesi, che hanno cos\u00ec ottenuto la promozione alla Prima Divisione FIDAF 2019 (l'anno precedente erano stati fermati dagli Hogs Reggio Emilia in semifinale).\nIl \"guerriero\" Tiberio Calbucci (linebacker) \u00e8 stato nominato MVP della partita.\nStatistiche.\nSquadra.\nI \"Guerrieri\" hanno chiuso la stagione regolare con un record perfetto di 8 partite vinte e 0 perse, il secondo attacco (dopo quello dei Pretoriani Roma) e la prima difesa della divisione per punti fatti e subiti, rispettivamente 327 (40,9 la media) e 25 (3,1), stabilendo la migliore differenza-punti (+302).\nL'attacco ha guadagnato complessivamente 2537 iarde in 388 tentativi (1273 yd su corsa e 1264 yd su passaggio) per una media di 317,1 iarde per incontro.\nNel confronto con la stagione 2017 sulle otto partite della \"regular season\", il reparto offensivo \u00e8 stato pi\u00f9 incisivo, passando dal settimo al secondo posto nella Divisione, e incrementando tutti i numeri a fronte di un minore numero di giochi:\nLa difesa ha lasciato complessivamente 493 iarde in 330 tentativi (101 yd su corsa, 392 yd su lancio) per una media di 61,6 iarde per incontro.\nNel confronto con la stagione 2017 sulle otto partite della \"regular season\", il reparto difensivo ha confermato il primo posto nella divisione ed \u00e8 stato pi\u00f9 efficiente, decrementando tutti i numeri concessi agli attacchi avversari:\nNei play-off i \"Guerrieri\" hanno vinto tutte e tre le partite disputate (per un totale di 11 vittorie) aggiudicandosi il XXV Silver Bowl, realizzando cos\u00ec una \"perfect season\" cio\u00e8 una \u201cstagione perfetta\u201d, senza sconfitte: 11 \u2013 0 il record finale, e 20 \u2013 1 il record delle due stagioni di secondo livello posteriori la retrocessione del 2016.\nIndividuali.\nNella stagione regolare, i leader delle statistiche individuali sono stati: Ervis Cira (corse, leader assoluto di categoria), Nicol\u00f2 Scaglia (passaggi), Mattia Parlangeli (ricezioni), Edoardo Gulisano (calci piazzati), Jonathan Cerullo Uyi (ritorni dei punt, leader assoluto di categoria; intercetti), Sansone Capogrosso (ritorni dei kick), Tiberio Calbucci (placcaggi).\nIn particolare, il quarterback titolare Nicol\u00f2 Scaglia (#15) ha segnato una progressione del passer rating da 107.2 nella stagione 2017 a 144.3 e un incremento di tutti i suoi numeri, mentre il \"back-up\" Niccol\u00f2 Foresti (#12) ha messo in mostra una significativa attitudine alla corsa, sia nel QB sneak (corsa centrale del regista offensivo, quando mancano pochi centimetri alla segnatura) che nelle corse laterali, segnando 8 touchdown (2 lanciando, e 6 correndo):\nNei playoff, Scaglia ha lanciato 7 td (4 Parlangeli, 2 Zanetti, 1 Gulisano) e segnato 3 td su corsa, mentre Foresti ha realizzato 1 td su corsa.\nNelle corse, il leader della squadra e della Seconda Divisione \u00e8 stato Ervis Cira, con 1171 iarde conquistate nella stagione, un guadagno medio di 5,8 iarde per azione e 13 touchdown segnati:\nMarcatori.\nIl migliore marcatore della stagione \u00e8 stato Edoardo Gulisano con 88 punti segnati (5 td, 6-8 fg, 38-49 trasformazioni su calcio, 1-2 trasformazioni su corsa), seguito da Ervis Cira con 80 (13 td, 1-2 trasformazioni su corsa).\nAll Star Game.\nIl cornerback Jonathan Cerullo Uyi e il linebacker Tiberio Calbucci sono stati convocati a fare parte della rappresentativa Sud \u2013 detta \"South Team\" \u2013 nell'All Star Game di Seconda Divisione FIDAF, che \u00e8 stato disputato il 22 luglio a Castel Giorgio, nello storico Stadio Vince Lombardi.\nSono stati guidati da Steve Cavazzuti (head coach) e da Eric Paci (defensive coordinator), mentre Antonino \"Toni\" Mangiafico si \u00e8 occupato dell'attacco (offensive coordinator). La squadra del Sud ha vinto la partita per 14 \u2013 6 e Jonathan Cerullo Uyi ha compiuto un intercetto.\nAttivit\u00e0 giovanile.\nLa societ\u00e0 Warriors Bologna a.s.d. ha iscritto una squadra nei livelli giovanili nazionali programmati nell'autunno 2018, nel Campionato Under 19.\nUnder 19.\nI \"Guerrieri\" Under 19 sono stati inseriti nel Girone D assieme ai pari et\u00e0 di Dolphins Ancona, Hogs Reggio Emilia e Red Jackets Sarzana."}
{"id": "7537864", "revid": "1318658", "url": "https://it.wikipedia.org/wiki?curid=7537864", "title": "Monte San Giorgio (Cantone Ticino)", "text": "Il Monte San Giorgio \u00e8 un monte nel sud del Canton Ticino in Svizzera, in prossimit\u00e0 del confine con la provincia di Varese in Lombardia (Italia). Raggiunge un'altezza di 1097\u00a0metri s.l.m. ed \u00e8 circondato da due rami del Lago di Lugano (271 metri). Il Monte fa parte di un piccolo gruppo montuoso che comprende il Prasacco, il Poncione d'Arzo o Pravello (1015\u00a0metri), su cui passa la linea di confine tra Italia e Svizzera ed il Monte Orsa (998\u00a0metri) in territorio italiano. La cima del monte \u00e8 situata in territorio svizzero ed \u00e8 incluso nel sito omonimo dell'UNESCO che si estende a tutto il gruppo montuoso tra la Svizzera e l'Italia (vedi Monte San Giorgio (UNESCO)).\nIntroduzione geografica.\nVie d'accesso.\nLa regione del Monte San Giorgio comprende i comuni di Mendrisio (con il pittoresco nucleo del villaggio di Meride e i quartieri di Arzo, Tremona, Besazio, Rancate e Ligornetto), Riva San Vitale, Brusino Arsizio e Stabio in territorio svizzero e i comuni di Clivio, Porto Ceresio, Saltrio, Viggi\u00f9 e Besano in territorio italiano (Lombardia, provincia di Varese). Si accede al Monte da Mendrisio, seguendo la strada che porta a Meride e ai 650 metri di Serpiano (frazione di Meride e Brusino Arsizio). Una seconda via d'accesso parte da Riva San Vitale, costeggia le rive del Lago di Lugano sino a Brusino Arsizio, dove una funivia conduce a Serpiano. Da qui in circa 1.5 ore un sentiero porta alla vetta, passando per l'Alpe di Brusino. Il percorso escursionistico che da Meride conduce alla vetta del Monte richiede poco pi\u00f9 di 1.5 ore, lungo una comoda mulattiera di selciato. Salendo dal Serpiano (localit\u00e0 \"Funivia\") e da \"Crocefisso\" il sentiero \u00e8 pi\u00f9 impervio. \nDa qui nasce il fiume Lanza, che pi\u00f9 a sud da vita alla Val Morea.\nRiconoscimento UNESCO.\nIl Monte San Giorgio \u00e8 da annoverare tra i pi\u00f9 importanti giacimenti fossiliferi al mondo del Triassico Medio, un'epoca geologica compresa tra 247 e 237 milioni di anni fa. I fossili di questa montagna, noti per la loro variet\u00e0 e per l\u2019eccezionale stato di conservazione, sono stati portati alla luce e analizzati a partire dal 1850 da paleontologi svizzeri e italiani. Il riconoscimento internazionale di questo giacimento \u00e8 confermato dall'iscrizione nella lista del Patrimonio mondiale dell'UNESCO avvenuta nel 2003 su versante svizzero e nel 2010 su quello italiano. Le principali collezioni dei reperti fossili sono conservate ed esposte presso il Museo dei fossili del Monte San Giorgio a Meride, il Museo dell'istituto di paleontologia dell'Universit\u00e0 di Zurigo, il Museo Civico di Storia Naturale di Milano e il Museo dei fossili di Besano.\nFlora e fauna.\nFauna.\nQuanto alla fauna, le indicazioni raccolte e diffuse dal Museo cantonale di storia naturale di Lugano e dal Museo insubrico di storia naturale di Induno Olona si equivalgono e registrano pi\u00f9 o meno le stesse specie di vertebrati e di invertebrati. Numerose specie sono inserite nelle Liste rosse nazionali, altre sono protette dalla Convenzione di Berna. Fra di esse spiccano soprattutto gli anfibi, i rettili, i gamberi e numerose farfalle.\nFlora.\nLa variet\u00e0 pedogenetica del suolo e le favorevoli condizioni climatiche fanno del comprensorio del Monte San Giorgio un territorio molto interessante dal profilo botanico e faunistico, unico sia per la Svizzera che per l\u2019Italia settentrionale.\nSui suoli acidi domina il bosco di castagno e di rovere, accompagnato da betulla e da estesi popolamenti di agrifoglio. Il frassino preferisce suoli intermedi basici ad accentuata umidit\u00e0. Sul suolo calcareo compaiono invece il bosco misto di latifoglie con prevalenza di carpino nero e il bosco misto di tiglio e di aspertula di Torino. Il bosco misto di latifoglie termofilo submediterraneo \u00e8 presente sui suoli secchi e poco sviluppati. A questi suoli sono dovuti anche i cosiddetti prati magri (o prati secchi) che ospitano popolazioni vegetali poco o per niente diffuse sia nella regione insubrica sia nell\u2019intera area sudalpina, offrendo una gran quantit\u00e0 di essenze. A riprova di questa ricchezza floristica, basti dire che sul versante italiano del Monte San Giorgio sono state contate 180 specie di cui 40 rare, minacciate e protette sia a livello nazionale svizzero che regionale italiano. Gli inventari dei prati magri del Cantone Ticino e della Provincia di Varese considerano di interesse prioritario la loro salvaguardia in quanto essi osptitano essenze vegetali di notevole significato ecologico. Fra quelle di particolare interesse si annoverano la dafne alpina (che sul Monte San Giorgio ha una presenza consistente a livello regionale italiano), la campanella odorosa (unica presenza in Svizzera), la lonchite (una felce rara), il gladiolo piemontese e il giaggiolo susinario (entrambi rari e presenti quasi esclusivamente qui).\nDal profilo micologico, il massiccio calcareo del Monte San Giorgio \u2013 Orsa \u2013 Pravello \u00e8 di enorme interesse soprattutto a causa della presenza di specie tipiche per ambienti xerotermici, cio\u00e8 con suoli aridi e clima a spiccata siccit\u00e0. Sul lato svizzero sono state rilevate pi\u00f9 di 550 specie di funghi, mentre sul lato italiano ne sono state trovate circa 480. L\u2019eccezionalit\u00e0 del patrimonio fungino \u00e8 confermata dall\u2019elevato numero di boleti presenti sul monte: la cronaca riporta che in una mostra micologica degli anni Settanta furono esposte ben 44 specie di boleti provenienti dalla sola area del Serpiano, fra cui alcune molto rare.\nFauna e flora fossile.\nIn oltre 150 anni di studi scientifici al Monte San Giorgio, nella successione rocciosa che ricopre un periodo di 5 Ma, sono stati ritrovati oltre 20'000 reperti fossili tra cui circa 25 specie di rettili, 100 specie di pesci, centinaia di specie di invertebrati, vegetali e microorganismi (vedi Monte San Giorgio (UNESCO)). Col trascorrere del tempo i paleontologi riuscirono a preparare, cio\u00e8 a liberare dalla matrice rocciosa inglobante, fossili sempre pi\u00f9 piccoli. Per questo motivo, nei primi anni la ricerca si concentr\u00f2 su fossili di vertebrati tra cui rettili e pesci di grandi dimensioni, si pass\u00f2 poi allo studio di pesci di piccole dimensioni e, recentemente, di insetti e microorganismi. Nelle rocce del San Giorgio i fossili vertebrati presentano un grado di conservazione eccezionalmente buono e spesso scheletri completi. Sono stati ritrovati anche embrioni fossili sia di pesci che di rettili nonch\u00e9 le parti molli delle carcasse straordinariamente conservati, come alcuni pesci \"Saurichthys\" dove s'osserva addirittura l'apparato gastrointestinale. Tra i ritrovamenti pi\u00f9 recenti vi sono insetti triassici tra cui la \"Tintorina meridensis\" (zanzara terrestre d'acqua dolce) lunga 17\u00a0mm, un \"coleottero\", un \"odonato\" (libellula) e insetti \"archeognati\" lunghi 15\u00a0mm.\nLa flora fossile del Monte San Giorgio comprende oltre 50 ritrovamenti fossili di piante terrestri di dimensione compresa tra 1 e 15\u00a0cm. Queste piante, unitamente al ritrovamenti di rettili e insetti tipicamente terrestri, testimoniano l\u2019esistenza di terre emerse ricoperte da vegetazione nei dintorni della laguna del San Giorgio.\nLa presenza dell\u2019uomo a partire dal Neolitico.\nLa presenza dell\u2019uomo sul Monte San Giorgio sin dalla preistoria \u00e8 attestata da un discreto numero di ritrovamenti archeologici a Riva San Vitale e soprattutto a Tremona. In questo comune, in localit\u00e0 Castello, un ampio scavo condotto dall\u2019Associazione ricerche archeologiche del Mendrisiotto sta portando alla luce un\u2019importante testimonianza della presenza pi\u00f9 o meno continua di un insediamento fra il Neolitico (VI-III sec. a.C.) e il Basso Medioevo (XIII sec. d.C.). Le ricerche sistematiche condotte a titolo volontario da una quindicina di anni su un\u2019area di circa due ettari hanno garantito il recupero di almeno duemila manufatti connessi alla vita quotidiana dell\u2019insediamento, risalendo cos\u00ec fino ai preistorici abitatori della collina di Tremona.\nI risultati delle ricerche permettono, su pi\u00f9 livelli, una dettagliata ricostruzione delle strutture murarie, della tipologia delle abitazioni, delle attivit\u00e0 artigianali svolte e dall\u2019organizzazione sociale del villaggio. La scoperta di un centinaio di strumenti litici suddivisi in lamelle, raschiatoi, grattatoi, cuspidi e asce, di cui buona parte in un tipo di selce contenuta nelle rocce dei dintorni di Tremona e Arzo, conferma l\u2019ipotesi che fossero fabbricati sul luogo gi\u00e0 durante il Neolitico. Il ritrovamento di abbondanti resti di cereali ha inoltre permesso di ipotizzare le abitudini alimentari della popolazione.\nL\u2019atto conclusivo della lunga occupazione dell\u2019insediamento fortificato \u00e8 costituito, verso la met\u00e0 del XIII sec., dall\u2019attacco e dalla distruzione del villaggio, come comprovato dal ritrovamento di centinaia di punte di freccia tutte orientate nella stessa direzione e dall\u2019incendio delle abitazioni, comunque gi\u00e0 abbandonate poco prima dell\u2019assalto. L\u2019improvvisa interruzione delle attivit\u00e0 in corso con l\u2019abbandono di tutte le suppellettili e di importanti quantitativi di monete confermano tale ipotesi. Stranamente il villaggio non verr\u00e0 ma pi\u00f9 colonizzato. Un altro mistero riguarda la scoperta di quasi 845 monete nuove di conio del 1250, le quali costituiscono un vero e proprio tesoretto di difficile spiegazione per quel luogo.\nAltrettanto importanti sono i ritrovamenti archeologici relativi all\u2019epoca romana, come per esempio quelli di Riva San Vitale, dove sono state trovate sepolture, lapidi con iscrizioni e laterizi di produzione locale. Reperti della stessa epoca sono stati trovati anche a Besazio e Brusino Arsizio. Una necropoli romana e longobarda con reperti dell\u2019Et\u00e0 del Ferro e, soprattutto, tre pietre con iscrizioni etrusche oggi conservate a Milano e a Coira costituiscono le scoperte pi\u00f9 note del sito archeologico di San Pietro di Stabio. Questa localit\u00e0 deriva il suo nome dal latino stabulum, cio\u00e8 dalle stalle di epoca romana che indicano la presenza in luogo di un\u2019importante guarnigione. L\u2019Alto Medioevo \u00e8 rappresentato, sempre a Riva San Vitale, dal noto battistero paleocristiano del V sec. e dal ritrovamento di una fibbia bizantina. Secondo l\u2019ufficio cantonale dei beni culturali, i numerosi riferimenti a castelli nei toponimi locali, come a brusino Arsizio, Meride o Tremona, sono probabili testimonianze di baluardi medioevali poi distrutti o trasformati durante i secoli successivi.\nTurismo.\nUna visita in questi luoghi, sul territorio e nel Museo dei fossili, vi permetter\u00e0 di scoprire il fascino di un mondo perduto risalente a oltre 200 milioni di anni fa. Il Monte San Giorgio \u00e8 da annoverare tra i pi\u00f9 importanti giacimenti fossiliferi al mondo del Triassico Medio, un'epoca geologica compresa tra 247 e 237 milioni di anni fa. I fossili di questa montagna, noti per la loro variet\u00e0 e per l\u2019eccezionale stato di conservazione, sono stati portati alla luce e analizzati a partire dal 1850 da paleontologi svizzeri e italiani.\nIl Museo dei fossili del Monte San Giorgio.\nIl Museo dei fossili del Monte San Giorgio, ristrutturato e ampliato dall\u2019architetto ticinese Mario Botta, \u00e8 stato inaugurato nel mese di ottobre 2012. La struttura, che funge pure da Visitor Center della regione, mostra una raccolta di fossili di animali e piante provenienti dagli eccezionali giacimenti del Monte San Giorgio, oggi iscritto nel Patrimonio mondiale dell\u2019UNESCO. Una ricostruzione lunga 2.5 m del sauro terrestre \"Ticinosuchus\" accoglie il visitatore del nuovo Museo dei fossili, situato nel centro del paese di Meride. Esso viveva circa 240 milioni di anni fa ai margini di un mare subtropicale, insieme a molti pesci e altri sauri marini che si erano adattati alla vita acquatica. L\u2019eccezionale stato di conservazione degli scheletri del Triassico Medio del Monte San Giorgio ha reso la \u201cmontagna dei sauri\u201d un sito naturalistico di fama mondiale, oggi iscritto nel Patrimonio dell\u2019umanit\u00e0 dell\u2019UNESCO. Distribuito su quattro piani, il museo presenta una grande variet\u00e0 di esseri viventi, che abitavano il mare e la costa del Ticino meridionale di allora. Illustrazioni e modelli rendono comprensibile al visitatore questo mondo da lungo scomparso"}
{"id": "7537876", "revid": "1543377", "url": "https://it.wikipedia.org/wiki?curid=7537876", "title": "Coppa delle Nazioni 2017 (hockey su pista)", "text": "La Coppa delle Nazioni 2017 \u00e8 stata la 67\u00aa edizione dell'omonima competizione di hockey su pista. Il torneo, organizzato dal Montreux Hockey Club, ha avuto luogo tra il 12 e il 16 aprile 2017.\nIl trofeo \u00e8 stato conquistato dall' per la 3\u00aa volta nella sua storia.\nSquadre partecipanti.\nNazionali\nClub"}
{"id": "7537881", "revid": "38120", "url": "https://it.wikipedia.org/wiki?curid=7537881", "title": "Natura morta (disambigua)", "text": ""}
{"id": "7537882", "revid": "38120", "url": "https://it.wikipedia.org/wiki?curid=7537882", "title": "Natura morta (dipinto)", "text": ""}
{"id": "7537883", "revid": "1318658", "url": "https://it.wikipedia.org/wiki?curid=7537883", "title": "Monte San Giorgio", "text": ""}
{"id": "7537889", "revid": "327773", "url": "https://it.wikipedia.org/wiki?curid=7537889", "title": "Zona di Tornquist", "text": "La zona di Tornquist (nella terminologia in lingua inglese denominata anche \"Trans-European Suture Zone\", o \"zona di sutura trans-europea\" e abbreviata in TESZ), \u00e8 la linea di demarcazione tra il cratone dell'Europa Orientale (risalente al Precambriano) e gli orogeni fanerozoici dell'Europa sudoccidentale. La zona si estende dal Mare del Nord al Mar Nero.\nLa parte nordoccidentale della zona si form\u00f2 in seguito alla collisione tra i paleocontinenti Avalonia e Baltica/Cratone dell'Europa Orientale nell'Ordoviciano superiore. La parte sudorientale, ora in gran parte celata da spessi bacini sedimentari, si svilupp\u00f2 durante l'orogenesi ercinica e l'orogenesi alpina.\nStoria della scoperta.\nNel 1893 il geologo polacco Wawrzyniec Teisseyre sugger\u00ec l'esistenza di una linea tettonica sotterranea nell'area prossima ai monti Carpazi. Nel suo \"Atlante geologico della Galizia\", egli tracci\u00f2 una linea che andava dalla Galizia, in Ucraina fino alla Polonia sudorientale. Nel 1908 il geologo tedesco Alexander Tornquist riport\u00f2 su una mappa la continuazione della zona dalla Polonia fino alla Scania, in Svezia.\nRamificazioni.\nLa zona di Tornquist si articola in una serie di ramificazioni, ciascuna caratterizzata da una denominazione specifica:\nLe ultime due ramificazioni, (STZ e TEF), coprono un'area triangolare sede di numerose faglie, nota nella letteratura in lingua inglese come Tornquist Fan (\"ventaglio di Tornquist\").\nZona di Teisseyre-Tornquist.\nLa Zona di Teisseyre-Tornquist (TTZ) si estende dalla Pomerania nel Mar Baltico fino a Dobruja nel Mar Nero ed \u00e8 conosciuta soprattutto attraverso studi geofisici. I dati sismici e i modelli gravitazionali suggeriscono un forte contrasto nello spessore crostale; si va da 28\u201335\u00a0km gi\u00f9 fino alla Discontinuit\u00e0 di Mohorovi\u010di\u0107 nella parte occidentale della zona di sutura, e 42\u201347\u00a0km nella parte orientale. Si ritiene che la sutura sia sepolta sotto uno spesso strato di sedimenti del Paleozoico e del Mesozoico, e che sia localizzata pi\u00f9 a ovest di quanto indicato dalle osservazioni superficiali storiche."}
{"id": "7537893", "revid": "39884", "url": "https://it.wikipedia.org/wiki?curid=7537893", "title": "Lones Wigger", "text": " Wigger \u00e8 stato membro della squadra olimpica degli Stati Uniti in tre occasioni, vincendo due medaglie d'oro olimpiche ed una d'argento. Ha prestato servizio nell'esercito degli Stati Uniti come tenente colonnello.\nCarriera.\nWigger \u00e8 spesso considerato come il pi\u00f9 grande tiratore agonistico di carabina che abbiano mai avuto negli Stati Uniti d'America. Ha partecipato alle Olimpiadi del 1964, 1968 e 1972, ha tenuto o co-detenuto 27 record mondiali, di cui 14 a squadre e 13 individuali. Ha vinto 58 campionati nazionali di quasi tutte le specialit\u00e0 a partire dal 1963. \u00c8 stato membro di 16 importanti squadre internazionali degli Stati Uniti, a partire dai Giochi Panamericani del 1963 e il suo palmar\u00e8s comprende: 22 medaglie d'oro ai Campionati del mondo (due individuali, 20 a squadre) e sette titoli panamericani, oltre ai gi\u00e0 citati 2 titoli olimpici e 58 titoli nazionali.\nAlle Olimpiadi di Tokyo 1964 vinse la medaglia d'oro nella carabina piccola 50 metri 3 posizioni e la medaglia d'argento nella carabina piccola 50 metri a terra, mentre alle Olimpiadi di Monaco 1972 vinse la medaglia d'oro nella carabina libera 300 metri 3 posizioni e giunse 7\u00b0 nella carabina piccola 50 metri a terra. Alle Olimpiadi di Citt\u00e0 del Messico 1968 non ottenne medaglie e termin\u00f2 al 25\u00ba posto nella carabina piccola 50 metri a terra.\nCome militare, Wigger ha comandato la 23\u00aa Divisione Scuola Fucilieri di Fanteria in Vietnam nel 1971.\nI suoi tre figli Deena, Ron e Danny sono stati anch'essi tiratori. Mor\u00ec il 14 dicembre 2017 nella sua casa di Colorado Springs per le complicazioni dovute ad un cancro al pancreas."}
{"id": "7537914", "revid": "122509461", "url": "https://it.wikipedia.org/wiki?curid=7537914", "title": "Associazione Calcio Femminile Arezzo", "text": "LAssociazione Calcio Femminile Arezzo Associazione Sportiva Dilettantistica, meglio conosciuta come A.C.F. Arezzo, \u00e8 una societ\u00e0 calcistica femminile italiana con sede nella citt\u00e0 di Arezzo. Milita in Serie C, terza serie del campionato italiano di calcio femminile.\nStoria.\nCon l'aumentare della popolarit\u00e0 del calcio femminile in Italia e nel territorio toscano, nel 1981 su iniziativa di un gruppo di appassionati viene fondata la societ\u00e0 con la denominazione Arezzo Calcio Femminile, prima realt\u00e0 calcistica femminile della citt\u00e0 di Arezzo. La squadra, che viene inizialmente iscritta ai campionati regionali, al termine della stagione 1985-1986 si classifica al primo posto della Serie C Toscana acquisendo il diritto di disputare per la prima volta nella sua storia sportiva il campionato di Serie B, a quel tempo secondo livello del campionato italiano di calcio femminile.\nNegli anni successivi la competitivit\u00e0 della squadra aumenta progressivamente e dal settimo posto nel campionato Serie B, girone B, che la vede retrocedere in Serie C poi essere riammessa in Serie B a completamento organico nel successivo campionato, terminato ancora al settimo posto ma che le vale la salvezza, arriva al secondo posto nel girone B del campionato di Serie B 1991-1992, dietro all', sfuggendole la promozione nel campionato italiano di vertice, la Serie A.\nTuttavia, causa la rinuncia all'iscrizione da parte della e ancora grazie a un ripescaggio a completamento organico, l'Arezzo \u00e8 iscritto al campionato di Serie A 1992-1993. La stagione si rivela comunque piena di difficolt\u00e0, con la squadra dotata di una caratura tecnica mediamente inferiore alle avversarie, terminando il campionato al sedicesimo e ultimo posto, con all'attivo solo una vittoria, 1-0 sulla alla 20\u00aa giornata, quattro pareggi e 25 sconfitte, retrocedendo in cadetteria.\nIn quel periodo la societ\u00e0 \u00e8 comunque comunque impegnata, seppur a livello amichevole, in ambito internazionale, partecipando ai tornei di Mastricht, Parigi e Barcellona, oltre che all'Easter Cup di Praga, che aumentano il palmar\u00e8s della societ\u00e0 con tre vittorie e quattro medaglie d'oro.\nNegli anni successivi la squadra scivola dalla Serie B, 12\u00ba posto nella stagione 1993-1994, alla Serie C regionale, ritornando in Serie B, ancora per ripescaggio, nel campionato 1997-1998, 5\u00ba nel girone A e 9\u00ba in quello successivo, tuttavia difficolt\u00e0 economiche costringono la societ\u00e0 a rinunciare alla Serie B.\nNel 2003 avviene un primo importante avvicendamento alla presidenza della societ\u00e0, con Egidio Scaccini che lascia la responsabilit\u00e0 a Massimo Tucci, alla sua prima esperienza dirigenziale. La nuova gestione eredita e sviluppa il vivaio delle proprie tesserate, che nella formazione Giovanissime vincono il campionato regionale 2003-2004, andando a formare l'ossatura della squadra titolare che negli anni successivi riesce a mantenere livelli da conquistare un'agevole salvezza nella Serie C Toscana fino alla promozione in Serie B al termine della stagione 2009-2010 come seconda migliore classificata al torneo.\nIl suo ritorno alla Serie B, questa volta per\u00f2 al terzo livello della piramide calcistica nazionale, coincide con il cambio di denominazione in Associazione Calcio Femminile Arezzo Associazione Sportiva Dilettantistica e una stagione chiusa al 10\u00ba posto, salvandosi con tre giornate di anticipo, ma ancora una volta la mancanza di fondi consiglia la societ\u00e0 di ripresentarsi in Serie C per la stagione successiva.\nNel 2012 avviene un nuovo avvicendamento nell'organigramma societario, con Tucci che lascia la presidenza a Maria Chiara Tavanti, gi\u00e0 giocatrice dell'Arezzo e precedentemente alla guida della societ\u00e0 Free Sisters, assumendo l'incarico di vicepresidente. Tavanti avvia un processo di rinnovamento, istituendo prima una Scuola Calcio e ottenendo un'affiliazione con l'allora U.S. Arezzo, squadra di calcio maschile iscritta alla Lega Pro. La squadra, ripescata a completamento organico in Serie B per la stagione 2016-2017, inserita nel girone A ottiene il 5\u00ba posto e la conseguente agevole salvezza, mentre riesce al termine del campionato successivo a raggiungere il 2\u00ba posto dietro al ottenendo l'accesso al nuovo e rinnovato campionato di Serie B nazionale a 12 squadre per la stagione entrante.\nNel luglio 2018, prima dell'inizio della stagione, viene dato l'annuncio della collaborazione ufficiale con l' maschile, partnership che pur mantenendo la continuit\u00e0 dell'identit\u00e0 societaria alla squadra femminile garantir\u00e0 l'utilizzo delle strutture della squadra maschile, come ad esempio l'utilizzo dello Stadio Citt\u00e0 di Arezzo per le partite interne prima di poter disporre, dopo avvenuta omologazione, del Centro Sportivo Le Caselle. La squadra fatica a trovare punti salvezza e la societ\u00e0 cerca di far sterzare la stagione sollevando l'allenatore, affidando la squadra a un \"team\". L'Arezzo riesce a conquistare da dicembre a fine stagione 17 punti che non bastano a mantenere la categoria, venendo cos\u00ec retrocesso per un solo punto all'ultima giornata di campionato in Serie C.\nAll'avvio della stagione 2019-2020 l'ACF Arezzo ha avuto un incremento del numero di tesserate nelle categorie giovanili, in parte legate alle prestazioni della nazionale italiana al campionato mondiale 2019. In campionato la squadra \u00e8 rimasta nella parte inferiore della classifica del girone C della Serie C, nonostante un cambio allenatore nel corso della stagione. Il campionato \u00e8 stato interrotto dopo la disputa della quattordicesima giornata a causa della pandemia di COVID-19 che ha colpito l'Italia, e l'Arezzo ha concluso il torneo al nono posto. Nella Coppa Italia Serie C la squadra \u00e8 stata eliminata al primo turno eliminatorio. Le ragazze della juniores hanno vinto il proprio campionato, conquistando per la prima volta il titolo regionale.\nIl 20 luglio 2020 la societ\u00e0 amaranto viene rilevata dall'imprenditore aretino Massimo Anselmi, CEO della Chimera Gold. Con la nuova propriet\u00e0 cambia anche la denominazione del club che diventa S.S. Acf Calcio Femminile Arezzo.\nOrganico.\nRosa 2021-2022.\n\"Aggiornata al 17 agosto 2021\"."}
{"id": "7537916", "revid": "599013", "url": "https://it.wikipedia.org/wiki?curid=7537916", "title": "Richard Koll", "text": ""}
{"id": "7537920", "revid": "327773", "url": "https://it.wikipedia.org/wiki?curid=7537920", "title": "Linea di Tornquist", "text": ""}
{"id": "7537922", "revid": "1272592", "url": "https://it.wikipedia.org/wiki?curid=7537922", "title": "Chiesa di San Giorgio (Ardesio)", "text": "La chiesa di san Giorgio \u00e8 il principale luogo di culto cattolico di Ardesio, in provincia di Bergamo via Leonardo da Vinci. Sul lato a sud del sagrato vi \u00e8 la casa parrocchiale risalente al XVI secolo, il sacello di San Rocco, e la chiesa dei disciplini entrambi del XV secolo.\nStoria.\nLa chiesa fu edificata nel 1455, su un antico edificio preesistente risalente al 1176 di cui restano a testimonianza due spalle poliscili sulla facciata. La chiesa viene citata in molti documenti relativi i diritti minerari sulle miniere argentifere. Non vi \u00e8 documentazione certa che nel 1455 il vescovo di Bergamo Giovanni Barozzi autorizzasse i fabbricieri di Ardesio alla costruzione di una nuova chiesa intitolata a san Giorgio, in sostituzione alla \"vecchia parrocchia\" di san Pietro, ritenuta troppo piccola. Con l'edificazione della chiesa, san Giorgio divenne il patrono del paese.\nGli atti della visita pastorale di san Carlo Borromeo del 1575 stilati da Giovanni Andrea Pionio, descrivono una chiesa con sei altari adorni di ancone lignee, in particolare descrivono la \"cappella dell'Assunzione\" che aveva un gruppo scultoreo ligneo opera di Pietro Bussolo: \"super cappella Assumptionis Beatissimae Virginis Marie adsunt nonnulle statue Sanctorum\" e \"inter quas est Crocifixus alias fulgure ictus et divisus per medium\". Purtroppo il gruppo scultoreo che raffigurava Maria con san Giovanni e santa Maria Maddalena, si perse durante il rifacimento della chiesa del XVIII secolo, restando la testimonianza solo del crocifisso conservato fino ai primi anni del XIX secolo nella sagrestia, successivamente nel chiesetta dell\"'Inferneria Filisetti\" per poi essere ceduto all'abbazia di Sant'Egidio a Fontanella al Piano dove si trova esposto.\nIl XVI secolo con la difficile situazione della chiesa di Bergamo a causa della presenza del vescovo Vittore Soranzo sospettato e accusato di devianze eterodosse, trov\u00f2 la chiesa di Ardesio coinvolta, era stato infatti allontanato dalla citt\u00e0 orobica don Giovan Francesco da Asola, che da viceparroco della basilica di Sant'Alessandro in Colonna fu inviato come parroco ad Ardesio, dove pare fossero gi\u00e0 presenti alcuni personaggi accusati di eresia perch\u00e9 in possesso di letture proibite.\nGi\u00e0 dai primi decenni del XVIII secolo, la chiesa risult\u00f2 essere piccola per il crescente numero di fedeli, fu quindi don Giovanni Francesco Ginammi sacerdote della parrocchia a convocare Andrea Fantoni, per il progetto di sviluppo, che oltre essere suo amico era anche impegnato nell'ampliamento del santuario. Nel 1728 il progetto fu ultimato e approvato dando inizio cos\u00ec i lavori. Ma il costo sembr\u00f2 da subito eccessivo, tanto che nel 1733 una lettera del parroco inform\u00f2 lo scultore che trovava impossibile poter proseguire nel progetto, che fu accantonato fino all'avvento del successivo parroco don Giovanni Battista Rota.\nNel 1737 iniziarono nuovi lavori di ampliamento su progetto di Giovan Battista Caniana con la formazione di volte in tufo di Nasolino e la creazione del nuovo presbiterio realizzato sull'antica sacrestia. Le opere terminarono dopo un decennio dando alla chiesa un grande impianto barocco. \u00c8 registrato un precedente progetto del 1725 dei fratelli Fantoni.\nNel XX secolo seguirono nuovi rifacimenti. La pavimentazione in marmo nel 1933, il rifacimento della copertura e l'impianto di riscaldamento nel 1969, nonch\u00e9 successivamente la posa del ciottolato sul sagrato e il restauro delle opere d'arte. La torre campanaria che era stata originariamente realizzata nel 1487, fu sopraelevata nel 1871 e arricchita dal bulbo in rame.\nDescrizione.\nLa chiesa contiene opere d'arte di notevole interesse artistico che rimane per\u00f2 un poco oscurato dall'attenzione che riceve il turismo religioso del santuario della Madonna delle Grazie che lo pone in secondo piano.\nL'edificio \u00e8 rivolto ad est ed \u00e8 circondato da un grande sagrato in ciottolato. Sul lato destro la casa parrocchiale risalente \u00e8 al XV secolo che \u00e8 sede anche dell'archivio parrocchiale.\nLa facciata si presenta imponente su due ordini con lesene e trabeazioni, con una parte avanzata e due laterali leggermente retrocesse. Centrale alla facciata il portale con cornice in pietra sagomata terminante con un cornicione. Sull'ordine superiore si apre una grande finestra che illumina l'unica navata interna. La prima trabeazione della facciata termina con due vasi in pietra, mentre la seconda con un timpano culminante con tre statue raffiguranti santi.\nL'interno ad un'unica navata \u00e8 a pianta rettangolare divisa in tre campate suddivise ciascuna da quattro lesene con altre che funzionano da raccordo con il presbiterio e la controfacciata. Due grandi cappelle laterali sono poste ai lati della navata separate da un ingresso laterale correlato da balaustra. Altre due campate fanno di raccordo con il presbiterio.\nQuesto \u00e8 pi\u00f9 alto rispetto alla platea; cinque gradini in marmo con la balaustra collegano il catino absidale con la navata.\nLe pareti hanno zoccolature in marmo rosso di Verona dalle quali partono le lesene decorate con candelabri dipinti e finti marmi terminanti da capitelli in pordine corinzio che sorreggo la trabeazione con cornicione, sopra tre finestre per lato e quattro sul presbiterio danno luce al vasto spazio dell'aula.\nLa chiesa \u00e8 decorata a finti stucchi e motivi architettonici dalle preferite tinte rossicce. La volta \u00e8 affrescata con scene trionfali: \"il trionfo della Fede con le altre virt\u00f9 e santi\", \"il trionfo dell'antico e nuovo testamento\" e \"la Gloria di san Giorgio\" mentre pala d'altare sul presbiterio la grande \"Assunzione di Ges\u00f9 al Cielo\".\nLe cappelle.\nIl Battistero.\nLa chiesa \u00e8 riccamente ornata di opere. A sinistra vi \u00e8 il battistero con pavimentazione in marmo, e le pareti affrescate con la rappresentazione delle virt\u00f9 teologali, delle quattro virt\u00f9 cardinali, mentre al centro il grande affresco\nA sinistra entrando si trova il vano del battistero con pavimentazione in marmo. Le pareti sono affrescate da un lato con le tre virt\u00f9 teologali, sull'altro con le quattro virt\u00f9 cardinali.\nCappella di san Pietro.\nA sinistra vi \u00e8 la cappella intitolata a san Pietro. L'altare \u00e8 in marmo gigrio con paliotto.\nCappella della Madonna del santo Rosario.\nLa cappella successiva \u00e8 intitolata alla Madonna del santo Rosario e si presenta con un altare monumentale in marmo policromo con due colonne e controlesene decorate da modiglioni dove poggia la trabeazione in marmo nero. L'altare fu lavoro della famiglia Fantoni.\nCappella dell'Angelo custode.\nLa cappella a destra \u00e8 dedicata agli angeli custodi e ai santi realizzata dal Fantoni. Sull'altare di grandi dimensioni in marmi policromi vi \u00e8 una pala d'altare realizzata da Carlo Ceresa nel 1674 raffigurante l\"'Annunciazione e l'Angelo custode tra i Santi Lorenzo e Giorgio\". L'ancona \u00e8 formata da quattro colonne che sostengono la trabeazione barocca.\nAltare del suffragio.\nIl secondo altare a destra \u00e8 dedicato al suffragio dei morti. Formato di marmi policromi ha un'ancona formata di quattro colonne che reggono il timpano dove \u00e8 raffigurata l\"'umanit\u00e0 morta\" con l'angelo della morte e l'eternit\u00e0. le statue di san Giovanni e di san Giorgio in marmo completano l'ancona.\nPresbiterio e altare maggiore.\nL'altare maggiore \u00e8 lavoro della bottega fantoniata ed \u00e8 realizzato in marmi policromi. La mensa ha un medaglione con scolpita l\"'ultima cena\", con sei teste di angelo e putti. La parte dorsale \u00e8 munita di tre alzate per l'esposizione dei candelieri e carteglorie, mentre ai lati vi sono due statue raffiguranti la \"Fede\" e la \"Speranza\". Altri angeli completano l'altare raffiguranti la carit\u00e0, la mitezza, l'umilt\u00e0 e il dolore, mentre superiore due angeli in piedi e due seduti coronano il Cristo risorto. La pala d'altare \u00e8 opera di Saverio Dalla Rosa datata e firmata 1783, mentre i due medaglioni sono opera di Lattanzio Querena del 1837."}
{"id": "7537923", "revid": "1546219", "url": "https://it.wikipedia.org/wiki?curid=7537923", "title": "Italia agli XI Giochi paralimpici invernali", "text": "L'Italia ha partecipato agli XI Giochi paralimpici invernali di So\u010di (7 - 16 marzo 2014) con una delegazione di 35 atleti concorrenti in 5 discipline del programma. Il portabandiera azzurro \u00e8 stato Andrea Chiarotti."}
{"id": "7537929", "revid": "13618", "url": "https://it.wikipedia.org/wiki?curid=7537929", "title": "Farewell, Angelina (brano musicale)", "text": "Farewell, Angelina \u00e8 una canzone scritta da Bob Dylan a met\u00e0 degli anni '60, di cui si conosce per lo pi\u00f9 la versione omonima registrata da Joan Baez.\nIncisione.\nDylan ha tentato di registrare \"Farewell, Angelina\" solo una volta, durante la prima sessione del suo album \"Bringing It All Back Home\" del 1965, ma ha abbandonato successivamente tutte le prove d\u2019incisione della canzone. Questo tentativo venne alla fine pubblicato nella compilation \"The Bootleg Series Volumes 1\u20133 (Rare &amp; Unreleased) 1961\u20131991\".\nLa versione di Joan Baez.\nJoan Baez ha inciso questa canzone nel suo album \"Farewell, Angelina\" del 1965. Nel Regno Unito il brano musicale \u00e8 stato pubblicato contemporaneamente come singolo. La versione di Baez, sebbene duri circa la met\u00e0 della registrazione di Dylan, era molto simile nella struttura e mostra un allontanamento dal folk puro con l'uso di un accompagnamento di archi. Baez ha spesso eseguito il brano nei suoi concerti, dal 1965 fino agli anni 2010. Una versione live appare su \"Live Europe '83\" del 1984.\nAltre versioni.\n\"Farewell, Angelina\" \u00e8 rimasto un pezzo continuo del repertorio concertistico di Joan Baez, tanto da essere registrato due volte per gli album dal vivo negli anni '80. La canzone \u00e8 stata anche incisa dai New Riders of the Purple Sage (nell'album \"Oh, What a Mighty Time\"), da John Mellencamp (in \"Rough Harvest\"), Tim O'Brien, dal gruppo Show of Hands e sul disco \"When All is Said and Done\" dei Dan\u00fa.\nPierre Delano\u00eb e Hugues Aufray l'hanno tradotta in francese con il titolo \"Adieu Angelina\", che a sua volta \u00e8 stata registrata varie volte.\nUn'altra versione in francese venne pubblicata dall'artista greca Nana Mouskouri, che la canta anche in tedesco. \nUna rara versione acustica di \"Farewell, Angelina\" venne incisa da Jeff Buckley agli inizi degli anni '90. Una cover del brano eseguita da Bobby Bare venne pubblicata nell'album \"Darker Than Light\" del 2012.\nEsiste anche una versione in italiano incisa da Bobby Solo nel 1969 ed inclusa nell'album Bobby folk con il titolo \"Addio Angelina\".\nIl titolo della canzone \"Farewell\" dall'album Parnassius Guccinii di Guccini richiama quella di Bob Dylan e all'interno riprende due versi della canzone (\"\u00abThe triangle tingles / and the trumpets play slow\u00bb\")."}
{"id": "7537930", "revid": "2048388", "url": "https://it.wikipedia.org/wiki?curid=7537930", "title": "IWGP U-30 Openweight Championship", "text": "L'IWGP U-30 Openweight Championship \u00e8 stato un titolo di wrestling di propriet\u00e0 della New Japan Pro-Wrestling (NJPW). Esso era destinato ai wrestler di ogni peso ma di et\u00e0 inferiore ai 30 anni.\nStoria.\nIl 23 aprile 2003, Hiroshi Tanahashi propose la creazione di un titolo destinato a wrestler di et\u00e0 inferiore ai 30 anni. Tale titolo, l'IWGP U-30 Openweight Championship venne assegnato nella finale del torneo G2 U-30 Climax che venne vinta dallo stesso Tanahashi, il quale sconfisse Shinya Makabe. Il titolo venne infine riconosciuto dalla New Japan Pro-Wrestling (NJPW) nel novembre del 2004.\nSolo due campioni tra i tre regni sono stati incoronati durante i suoi tre anni di esistenza, il campione inaugurale Hiroshi Tanahashi e Shinsuke Nakamura.\nAll'et\u00e0 di 30 anni, Tanahashi ha lasciato il titolo il 7 giugno 2006 per concentrarsi sull'IWGP Heavyweight Championship, e poco dopo l'U-30 Openweight Championship venne disattivato.\nAlbo d'oro.\nStatistiche aggiornate al .\nLista combinata dei regni.\nStatistiche aggiornate al ."}
{"id": "7537940", "revid": "1543377", "url": "https://it.wikipedia.org/wiki?curid=7537940", "title": "Buddhismo a Taiwan", "text": "Il buddhismo \u00e8 una delle religioni principali a Taiwan. Pi\u00f9 del 90% della popolazione pratica la religione tradizionale cinese che integra elementi del taoismo e del buddhismo Mahayana, principi del confucianesimo e pratiche locali. Sia i religiosi buddhisti che quelli taoisti ricoprono ruoli importanti in occasioni speciali come la nascita di un bambino o i riti funebri. Un numero minore di taiwanesi rivendica in particolare gli insegnamenti e le istituzioni del buddhismo cinese, senza necessariamente escludere pratiche proprie di altre religioni. Circa il 35% della popolazione \u00e8 buddhista. \nLe statistiche del governo taiwanese distinguono il buddhismo dal taoismo, attribuendo un numero di fedeli quasi uguale per entrambi. I dati raccolti con il censimento del 2005 riportano 8 milioni di buddhisti e 7,6 milioni di taoisti su una popolazione totale di 23 milioni. Molti dei taiwanesi che si dichiarano taoisti in realt\u00e0 osservano pratiche pi\u00f9 sincretistiche associate alla religione tradizionale cinese che \u00e8 basata sul buddhismo. Coloro che si dichiarano buddhisti possono aderire anche a culti pi\u00f9 localizzati come l'Ikuantao, che pone una certa enfasi anche su figure tipiche del buddhismo come Avalokite\u015bvara o Maitreya e abbraccia il vegetarianismo. \nAlcuni tratti distintivi del buddhismo taiwanese sono l'enfasi sulla pratica del vegetarianismo, l'influenza del buddhismo umanistico e la preminenza di grandi organizzazioni centralizzate. I quattro maestri che fondarono altrettante istituzioni particolarmente influenti sono comunemente definiti \"i quattro re celesti del buddhismo taiwanese\", uno per ogni punto cardinale, con le rispettive istituzioni definite \"quattro grandi montagne\". Esse sono:\nIn seguito alla guerra civile cinese il buddhismo conobbe una rapida crescita a Taiwan, crescita che viene attribuita al miracolo economico taiwanese postbellico e a diverse grandi organizzazioni buddhiste che promuovevano valori moderni come l'uguaglianza, la libert\u00e0 e la ragione, attrattivi per la crescente classe media del paese. Le istituzioni buddhiste taiwanesi sono note per il loro coinvolgimento nella societ\u00e0 laica, che comprende numerosi beni e servizi come scuole, ospedali e soccorsi in caso di catastrofe.\nStoria.\nPrimi anni.\nIl buddhismo si diffuse a Taiwan durante il periodo coloniale olandese da parte di coloni cinesi provenienti dalle province del Fujian e del Guangdong. Gli olandesi, che controllarono Taiwan 1624 al 1663, scoraggiavano il buddhismo poich\u00e9 l'idolatria era punibile con la fustigazione in pubblico secondo la legge olandese dell'epoca. Nel 1662, Koxinga cacci\u00f2 gli olandesi da Taiwan e suo figlio Zheng Jing fece costruire il primo tempio buddhista sull'isola. A quel tempo la pratica del buddhismo non era diffusa e i monaci officiavano solo riti funebri e commemorativi.\nQuando la dinastia Qing prese il controllo di Taiwan nel 1683 un gran numero di monaci vi si trasfer\u00ec dalle province del Fujian e del Guangdong per costruire templi, in particolar modo in onore di Avalokite\u015bvara, e molte sette buddhiste prosperarono. Il buddhismo monastico tuttavia non sopravvisse fino all'800.\nPeriodo giapponese.\nDurante l'occupazione giapponese di Taiwan durata dal 1895 al 1945 molte scuole del buddhismo giapponese giunsero sull'isola per diffondere i loro insegnamenti; tra esse vi furono Kegon, Tendai, Shingon, Rinzai-sh\u016b, S\u014dt\u014d-sh\u016b, J\u014ddo sh\u016b, J\u014ddo Shinsh\u016b e il buddhismo Nichiren. Nello stesso periodo, molti templi taiwanesi si affiliarono ad uno dei tre templi centrali:\nIn quanto colonia giapponese Taiwan cadde sotto l'influenza del buddhismo giapponese. Molti templi subirono pressioni affinch\u00e9 si affiliassero alle scuole giapponesi, inclusi molti di quelli le cui posizioni sul rispetto del buddhismo o del taoismo non erano chiare. L'enfasi sulla religione popolare cinese era considerata una forma di protesta contro la dominazione giapponese. Furono fatti dei tentativi di introdurre il matrimonio per i sacerdoti come in Giappone ma senza successo, mentre l'attenzione per il vegetarianismo e per il celibato sacerdotale divenne un altro mezzo di protesta anti-nipponica. \nSeconda guerra mondiale.\nCon la sconfitta del Giappone alla fine della Seconda guerra mondiale, Taiwan cadde sotto il controllo del governo di Chiang Kai-shek, con conseguenti pressioni politiche contrarie. Nel 1949 un certo numero di monaci dal continente fugg\u00ec a Taiwan al fianco delle truppe di Chiang, ricevendo un trattamento preferenziale da parte del nuovo regime. In questo periodo le istituzioni buddhiste caddero sotto l'autorit\u00e0 dell'Associazione Buddhista della Repubblica di Cina, controllata dal governo. Fondata nel 1947 a Nanjing, era guidata da monaci del continente. La sua autorit\u00e0 inizi\u00f2 a diminuire negli anni '60, quando le organizzazioni buddhiste indipendenti cominciarono ad essere permesse, e soprattutto dopo l'abolizione della legge marziale a Taiwan nel 1987.\nPeriodo postbellico.\nIl buddhismo a Taiwan conobbe una rapida crescita dopo la guerra, attribuita all'immigrazione di diversi insegnanti dalla Cina comunista dopo la sconfitta dei nazionalisti nella guerra civile cinese e allo sviluppo del buddhismo umanistico, che promuove una relazione diretta tra le comunit\u00e0 buddhiste e il resto della societ\u00e0. Noto anche come \"buddhismo socialmente impegnato\", si concentra sul miglioramento della societ\u00e0 tramite la partecipazione in ambiti come la conservazione dell'ambiente ed \u00e8 il principale tratto distintivo del moderno buddhismo taiwanese.\nIl buddhismo umanistico ha origine con il monaco cinese Taixu (1890-1947), che intendeva riformare la continua attenzione ai rituali e alle cerimonie. Egli promosse contributi pi\u00f9 diretti alla societ\u00e0 tramite la comunit\u00e0 buddhista e influenz\u00f2 significativamente il maestro Ying Shun, che \u00e8 generalmente considerato la figura che port\u00f2 il buddhismo umanistico a Taiwan.\nQueste due figure esercitarono le maggiori influenze sui maestri che diedero forma al moderno buddhismo taiwanese.\nUna delle prime reti private di centri buddhisti fu quella di Hsing Yun, che era stato ispirato direttamente da Taixu. Hsing Yun raggiunse la popolarit\u00e0 inizialmente tramite le trasmissioni radiofoniche negli anni '50, poi con la pubblicazione di materiale audio su dischi fonografici, fino alla fondazione del monastero Fo Guang Shan nel 1967. Un'altra figura principale fu il maestro Cheng Yen, discepolo di Ying Shun, che fond\u00f2 l'organizzazione Tzu Chi, una delle pi\u00f9 grandi di Taiwan.\nNegli anni '80 i leader buddhisti esercitarono pressioni sul Ministero dell'educazione per ottenere politiche meno stringenti in modo da poter fondare un'universit\u00e0 buddhista. Il risultato finale fu che negli anni '90, in concomitanza con i contributi resi possibili dal miracolo economico taiwanese, nacquero diverse scuole di questo tipo, ciascuna associata ad un diverso leader buddhista. Tra queste vi erano le universit\u00e0 Tzu Chi, Hsuan-Chuang, Huafan, Fo Guang, Nanhua, e il college buddhista Dharma Drum. I regolamenti ministeriali proibiscono ai college e alle universit\u00e0 riconosciute di richiedere credenze o pratiche religiose, e queste istituzioni appaiono quindi poco diverse da altre del loro rango. In una situazione opposta a quella avutasi in passato, il buddhismo taiwanese avrebbe successivamente giocato un ruolo importante nella rinascita del buddhismo in Cina.\nSviluppo delle scuole Vajrayana.\nNegli ultimi decenni il buddhismo Vajrayana \u00e8 cresciuto in popolarit\u00e0 a Taiwan poich\u00e9 i lama tibetani delle quattro maggiori scuole (Kagyu, Nyingma, Sakya e Gelug), incluso Tenzin Gyatso, hanno visitato l'isola.\nLa setta giapponese Koyasan, facente parte del buddhismo Shingon, mantiene i propri centri e templi a Taiwan, alcuni dei quali sono stati fondati durante il periodo di occupazione giapponese, mentre altri furono fondati nel periodo postbellico per ristabilire un lignaggio esoterico ortodosso, eliminato durante la dinastia Tang.\nLa Scuola del vero Buddha, fondata alla fine degli anni '80 dal taiwanese Lu Sheng-yen, \u00e8 una delle sette Vajrayana pi\u00f9 note sull'isola, sebbene almeno altre sette organizzazioni buddhiste abbiano accusato il gruppo di basarsi sul culto della personalit\u00e0.\nRapida crescita alla fine del XX secolo.\nLe statistiche fornite dal Ministero dell'interno mostrano che la popolazione buddhista di Taiwan ha subito un aumento del 600%, passando dagli 800000 fedeli nel 1983 a 4,9 milioni nel 1995, a fronte di una crescita della popolazione di circa il 12% nello stesso periodo. Nello stesso lasso di tempo il numero dei templi buddhisti registrati \u00e8 aumentato da 1157 a 4020 e il numero di monaci \u00e8 aumentato dai 3470 del 1983 a 9300. \nGli studiosi attribuiscono questa tendenza ad alcuni fattori unici, tra cui l'attivit\u00e0 di vari insegnanti carismatici e la migrazione di devoti laici in fuga dalle persecuzioni religiose avvenute in Cina. Inoltre, diversi funzionari del governo di Chiang Kai-Shek erano dei devoti che supportarono i leader buddhisti in fuga una volta giunti a Taiwan. Altri fattori includono una generale ricerca di un'identit\u00e0 tra i cittadini di Taiwan, l'aumento dell'urbanizzazione e un senso di isolamento in una societ\u00e0 sempre pi\u00f9 impersonale. \nL'ascesa del buddhismo risale alla fine degli anni '80 quando il governo taiwanese divenne pi\u00f9 liberale. Oltre alle influenze sulla societ\u00e0 vi sono stati anche numerosi sviluppi nella comunit\u00e0 buddhista. La modernizzazione di Taiwan coincise con l'ascesa del buddhismo umanistico. La crescita del buddhismo a Taiwan fu guidata da alcune organizzazioni che si stavano sviluppando durante tale periodo guidate da vari maestri che avevano un approccio socialmente impegnato in accordo con la filosofia del buddhismo umanistico. Mentre i gruppi buddhisti diventavano pi\u00f9 coinvolti nella vita quotidiana della popolazione vi fu una spinta generale per rendere gli insegnamenti buddhisti pi\u00f9 rilevanti e applicabili ai problemi moderni come la protezione dell'ambiente, i diritti umani e la gestione dello stress. Questi sviluppi aiutarono a creare un'immagine del buddhismo visto come qualcosa di molto importante nel mondo moderno per la popolazione di Taiwan.\nAnche la rapida crescita economica e la prosperit\u00e0 generale hanno rappresentato dei fattori importanti per il buddismo a Taiwan. Quando la popolazione pu\u00f2 acquistare beni che permettono di risparmiare tempo come automobili ed elettrodomestici \u00e8 possibile dedicare pi\u00f9 tempo ad attivit\u00e0 in grado di fornire un significato o un obiettivo alla vita. \u00c8 stato ipotizzato che questo fosse il caso di Taiwan, dove le persone cercano una soddisfazione pi\u00f9 profonda oltre l'immediatezza e il materialismo. La prosperit\u00e0 economica ha significato anche un aumento delle donazioni e del volontariato in numerose comunit\u00e0 taiwanesi.\nMentre altri gruppi religiosi come le chiese cristiane ebbero approcci simili e godettero degli stessi benefici sociali durante il periodo della rinascita buddhista, un grande vantaggio del buddhismo fu di aver avuto a lungo un ruolo nella storia e nella cultura cinese. I gruppi cristiani erano visti come stranieri e perci\u00f2 all'epoca il buddhismo esercit\u00f2 un'attrazione molto maggiore sui giovani taiwanesi che cercavano un senso di identit\u00e0 etnica e di soddisfare i bisogni ideologici di un'opinione pubblica pi\u00f9 consapevole mentre Taiwan si modernizzava. Inoltre la crescita del buddhismo a Taiwan fu guidata da importanti organizzazioni e questo rappresent\u00f2 un vantaggio rispetto ad altri gruppi religiosi. Organizzazioni come Tzu Chi e Fo Guang Shan erano guidate da capi carismatici come i \"quattro re celesti\" ed erano di rilevanza tale da poter ottenere raccolte fondi su larga scala ed eventi pubblici, conferendo loro un notevole vantaggio in termini di risorse e pubblicit\u00e0. In pi\u00f9 la maggior parte delle associazioni che portavano avanti la rinascita del buddhismo erano note per il loro uso della tecnologia moderna per attrarre le masse e alcune difendevano cause progressiste molto popolari all'epoca.\nImportanti finanziamenti e un approccio pi\u00f9 liberale alla religione permisero al buddhismo e ai culti popolari di prosperare a Taiwan nel dopoguerra, in contrasto con le severe restrizioni che si ebbero in Cina tra il 1949 e il 1978, quando il buddhismo era visto come un aspetto della cultura cinese che frenava il progresso della nazione; molti monaci furono costretti a rinunciare alla loro vita monastica e a diventare parte della societ\u00e0. Fu solo a partire dal 1978 che il buddhismo pot\u00e9 riaffiorare in Cina. Numerosi studiosi considerano Taiwan il centro del buddhismo cinese con molte scuole, templi e santuari fondati in tutta l'isola da importanti leader."}
{"id": "7537941", "revid": "1971044", "url": "https://it.wikipedia.org/wiki?curid=7537941", "title": "Adelaide Herrmann", "text": "Biografia.\nAdelaide Herrmann, vero nome Adelaide Scarcez (scritto anche Scarsia), nasce nel 1853 a Londra. Suo padre, nativo del Belgio, ha aiutato ad allestire la Sala Egiziana presso la mostra Egyptian Hall di Piccadilly, Londra.\nNel corso della sua vita Herrmann divenne una famosa \"maga\" americana e artista di vaudeville e divenne nota come \"la regina della magia\". Era sposata con Alexander Herrmann, un altro mago.\nCarriera.\nHerrmann and\u00f2 a New York come ballerina per la compagnia Imre Kiralfy. Inizi\u00f2 la sua \"carriera magica\" come assistente di suo marito, il mago Alexander Herrmann. Si sposarono nel 1875 al municipio dove il sindaco di New York, William H. Wickham, celebr\u00f2 la loro cerimonia. Insieme, Alexander (noto nell'ambiente come \"Professor Herrmann\" o \"Herrmann the Great\") e Adelaide hanno intrattenuto il pubblico con una notevole variet\u00e0 di trucchi magici, tra cui i trucchi di escapologia e il trucco del proiettile. Nel 1888 gli Herrmann presentarono uno spettacolo in cui rivelarono come la spiritista Ann O'Delia Diss Debar fosse una medium fraudolenta di fronte ai giornalisti.\nQuando Alexander mor\u00ec nel 1896, Herrmann continu\u00f2 lo spettacolo e in seguito divenne una figura molto nota nel mondo dello spettacolo. Dopo la morte di Alexander, inizialmente lavor\u00f2 con il suo nipote Leon Herrmann; ma uno scontro di personalit\u00e0 li port\u00f2 a separarsi dopo tre stagioni di spettacoli. Herrmann \u00e8 stata uno dei pochi illusionisti a eseguire il difficile trucco della \"pallottola\" e forse l'unico mago donna a eseguire il trucco in quel momento storico.\nDurante la sua carriera arriv\u00f2 ad avere una fama di livello internazionale, facendo tourn\u00e9e a Londra e Parigi per ballare e recitare il suo \"magic act\". Nel 1903 fece il suo debutto a Broadway al Circle Theatre. Si esibiva spesso in spettacoli di vaudeville e veniva spesso citata nel New York Times.\nHerrmann ha continuato ad esibirsi fino a 70 anni (fino al 1926) quando un incendio a New York distrusse i suoi oggetti di scena e uccise alcuni dei suoi animali. Mor\u00ec all'et\u00e0 di 79 anni e fu sepolta insieme al marito al Woodlawn Cemetery di New York."}
{"id": "7537942", "revid": "1320609", "url": "https://it.wikipedia.org/wiki?curid=7537942", "title": "Arco di Pompeo", "text": "L'Arco di Pompeo era un arco trionfale presente a Roma in Campo Marzio, oggi scomparso.\nCitato da fonti medioevali e forse eretto per celebrare il trionfo di Pompeo su Mitridate nel 61 a.C. si trovava probabilmente alle spalle della scena del teatro di Pompeo. Svetonio ci informa che la statua di Pompeo che si trovava sull'arco venne spostata successivamente nella sala del complesso utilizzata per le riunioni del Senato, la curia Pompei, e che fu davanti a questa che Gaio Giulio Cesare venne ucciso. L'arco sembra riconoscibile anche sulla Forma Urbis Severiana. Anche il poeta Petrarca cita, intorno al Trecento, la presenza di quest'arco in Campo Marzio."}
{"id": "7537943", "revid": "1146789", "url": "https://it.wikipedia.org/wiki?curid=7537943", "title": "Shipp", "text": ""}
{"id": "7537947", "revid": "1664282", "url": "https://it.wikipedia.org/wiki?curid=7537947", "title": "Adelaide Scarcez", "text": ""}
{"id": "7537948", "revid": "1664282", "url": "https://it.wikipedia.org/wiki?curid=7537948", "title": "Adelaide Scarsia", "text": ""}
{"id": "7537950", "revid": "1058755", "url": "https://it.wikipedia.org/wiki?curid=7537950", "title": "Le morbinose", "text": "Le morbinose \u00e8 un'opera teatrale in cinque atti in versi martelliani in dialetto veneziano di Carlo Goldoni scritta nel 1758, rappresentata per la prima volta con grande successo nel Teatro San Luca di Venezia. La commedia fu poi tradotta in italiano con il titolo \"Le donne di buon umore\" dallo stesso autore per la successiva rappresentazione a Roma, dove per\u00f2 non ebbe la stessa accoglienza. .\nTrama.\nVenezia, periodo del Carnevale. La giovane e intraprendente Marinetta, aiutata della fida cameriera Tonina, intenta uno scherzo a un simpatico e benestante forestiero, il conte Ferdinando, fingendosi innamorata di lui. Lo scherzo riesce, ma Marinetta finisce per innamorarsi per davvero.\nPoetica.\nScrisse l'autore nei suoi \"M\u00e9moires\": \"Morbinose, che pu\u00f2 essere sostantivo e aggettivo, significa \u00abdonne di bel tempo\u00bb. Il luogo della scena \u00e8 a Venezia e i personaggi sono tutti veneziani, fuorch\u00e9 un forestiero, che per il suo linguaggio toscano e per le abitudini contratte nel suo paese fa da contrapposto all\u2019idioma e ai costumi veneziani. Questo forestiero chiamato Ferdinando, essendo raccomandato a buoni cittadini di Venezia, ha moltissime conoscenze. \u00c8 ben ricevuto in molte conversazioni, ma le donne del paese, che formano la principal delizia del brio nazionale, trovano il toscano affettato, lezioso e lo deridono; approfittano del carnevale per fargli burle, al solo scopo di raddolcire la sua naturale rustichezza e dargli il tono e l\u2019affabilit\u00e0 veneziana, e giungono s\u00ec abilmente al loro intento che il signor Ferdinando s\u2019innamora d\u2019una di queste signorine, la sposa e si stabilisce a Venezia per sempre. Facevo la corte alle donne del mio paese, ma nello stesso tempo procuravo il mio vantaggio; giacch\u00e9 per incontrare il genio del pubblico \u00e8 necessario rifarsi dal lusingare il bel sesso\".\nGiuseppe Ortolani individua nella spiritosa Marinetta una delle figure femminili pi\u00f9 vive e convincenti del teatro goldoniano."}
{"id": "7537951", "revid": "1325796", "url": "https://it.wikipedia.org/wiki?curid=7537951", "title": "Nazionale di calcio a 5 della Malesia", "text": ""}
{"id": "7537952", "revid": "793215", "url": "https://it.wikipedia.org/wiki?curid=7537952", "title": "Mona von Bismarck", "text": "Infanzia.\nNacque Edmona Margaret Travis Strader a Louisville nel Kentucky nel 1897 da Robert Sims Strader e da sua moglie, Bird O'Shockeny. I suoi genitori divorziarono nel 1902, e Mona e suo fratello furono allevati a , Kentucky, dai nonni paterni.\nAttraverso la loro madre, Patricia Strader, Mona era la prozia dei piloti automobilistici David \"Salt\" Walther e George \"Skipp\" Walther III.\nMatrimoni.\nNel 1917, spos\u00f2 Henry J. Schlesinger, un uomo di 18 anni pi\u00f9 anziano di lei che possedeva Fairland Farm a Lexington dove suo padre era un istruttore professionista, e si trasfer\u00ec a Milwaukee dove aveva affari nel ferro e nel carbone. Durante il matrimonio, Mona partor\u00ec un figlio maschio, Robert Henry, che ella lasci\u00f2 in custodia a Schlesinger in cambio di mezzo milione di dollari quando divorziarono nel 1920. Suo figlio avrebbe poi sposato Frederica Barker, sorella maggiore dell'attore Lex Barker. Nel 1921, spos\u00f2 il banchiere James Irving Bush, di 14 anni pi\u00f9 anziano di lei, che si diceva essere \"l'uomo pi\u00f9 bello d'America\". Divorziarono a Parigi nel 1925.\nNel 1926, Mona apr\u00ec a New York un negozio di vestiti con la sua amica Laura Merriam Curtis, figlia di William Rush \"Spooky\" Merriam, un ex governatore del Minnesota. All'epoca, Laura era precedentemente fidanzata con Harrison Williams, che si diceva fosse l'uomo pi\u00f9 ricco d'America con una fortuna stimata di 600 milioni di dollari ( in dollari di oggi, in oro-dollari (a )), realizzato nel finanziamento di servizi pubblici. Il 2 luglio 1926, Mona spos\u00f2 Williams, vedovo e pi\u00f9 vecchio di lei di 24 anni.\nPer la loro luna di miele andarono in crociera attraverso il mondo sulla \"Warrior\" di Williams, all'epoca, la pi\u00f9 grande e costosa imbarcazione da diporto al mondo\nQuando tornarono dalla loro luna di miele, Williams compr\u00f2 la villa georgiana all'angolo della 94th Street &amp; Fifth Avenue disegnata da Delano &amp; Aldrich nel 1915 per Willard Straight. Mona la fece arredare da Syrie Maugham. Avevano anche una tenuta chiamata Oak Point a Bayville Avenue a Bayville nel Long Island, per cui Delano &amp; Aldrich fecero anche delle modifiche, una casa a North Ocean Avenue a Palm Beach in Florida, e la villa Il Fortino con vista sulla Marina Grande di Capri, una terra che appartenne prima all'imperatore Augusto, e poi all'imperatore Tiberio.\nNel 1933, Mona fu nominata \"The Best Dressed Woman in the World\" da Chanel, Molyneux, Vionnet, Lelong, e Lanvin, diventando la prima americana ad esserne onorata. La duchessa di Windsor (1934) ed Elsie de Wolfe (1935) avrebbero anche loro attenuto questo titolo. Fu nominata nella International Best Dressed Hall of Fame List nel 1958.\nIn\"Ridin' High\" (1936), Cole Porter ed Ethel Merman cantano: \"What do I care if Mrs. Harrison Williams is the best dressed woman in town?\" Nel 1943, Salvador Dal\u00ed dipinse un ritratto di Mona.\nWilliams mor\u00ec nel 1953, e nel gennaio del 1955, Mona spos\u00f2 il suo \"segretario\" il conte Albrecht Edzard Heinrich Karl von Bismarck-Sch\u00f6nhausen (1903\u20131970), un \"decoratore d'interni\" di genere aristocratico e figlio di Herbert von Bismarck e nipote del cancelliere tedesco Otto von Bismarck, civilmente nel New Jersey e, nel febbraio 1956, religiosamente a Roma. Vissero per lo pi\u00f9 a Parigi in un appartamento nel famoso H\u00f4tel Lambert, poi nella casa di citt\u00e0 di Mona al 34 di Avenue de New York, e a Capri.\nNel 1970, Mona era nuovamente vedova e, nel 1971, spos\u00f2 il medico di Bismarck, il \"conte\" Umberto de Martini, un uomo a cui Mona acquist\u00f2 un titolo da Umberto II, che era pi\u00f9 giovane di lei di 14 anni. Fu solo dopo la sua morte in un incidente di auto sportive nel 1979 che Mona si rese conto che Martini, come Bismarck, l'aveva sposata per il suo denaro (esattamente nello stesso modo in cui aveva sposata Schlesinger, Bush e Williams, tanti anni prima). Martini si rivel\u00f2 essere gi\u00e0 sposato e aveva segretamente mollato Mona di fondi per i suoi figli.\nQuando Crist\u00f3bal Balenciaga chiuse il suo \"atelier\" nel 1968, Diana Vreeland scherz\u00f2 dicendo che Mona non lasci\u00f2 la sua camera da letto nella villa di Capri per tre giorni. \nMona ha donato i suoi documenti e le sue foto alla Filson Historical Society nel 1976, e diversi articoli di gioielli unici allo Smithsonian Institution, incluso la .\nNelle \"Preghiere esaudite\" (1987) di Truman Capote, il personaggio di Kate McCloud \u00e8 modellato su di lei."}
{"id": "7537953", "revid": "1983214", "url": "https://it.wikipedia.org/wiki?curid=7537953", "title": "Julio Alejandro", "text": "Visse gran parte della vita in esilio in Messico a causa della guerra civile spagnola e la presa di potere in Spagna del generale Francisco Franco."}
{"id": "7537955", "revid": "1727939", "url": "https://it.wikipedia.org/wiki?curid=7537955", "title": "Stadio Omladinski", "text": "L'Omladinski Stadion \u00e8 uno stadio multiuso situato nella citt\u00e0 di Belgrado, nel quartiere Karaburma, sulle rive del Danubio. Vi gioca l'OFK Belgrado, club che, dopo aver vissuto anni di gloria, attualmente compete nella Srpska liga Beograd, la terza serie del calcio serbo.\nStoria.\nProgettato dagli ingegneri Karlo Kacl, Kosta Popovi\u0107 e Aleksandr Radovanovi\u0107, lo stadio venne inaugurato il 24 agosto 1957, con la sola tribuna ovest che conteneva 8.000 spettatori.\nCon il crescere dei successi della squadra, il comune di Belgrado ampli\u00f2 lo stadio fino alla capienza di circa 28.000 spettatori, restandone proprietario e concedendo l'uso alla societ\u00e0 per 50 anni. Attualmente, il comune ne resta il proprietario e l'uso \u00e8 rinnovato annualmente.\nAll'interno dell'impianto ci sono un ristorante e altre strutture sportive.\nOggi lo stadio si presenta in pessime condizioni, ma ufficialmente questa \u00e8 l'attuale distribuzione dei posti:"}
{"id": "7537956", "revid": "1782831", "url": "https://it.wikipedia.org/wiki?curid=7537956", "title": "Cosa rester\u00e0 (Irama)", "text": "Cosa rester\u00e0 \u00e8 un singolo del cantautore italiano Irama, pubblicato il 28 novembre 2015 come primo estratto dal primo album in studio \"Irama\". Il brano \u00e8 entrato in rotazione radiofonica il 4 dicembre successivo.\nDescrizione.\nIl brano, composto da Irama stesso insieme a Giulio Nenna, \u00e8 stato presentato per la prima volta dal vivo dal cantautore il 27 novembre 2015, in occasione della sua partecipazione all'ottava edizione del concorso canoro Sanremo Giovani, che gli ha consentito l\u2019ammissione di diritto al 66\u00ba Festival di Sanremo nella categoria \"Proposte\", manifestazione nella quale si \u00e8 classificato settimo.\nVideo musicale.\nIl videoclip, diretto da Claudio Zagarini, \u00e8 stato pubblicato il 29 gennaio 2016 attraverso il canale YouTube della Warner Music Italy."}
{"id": "7537961", "revid": "481666", "url": "https://it.wikipedia.org/wiki?curid=7537961", "title": "Julio Alejandro De Castro", "text": ""}
{"id": "7537963", "revid": "768068", "url": "https://it.wikipedia.org/wiki?curid=7537963", "title": "Linceo (re di Argo)", "text": "Linceo () \u00e8 un personaggio della mitologia greca. Fu il quattordicesimo re di Argo.\nGenealogia.\nFiglio di Egitto e di Argyphia, spos\u00f2 Ipermnestra e divenne padre di Abante.\nMitologia.\nPer ordine di suo padre Egitto ed assieme ai suoi fratelli (gli Egittidi), si rec\u00f2 ad Argo per chiedere allo zio Danao di cessare l'inimicizia che esisteva tra i due e di avere le sue figlie (le Danaidi) in spose. Durante la prima notte ad Argo fu l'unico a non essere ucciso dalla Danaide con cui dorm\u00ec (Ipermnestra) poich\u00e9, avendo rispettato la verginit\u00e0 di lei, questa gli fu riconoscente e lo risparmi\u00f2. \nLinceo fugg\u00ec in seguito a Lircea ed in quel luogo costru\u00ec un faro che, come concordato con la futura moglie, era il segnale con cui avvisava lei della fuga. Poco tempo dopo lei stessa ne accese uno a Larisa per avvisarlo che anche lei era fuori pericolo. Per questo motivo gli abitanti di Argo organizzavano ogni anno un festival di luci.\nPi\u00f9 tardi Danao li perdon\u00f2 entrambi ed acconsent\u00ec al loro matrimonio.\nLinceo successe al trono di Argo dopo la morte di Danao e dopo la sua morte fu succeduto dal figlio Abante."}
{"id": "7537964", "revid": "436907", "url": "https://it.wikipedia.org/wiki?curid=7537964", "title": "Lights of Home", "text": "Lights of Home \u00e8 un singolo del gruppo musicale irlandese U2, pubblicato il 21 aprile 2018 come quarto estratto dal loro quattordicesimo album in studio \"Songs of Experience\".\nFormazione.\nCrediti tratti dall'edizione standard di \"Songs of Experience\"."}
{"id": "7537966", "revid": "827882", "url": "https://it.wikipedia.org/wiki?curid=7537966", "title": "Come On to Me", "text": "Come On to Me \u00e8 un brano musicale scritto dal musicista britannico Paul McCartney, pubblicato su singolo doppio lato A insieme a \"I Don't Know\" dalla Capitol Records, come anticipazione del nuovo album di McCartney, \"Egypt Station\".\nEsecuzioni dal vivo.\nLa prima esecuzione di McCartney di \"Come On to Me\" davanti a un pubblico fu uno show a sorpresa svoltosi al pub Philharmonic Dining Rooms di Liverpool il 9 giugno 2018, nel corso del segmento \"Carpool Karaoke\" durante il programma \"The Late Late Show with James Corden\"."}
{"id": "7537967", "revid": "121573152", "url": "https://it.wikipedia.org/wiki?curid=7537967", "title": "Carmelo Marzano", "text": "Biografia.\nNacque a Napoli il 30 gennaio 1911; Carmelo Marzano era un giovane commissario di PS quando il 26 luglio 1943, all'uscita di Villa Savoia procedette materialmente all'arresto di Mussolini, su ordine del re Vittorio Emanuele IIIcon la collaborazione attiva dei generali Vittorio Ambrosio, Giuseppe Castellano e Giacomo Carboni, Marzano infatti era anche un uomo di fiducia di quest'ultimo. In seguito collabor\u00f2 probabilmente anche all'omicidio di Ettore Muti e alla cattura di altri gerarchi del regime. \nPaolo Puntoni, aiutante in capo di sua maest\u00e0 Vittorio Emanuele III scrisse una \"Conversazione delicata con Sua Maest\u00e0\" che riguardava anche Marzano qualche giorno dopo l'omicidio di Muti nell'agosto del 1943:\nMarzano comunque non ebbe alcuna promozione e per tutta la durata della guerra rimase un commissario di PS e continu\u00f2 la sua carriera come questore sempre all'ombra dell'onorevole Fernando Tambroni.\nIn seguito venne inviato in Sicilia e come questore di Palermo nel 1950 arrest\u00f2 Gaspare Pisciotta, amico del bandito Salvatore Giuliano colpevole tra l'altro della Strage di Portella della Ginestra del 1\u00ba maggio 1947.\nNel 1948-1949 fu questore di Modena e si occup\u00f2 dei casi insoluti nella parte modenese del Triangolo rosso.\nNell'estate del 1954 come questore di Napoli denunci\u00f2 il mafioso Lucky Luciano, e grazie alla sua denuncia la Commissione Provinciale di Napoli inflisse due anni di ammonizione a Luciano per i suoi rapporti con la mafia. Nell'ottobre dello stesso anno poco dopo il ritorno di Trieste all'Italia venne nominato questore di Trieste e appena arrivato in citt\u00e0 ordin\u00f2 di riaprire tutti i casi insoluti.\nDal 1955 durante il settenato di Giovanni Gronchi fu anche Ispettore di PS del Presidente della Repubblica e dal 20 agosto 1955 fu nominato questore di Reggio Calabria con le funzioni di PS dal ministro dell'Interno Tambronidove utilizz\u00f2 i metodi del \"prefetto di ferro\" Cesare Mori e grazie all'utilizzo delle forze dell'ordine rastrell\u00f2 tutta la provincia arrivando ad arrestare 261 latitanti della 'ndrangheta di cui 138 in Aspromonte che furono inviati al confino. \nNell'ottobre 1958 Tambroni lo nomin\u00f2 questore di Roma. Era candidato a diventare anche capo della Polizia, ma la promozione fu ostacolata da un banale bisticcio con l'allievo vigile urbano Ignazio Melone il 22 luglio 1959 per una multa, avvenuto mentre era alla guida della sua Giulietta in Via Cristoforo Colombo-Il fatto culmin\u00f2 in indagini svolte dal questore sul vigile: questo fatto fin\u00ec anche su Quattroruote e ispir\u00f2 il film di Luigi Zampa con protagonista Alberto Sordi \"Il vigile\". Come questore di Roma arriv\u00f2 ventun giorni dopo il caso Fenaroli che riguardava l'omicidio di Maria Martirano in Fenaroli avvenuto a Roma il 10 settembre 1958; le sue interferenze nel caso, insieme a quelle del ministro Tambroni, furono considerate inopportune dalla difesa degli imputati e dai penalisti.\nIl processo contro il vigile Melone costrinse il ministro dell'Interno Mario Scelba a rimuoverlo dall'incarico di questore di Roma il 1\u00ba ottobre 1960.\nRicopr\u00ec anche gli incarichi di questore di Livorno e Venezia e rimase in Polizia fino alla pensione nel 1975, mor\u00ec in frazione Cuma di Pozzuoli, vicino a Napoli il 19 ottobre 1983 all'et\u00e0 di 72 anni."}
{"id": "7537969", "revid": "466539", "url": "https://it.wikipedia.org/wiki?curid=7537969", "title": "Premi e riconoscimenti di Jack Lemmon", "text": "Questa \u00e8 la lista che riassume le candidature e i premi ricevuti dall'attore statunitense Jack Lemmon. Nel corso della sua carriera cinematografica e televisiva, l'attore ha ricevuto, tra gli altri, 2 Premi Oscar, 6 Golden Globe, 3 BAFTA Awards, 2 premi del National Board of Review ed \u00e8 stato premiato nei maggiori festival internazionali, inclusi il Festival di Cannes, la Mostra internazionale d'arte cinematografica di Venezia e il Festival internazionale del cinema di Berlino.\nPremio Oscar.\n1956 \u2013 Miglior attore non protagonista per \"La nave matta di Mister Roberts\"\n1960 \u2013 Candidatura per il miglior attore protagonista per \"A qualcuno piace caldo\"\n1961 \u2013 Candidatura per il miglior attore protagonista per \"L'appartamento\"\n1963 \u2013 Candidatura per il miglior attore protagonista per \"I giorni del vino e delle rose\"\n1974 \u2013 Miglior attore protagonista per \"Salvate la tigre\"\n1980 \u2013 Candidatura per il miglior attore protagonista per \"Sindrome cinese\"\n1981 \u2013 Candidatura per il miglior attore protagonista per \"Tribute - Serata d'onore\"\n1983 \u2013 Candidatura per il miglior attore protagonista per \"Missing - Scomparso\"\nGolden Globe.\n1960 \u2013 Miglior attore in un film commedia o musicale per \"A qualcuno piace caldo\"\n1961 \u2013 Miglior attore in un film commedia o musicale per \"L'appartamento\"\n1963 \u2013 Candidatura per il miglior attore in un film drammatico per \"I giorni del vino e delle rose\"\n1964 \u2013 Candidatura per il miglior attore in un film commedia o musicale per \"Sotto l'albero yum yum\"\n1964 \u2013 Candidatura per il miglior attore in un film commedia o musicale per \"Irma la dolce\"\n1966 \u2013 Candidatura per il miglior attore in un film commedia o musicale per \"La grande corsa\"\n1969 \u2013 Candidatura per il miglior attore in un film commedia o musicale per \"La strana coppia\"\n1971 \u2013 Candidatura per il miglior attore in un film commedia o musicale per \"Un provinciale a New York\"\n1973 \u2013 Miglior attore in un film commedia o musicale per \"Che cosa \u00e8 successo tra mio padre e tua madre?\"\n1974 \u2013 Candidatura per miglior attore in un film drammatico per \"Salvate la tigre\"\n1975 \u2013 Candidatura per il miglior attore in un film commedia o musicale per \"Prima pagina\"\n1980 \u2013 Candidatura per il miglior attore in un film drammatico per \"Sindrome cinese\"\n1981 \u2013 Candidatura per il miglior attore in un film drammatico per \"Tribute - Serata d'onore\"\n1983 \u2013 Candidatura per il miglior attore in un film drammatico per \"Missing - Scomparso\"\n1987 \u2013 Candidatura per il miglior attore in un film commedia o musicale per \"Cos\u00ec \u00e8 la vita\"\n1988 \u2013 Candidatura per il miglior attore in una mini-serie o film per la televisione per \"Lungo viaggio verso la notte\"\n1989 \u2013 Candidatura per il miglior attore in una mini-serie o film per la televisione per \"L'assassinio di Mary Phagan\"\n1990 \u2013 Candidatura per il miglior attore in un film drammatico per \"Dad - Pap\u00e0\"\n1991 \u2013 Golden Globe alla carriera\n1994 \u2013 Premio speciale per \"America oggi\" \n1994 \u2013 Candidatura per il miglior attore in una mini-serie o film per la televisione per \"A Life in the Theater\"\n1998 \u2013 Candidatura per il miglior attore in una mini-serie o film per la televisione per \"La parola ai giurati\"\n2000 \u2013 Miglior attore in una mini-serie o film per la televisione per \"Inherit the Wind\"2000 \u2013 Candidatura per il miglior attore in una mini-serie o film per la televisione per \"I marted\u00ec da Morrie\"\nFestival di Cannes.\n1979 \u2013 Prix d'interpr\u00e9tation masculine per \"Sindrome cinese\"1982 \u2013 Prix d'interpr\u00e9tation masculine per \"Missing - Scomparso\"\nMostra internazionale d'arte cinematografica di Venezia.\n1992 \u2013 Coppa Volpi per la migliore interpretazione maschile per \"Americani\"1992 \u2013 Ciak d'oro per \"Americani\"1993 \u2013 Coppa Volpi speciale per \"America oggi\" \nFestival internazionale del cinema di Berlino.\n1981 \u2013 Orso d'argento per il miglior attore per \"Tribute - Serata d'onore\"1996 \u2013 Orso d'oro alla carriera \nBAFTA Awards.\n1956 \u2013 Candidatura per il miglior attore straniero per \"La nave matta di Mister Roberts\"1960 \u2013 Miglior attore straniero per \"A qualcuno piace caldo\"1961 \u2013 Miglior attore straniero per \"L'appartamento\"1964 \u2013 Candidatura per il miglior attore straniero per \"I giorni del vino e delle rose\"1966 \u2013 Candidatura per il miglior attore straniero per \"Scusa, me lo presti tuo marito?\"1966 \u2013 Candidatura per il miglior attore straniero per \"Come uccidere vostra moglie\"1980 \u2013 Miglior attore protagonista per \"Sindrome cinese\"1983 \u2013 Candidatura per il miglior attore protagonista per \"Missing - Scomparso\"\nNational Board of Review.\n1986 \u2013 Premio alla carriera1992 \u2013 Miglior attore per \"Americani\"\nLaurel Awards.\n1958 \u2013 Candidatura per la miglior interpretazione maschile in una commedia per \"Off Limits - Proibito ai militari\"1960 \u2013 Candidatura per la migliore star maschile (10\u00ba posto)1960 \u2013 Candidatura per la miglior interpretazione maschile in una commedia per \"A qualcuno piace caldo\"1961 \u2013 Miglior interpretazione maschile in una commedia per \"L'appartamento\"1961 \u2013 Candidatura per la migliore star maschile1962 \u2013 Candidatura per la migliore star maschile (10\u00ba posto)1963 \u2013 Miglior interpretazione maschile in un film drammatico per \"I giorni del vino e delle rose\"1963 \u2013 Candidatura per la migliore star maschile (5\u00ba posto)1964 \u2013 Miglior interpretazione maschile in una commedia per \"Irma la dolce\"1964 \u2013 Candidatura per la migliore star maschile (10\u00ba posto)1965 \u2013 Miglior interpretazione maschile in una commedia per \"Come uccidere vostra moglie\"1966 \u2013 Candidatura per la miglior interpretazione maschile in una commedia per \"La grande corsa\"1967 \u2013 Migliore star maschile1968 \u2013 Candidatura per la migliore star maschile (7\u00ba posto)1968 \u2013 Candidatura per la miglior interpretazione maschile in una commedia per \"La strana coppia\"1970 \u2013 Miglior interpretazione maschile in una commedia per \"Sento che mi sta succedendo qualcosa\"1970 \u2013 Candidatura per la migliore star maschile (6\u00ba posto)\nPrimetime Emmy Awards.\n1972 \u2013 Miglior programma musicale (variet\u00e0 e musica popolare) per S Wonderful, 'S Marvelous, 'S Gershwin\" 1976 \u2013 Candidatura per il miglior attore in una miniserie o film per la televisione per \"Il grande Jack\"1988 \u2013 Candidatura per il miglior attore in una miniserie o film per la televisione per \"L'assassinio di Mary Phagan\"1998 \u2013 Candidatura per il miglior attore in una miniserie o film per la televisione per \"La parola ai giurati\"1999 \u2013 Candidatura per il miglior attore in una miniserie o film per la televisione per \"Inherit the Wind\"2000 \u2013 Migliore attore in una miniserie o film per la televisione\"' per \"I marted\u00ec da Morrie\"\nDavid di Donatello.\n1975 \u2013 Miglior attore straniero per \"Prima pagina\" 1980 \u2013 Miglior attore straniero per \"Sindrome cinese\"1983 \u2013 Candidatura per il miglior attore straniero per \"Missing - Scomparso\""}
{"id": "7537988", "revid": "392845", "url": "https://it.wikipedia.org/wiki?curid=7537988", "title": "Spettroscopia di impedenza elettrochimica", "text": ""}
{"id": "7537993", "revid": "648716", "url": "https://it.wikipedia.org/wiki?curid=7537993", "title": "Elezioni comunali in Basilicata del 2018", "text": "Il 10 giugno 2018 in Basilicata si sono tenute le elezioni per il rinnovo di 13 consigli comunali, in contemporanea con il turno elettorale di amministrative nelle altre regioni italiane."}
{"id": "7537994", "revid": "729019", "url": "https://it.wikipedia.org/wiki?curid=7537994", "title": "I'll Keep It with Mine", "text": "I'll Keep It with Mine \u00e8 una canzone scritta da Bob Dylan nel 1964, pubblicata ufficialmente dalla cantante folk Judy Collins come singolo nel 1965. Dylan non incluse infatti il brano nell\u2019album \"Blonde on Blonde\" del 1966.\nLa versione di Dylan.\nDylan ha registrato una demo vocale e pianistica della canzone per la casa editrice M. Witmark &amp; Sons nel giugno del 1964 che \u00e8 stata pubblicata dalla Columbia nel 2010 in \"\".\nA met\u00e0 gennaio 1965, durante le sessioni per l'album \"Bringing It All Back Home\", Dylan registr\u00f2 di nuovo l'assolo della canzone al pianoforte. Questa versione, con il titolo provvisorio di \"Bank Account Blues\", \u00e8 stata pubblicata nel 1985 su \"Biograph\". Le note di copertina dell'album indicano erroneamente che questa performance fu registrata nel giugno 1964 invece che nel gennaio 1965.\nUna prova a banda larga della canzone, registrata durante le prime sessioni di \"Blonde on Blonde\" il 27 gennaio 1966, fu pubblicata su \"The Bootleg Series Volumes 1-3 (Rare &amp; Unreleased) 1961-1991\". La registrazione di \"I\u2019ll Keep It with Mine\" \u00e8 complicata, inizia bene nella prima strofa ma viene brevemente interrotta dal produttore Bob Johnston.\nDurante la settima sessione di \"Blonde on Blonde\" - tra il 15 e il 16 febbraio 1966, presso i Columbia Music Row Studios di Nashville - Dylan registr\u00f2 almeno dieci brani strumentali della canzone. Tuttavia, non tutti i tentativi sono stati completati, in quanto le tracce numero 2, 4, 5, 6 e 7 sono considerate false partenze e i numeri 1 e 3 sono stati interrotti.\nNel film \"65 Revisited\", realizzato durante il suo tour in Inghilterra nel maggio del 1965, si pu\u00f2 notare Dylan che esegue il brano con il pianoforte.\nFormazione.\n\"Versione della serie dei Bootleg\"\n\"Versione non pubblicata\"\nAltre versioni.\nJudy Collins ha pubblicato la prima registrazione della canzone su un singolo del 1965 prodotto dall'Elektra Records che non \u00e8 mai apparso in nessuno dei suoi album. Nelle note di copertina dell'album-tributo \"Judy Sings Dylan... Just Like a Woman\" dell'etichetta discografica Geffen Records del 1993, Collins rivela che \"I'll Keep It with Mine\" \u00e8 stata dedicata a lei.\nDylan mostr\u00f2 il brano alla \"superstar\" di Andy Warhol Nico che ne pubblic\u00f2 una cover nell'album \"Chelsea Girl\" del 1967.\nI Fairport Convention realizzarono una cover che rilasciarono come singolo solo negli Stati Uniti nel 1969. Questa versione venne inclusa nell'album \"What We Did on Our Holidays\".\nMike Harrison, front-man del gruppo Spooky Tooth, incluse una versione del brano nel suo terzo album da solista \"Rainbow Rider\", uscito nel 1975.\nSusanna Hoffs incise una cover per il progetto musicale Rainy Day.\nMarianne Faithfull reinterpret\u00f2 il brano per l'album \"Strange Weather\" del 1987.\nUna versione di \"I'll Keep It with Mine\" realizzata da Bettie Serveert venne inclusa nella colonna sonora del film \"Ho sparato a Andy Warhol\".\nMichael C. Hall ha registrato una versione di questa canzone nell'EP \"Belasco\" con la band house Tits of Clay del musical \"Hedwig and the Angry Inch\".\nRichard Barone ha pubblicato una cover nell'album \"Sorrows &amp; Promises: Greenwich Village in the 1960s\" nel 2016 con David Amram al pianoforte."}
{"id": "7537996", "revid": "46291", "url": "https://it.wikipedia.org/wiki?curid=7537996", "title": "Petunia \u00d7 atkinsiana", "text": "Petunia \u00d7 atkinsiana \u00e8 una pianta stagionale della famiglia delle Solanacee."}
{"id": "7537998", "revid": "767487", "url": "https://it.wikipedia.org/wiki?curid=7537998", "title": "Hush\u00e5llsost", "text": "LHush\u00e5llsost (letteralmente: formaggio casalingo) \u00e8 un formaggio tipico della Svezia.\nSi tratta di un formaggio grasso semiduro, con piccoli buchi granulari, prodotto con latte intero di vacca.\nStoria.\nIl formaggio era prodotto tradizionalmente nelle aziende agricole; il nome \"hush\u00e5llsost\" \u00e8 presente nelle stampe almeno dal 1898.\nNel 2004 ha ottenuto dall'Unione europea il riconoscimento di specialit\u00e0 tradizionale garantita (STG).\nCaratteristiche.\nIl formaggio \"Hush\u00e5llsost\" \u00e8 prodotto in forme cilindriche di 1\u20132\u00a0kg, oggi avvolte in una pellicola di plastica prima di essere stagionate per circa 60 giorni. Il sapore \u00e8 dolce, lievemente acido.\nCon una produzione media annua di 15.000 tonnellate all'anno, l\"'hush\u00e5llsost\" \u00e8 il formaggio pi\u00f9 diffuso in Svezia."}
{"id": "7537999", "revid": "287204", "url": "https://it.wikipedia.org/wiki?curid=7537999", "title": "Ivoirit\u00e9", "text": "La parola Ivoirit\u00e9 (a volte tradotta in inglese come \"Ivoirity\") fu usata per la prima volta da Henri Konan B\u00e9di\u00e9 nel 1995. Inizialmente si riferiva all'identit\u00e0 culturale comune di tutti coloro che vivevano in Costa d'Avorio, in particolare gli stranieri (che rappresentano un terzo della popolazione).\nTuttavia, le idee nazionaliste e xenofobe alimentate dalla politica e dalla stampa lo hanno cambiato per indicare la popolazione del sud e dell'est del paese. Prima delle elezioni del 1995 e del 2000, una legge rapidamente elaborata dal presidente Konan B\u00e9di\u00e9 e confermata dalla Corte suprema richiedeva che entrambi i genitori di un candidato alla presidenza fossero nati in Costa d'Avorio. Ci\u00f2 ha portato alla squalifica del candidato alla presidenza Alassane Ouattara, accusato di essere originario del Burkina Faso. Ouattara, economista che lavorava per il Fondo Monetario Internazionale, era stato primo ministro della Costa d'Avorio sotto la presidenza di F\u00e9lix Houphou\u00ebt-Boigny.\nQuesta parola \u00e8 associata alla guerra civile in Costa d'Avorio che si \u00e8 verificata nel 2010-2011, in cui sono stati uccisi almeno 3.000 civili."}
{"id": "7538001", "revid": "120454913", "url": "https://it.wikipedia.org/wiki?curid=7538001", "title": "Balestra veloce", "text": "La balestra veloce \u00e8 un progetto di balestra con ricarica rapida ideata da Leonardo da Vinci e disegnata sui fogli 143r, 153r e 155r del Codice Atlantico. Dopo un prototipo realizzato nel 2013, il primo modello funzionante ha visto la luce il 24 giugno 2015 nel corso di una dimostrazione al Castello Sforzesco di Milano. Lo strumento, frutto di uno studio condotto da Edoardo Zanon del centro studi Leonardo3, \u00e8 stato realizzato dal maestro balestriere Danilo Giovannini nel rispetto delle tecniche di lavorazione e assemblaggio disponibili all'epoca di Leonardo. Il modello consente precisione nel tiro ed \u00e8 dotato di un meccanismo di carica rapida, inesistente anche nelle moderne balestre tradizionali. Leonardo da Vinci non si \u00e8 limitato allo studio e al miglioramento di quanto disponibile al suo tempo, ma ha prodotto una vera e propria invenzione che, se concretamente realizzata, avrebbe potuto cambiare le strategie sul campo di battaglia e, conseguentemente, il corso della storia."}
{"id": "7538003", "revid": "287204", "url": "https://it.wikipedia.org/wiki?curid=7538003", "title": "Capovolgo il mondo", "text": "Capovolgo il mondo \u00e8 un singolo del cantante italiano Valerio Scanu, pubblicato il 22 giugno 2018 dall'etichetta discografica indipendente NatyLoveYou.\nIl brano.\nIl brano, \u00e8 scritto da Davide Sartore, Emilio Munda e Diego Ceccon, mentre la produzione \u00e8 stata affidata a Kikko Palmosi.\nVideo musicale.\nIl videoclip \u00e8 stato girato da Fabrizio Cestari, tra i protagonisti Swami Caputo (nota al pubblico per aver partecipato alla trasmissione Il Collegio su Rai 2) e Nicola Marino."}
{"id": "7538007", "revid": "71433", "url": "https://it.wikipedia.org/wiki?curid=7538007", "title": "Abigail Masham", "text": ""}
{"id": "7538016", "revid": "767487", "url": "https://it.wikipedia.org/wiki?curid=7538016", "title": "La favorita (film 2018)", "text": "La favorita (\"The Favourite\") \u00e8 un film del 2018 diretto da Yorgos Lanthimos.\nIl film ha come protagoniste Olivia Colman, Emma Stone e Rachel Weisz. Il film ha ricevuto 10 candidature agli Oscar, 12 candidature ai Premi BAFTA e 5 candidature ai Golden Globe. Olivia Colman \u00e8 stata premiata con il premio Oscar, il Golden Globe e la Coppa Volpi per la migliore interpretazione femminile.\nTrama.\nNel 1708, mentre la Gran Bretagna \u00e8 in guerra con la Francia, siede sul trono la regina Anna; la donna, non pi\u00f9 giovanissima e dalla salute cagionevole, da tempo trascura il suo regno: mentre i membri della corte si danno al gozzoviglio, lei preferisce allevare i suoi 17 conigli, ognuno dei quali rappresenta un figlio che lei ha perso nel corso degli anni. Ad amministrare il potere \u00e8 in effetti Sarah Churchill, detta Lady Marlborough, sua Keeper of the Privy Purse e fidata consigliera, la quale approfitta della sua posizione per favorire il Primo Ministro whig Sidney Godolphin e il marito, militare impegnato nella guerra. Sarah ha come nemico Robert Harley, un tory proprietario terriero che vorrebbe la fine della guerra per evitare il raddoppio delle tasse.\nUn giorno a corte arriva Abigail Hill, cugina di Sarah caduta in disgrazia dopo che suo padre l'ha utilizzata come pagamento dei suoi debiti di gioco. La ragazza, determinata a riacquisire una posizione sociale alta, viene messa a lavorare come sguattera; tuttavia ben presto inizia a farsi notare dalla Regina, a cui un giorno somministra di nascosto un cataplasma che lenisce la gotta pur non facendola guarire del tutto. Inizialmente furiosa per l'ambizione di sua cugina, Sarah inizia ad ammirarne discretamente il carattere, e la promuove a sua cameriera personale. Abigail viene presto avvicinata da Harley, che le propone di diventare sua spia. La ragazza dapprima rifiuta; successivamente scopre che Sarah e la Regina sono in realt\u00e0 amanti e inizia a macchinare un piano che la porter\u00e0 a ottenere la posizione di sua cugina.\nApprofittando del fatto che Sarah trascura Anna per dedicarsi agli affari del Regno, Abigail instaura con la Regina una relazione che in breve la porta a diventare Lady of the Bedchamber; ben presto le due iniziano a intrattenere una relazione sessuale, mentre Harley approfitta delle informazioni della ragazza per prendere potere. Quando Sarah scopre i piani della cugina, inizia a pianificare il modo per mandarla via; tra le due donne inizia una battaglia per conquistare il favore della Regina, la quale, compiacendosi nel sentirsi desiderata, alimenta i dissidi tra le due. Il culmine avviene quando Abigail avvelena il t\u00e8 di Sarah e fa in modo che la donna cada da cavallo e venga trascinata via nel bosco. Sarah si risveglia in un bordello, ferita e ammalata.\nPoich\u00e9 Sarah sparisce per diversi giorni, Anna pensa si sia nascosta per ingelosirla, e per ripicca promuove Abigail a sua favorita e la d\u00e0 in sposa al barone Samuel Masham, cosa che rende la ragazza di nuovo nobile. Consigliata da lei, Anna deporr\u00e0 Sidney Godolphin dalla carica di Primo Ministro per cedere la carica a Harley. Quando Sarah torna a corte, scopre che la situazione \u00e8 profondamente cambiata sia nel Parlamento che nel cuore della Regina, cos\u00ec d\u00e0 un ultimatum ad Anna: se non caccer\u00e0 Abigail e Harley, consegner\u00e0 le lettere d'amore che si sono scambiate nel corso degli anni alla stampa, cosa che causer\u00e0 un terribile scandalo. Questa minaccia non ha seguito, poich\u00e9 \u00e8 la stessa Sarah a bruciare le lettere poco dopo; tuttavia la Regina, delusa da quel gesto, la fa cacciare e Abigail prende il suo posto come Keeper of the Privy Purse.\nIntuendo che Sarah resta comunque una minaccia per la sua condizione sociale, Abigail presenta alla Regina le prove che lei e il marito le hanno sottratto del denaro, ed intercetta e brucia la lettera con cui Sarah intende riconciliarsi con Anna; Sarah e lord Marlborough vengono perci\u00f2 banditi dal Regno. Questo, tuttavia, incrina anche la relazione tra Anna e Abigail, la quale, ormai di nuovo nobile, si d\u00e0 a una vita lussuriosa, del tutto diversa da quella rigorosa e castigata di Sarah, occupandosi inoltre del Regno in maniera superficiale e incompetente. Un giorno Anna intravede per un attimo Abigail maltrattare per gioco uno dei suoi conigli: ormai consapevole della vera natura della ragazza, le si rivolge con tono imperioso ordinandole di massaggiarle la gamba malata come faceva quando era sua serva; mentre la ragazza esegue, la Regina la umilia afferrando i suoi capelli, lasciando intendere che, pur nobile, per lei rimarr\u00e0 sempre una serva.\nProduzione.\nSviluppo.\nDeborah Davis ha scritto la prima bozza del film nel 1998. Non aveva precedenti esperienze di sceneggiatura e ha studiato la materia alla scuola serale. Ha inviato la bozza, intitolata \"The Balance of Powe\"r, alla produttrice Ceci Dempsey, che ha risposto entusiasta. Davis aveva poca conoscenza della regina e delle sue relazioni con Sarah Churchill e Abigail Masham. La sua ricerca l'ha portata alla scoperta di un \"triangolo femminile\". Ha studiato lettere scritte da Anna, Sara e Abigail.\nQuesto \u00e8 stato il primo film che Lanthimos ha diretto con gli sceneggiatori Davis e McNamara. Lanthimos \u00e8 stato attratto dalla loro sceneggiatura e \"ho fatto conoscenza con i tre personaggi femminili, che erano persone reali. Sentivo che era una storia interessante a s\u00e9 stante, ma ho anche l'opportunit\u00e0 di creare tre complessi personaggi femminili che \u00e8 qualcosa di raro\".\nPre-produzione.\nLa produttrice Ceci Dempsey, che ha letto la prima bozza, ha dichiarato di essere stata \"perseguitata\" dalla \"passione, dall'istinto di sopravvivenza di queste donne, dalle manipolazioni e da ci\u00f2 che hanno fatto per sopravvivere\". Tuttavia, Dempsey aveva difficolt\u00e0 a ottenere finanziamenti in quel momento a causa del contenuto lesbico, nonch\u00e9 della mancanza di rappresentanza maschile, che secondo i finanziatori sarebbe stata una sfida al mercato. Quasi un decennio dopo, il produttore Ed Guiney si \u00e8 impadronito della sceneggiatura ed \u00e8 stato similmente attratto dalla complicata trama e dalle relazioni delle tre donne. \"Non volevamo fare un ennesimo dramma in costume britannico\", ha affermato, \"[volevamo] una storia che fosse contemporanea, pertinente e vibrante, non qualcosa che uscisse da un museo\".\nDurante questo periodo, Guiney ha conosciuto Yorgos Lanthimos, il cui film \"Kynodontas\" aveva ricevuto una nomination all'Oscar al miglior film in lingua straniera e si \u00e8 avvicinato a lui, sperando di fargli dirigere il film. Lanthimos si \u00e8 subito incuriosito dell'idea che \"[queste] tre donne possedessero un potere che ha influenzato la vita di milioni di persone\" e allo stesso tempo ha scoperto che la storia era anche \"intima\". Lanthimos ha quindi iniziato a lavorare a stretto contatto con lo sceneggiatore Tony McNamara per \"rinfrescare\" la sceneggiatura. Nel 2013, i produttori stavano ricevendo offerte di finanziamento da diverse societ\u00e0, tra cui la Film4 Productions e la Waypoint Entertainment, che alla fine hanno lavorato al film.\nA settembre 2015, \u00e8 stato annunciato che Lanthimos avrebbe diretto il film dalla sceneggiatura di Deborah Davis e Tony McNamara, che \u00e8 stata descritta come \"una storia oscura e acuta di intrighi reali, passione, invidia e tradimento\". Ceci Dempsey, Ed Guiney, Lee Magiday e Andrew Lowe sono stati produttori del film.\nSul triangolo amoroso lesbico del film, Lanthimos ha dichiarato: \"Sin dall'inizio avevo intenzione che questo non diventasse un problema nel film. [...] Non volevo neanche che i personaggi ne facessero un problema. Volevo solo trattare queste tre donne come esseri umani. Non importava che ci fossero relazioni di persone dello stesso sesso. Ho smesso di pensarci molto presto durante la produzione\".\nHa anche discusso sull'effetto \"positivo\" che il movimento Me Too ha avuto sul film: \"A causa della presenza maschile prevalente nel cinema, le donne sono rappresentate come casalinghe, fidanzate... Il nostro piccolo contributo \u00e8 di mostrarle cos\u00ec complesse, meravigliose e orribili come sono, come gli altri esseri umani\".\nCasting.\nIl casting \u00e8 iniziato nel 2014 quando Yorgos Lanthimos ha contattato per la prima volta Colman. A settembre 2015, \u00e8 stato annunciato che Emma Stone, Olivia Colman e Kate Winslet erano state scritturate nel film, e che avrebbero interpretato rispettivamente Abigail Masham, Regina Anna e Sarah Churchill. A ottobre 2015, Rachel Weisz ha sostituito Winslet. La Favorita \u00e8 diventata cos\u00ec la seconda collaborazione tra Lanthimos, Colman e Weisz: entrambe le attrici sono apparse in \"The Lobster\" di Lanthimos. A febbraio 2017, Nicholas Hoult \u00e8 entrato nel cast del film, seguito da Joe Alwyn, a marzo 2017. L'8 agosto 2018, \u00e8 stato annunciato che Mark Gatiss, James Smith e Jenny Rainsford si erano uniti al cast.\nColman \u00e8 stata l\u2019unica scelta di Lanthimos per la parte della regina Anna. Dopo che Winslet ha lasciato il progetto, Lanthimos ha offerto il ruolo a Cate Blanchett, che per\u00f2 ha declinato. Stone ha tenuto il provino dopo aver chiesto al suo agente di contattare Lanthimos. Lanthimos ha chiesto quindi a Stone di lavorare con un allenatore dialettale per \"assicurasi che saremmo stati in grado di lavorare liberamente nella fase creativa senza che l'accento fosse un ostacolo\".\nColman ha definito interpretare Anna \"una gioia perch\u00e9 sente un po' tutto\". Alla domanda se il personaggio non fosse altro che un bambino petulante, ha risposto, \"\u00e8 solo una donna che \u00e8 poco sicura di s\u00e9 e non sa se qualcuno la ama davvero. Ha troppo potere, troppo tempo a disposizione\". Colman ha affermato che la differenza tra Anna e le precedenti regine che ha interpretato \u00e8 che \"le altre regine non si sono innamorate di due donne sexy\". Weisz ha descritto il film come una commedia, paragonandolo ad \"Eva Contro Eva\" \"pi\u00f9 divertente, guidato dal sesso\" ed \u00e8 stata attratta dal progetto soprattutto a causa delle importanti protagoniste femminili, considerando il suo ruolo come \"il pi\u00f9 succoso\" della sua carriera. Stone ha esitato ad accettare il ruolo, inizialmente pensando che Abigail fosse \"quel tipo di ragazza dolce, la vittima, una serva di queste persone\", ma ha cambiato idea dopo aver finito di leggere la sceneggiatura ed \u00e8 finita ad \"implorare\" Lanthimos ad essere scelta. La pi\u00f9 grande preoccupazione di Stone era controllare il suo accento: \"\u00c8 il 1705, ovvero circa 300 anni prima di qualsiasi altro periodo in cui ho recitato. Era piuttosto scoraggiante per alcuni versi: dover essere britannica e non dover dare nell\u2019occhio\".\nNonostante avessero ruoli meno dinamici, Hoult e Alwyn erano incuriositi all'idea di far parte di un film dominato da tre complessi personaggi femminili. \"\u00c8 ovviamente molto attuale avere tre protagoniste femminili, ed \u00e8 meraviglioso vederlo perch\u00e9 \u00e8 cos\u00ec raro\", ha detto Hoult. Alwyn ha condiviso opinioni simili: \"Suppongo che sia insolito avere un film guidato da tre donne, e queste tre donne sono cos\u00ec incredibilmente talentuose e generose come interpreti e anche come persone, e passare del tempo con loro ed essere sul set con loro e gli altri \u00e8 stato molto divertente. Ero felice di farne parte. \u00c8 raro trovare un film come questo che \u00e8 cos\u00ec diverso da quello che siamo abituati a vedere, specialmente con un regista come questo, quindi farne parte \u00e8 stato geniale\".\nRiprese.\nLe riprese sono iniziate a marzo 2017 nella Hatfield House, e sono terminate due mesi pi\u00f9 tardi, dopo 45 giorni.\nPer quanto riguarda la scelta del luogo, Lanthimos ha affermato che \"dall'inizio, ho avuto quest'impressione di questi personaggi solitari in un enorme spazio\".\nPrima dell'inizio delle riprese, Lanthimos ha coinvolto i principali attori in un processo di prova che \u00e8 durato tre settimane. Gli attori \"hanno recitato le loro battute mentre cercavano di annodarsi, saltando da una piastrella all'altra o contorcendosi sul pavimento\", secondo il \"The New York Times\". \"Ci ha fatto fare ogni sorta di cose che ti impediscono di pensare a cosa significano le tue battute\", ha detto Colman. Secondo Weisz, un altro esercizio prevedeva gli attori che univano le braccia creando un \"pretzel umano\". Secondo Stone, Lanthimos voleva vedere \"quanto potevamo percepirci senza guardarci\". Lanthimos ha affermato di credere che le prove permettessero agli attori di \"non prendersi troppo sul serio, imparare il testo in modo fisico facendo cose del tutto irrilevanti per ci\u00f2 che riguarda la scena, farli sentire a proprio agio nel prendersi in giro da soli\".\nScenografia.\nLa scenografa Fiona Crombie ha tratto ispirazione per la palette di colori del film dal pavimento in marmo bianco e nero a scacchi nel salone del casa, sottolineando che \"un personaggio entra in una stanza e ottieni questa incredibile panoramica: parliamo dai pavimenti al soffitto agli angoli. Vedi tutto\". Sono state apportate diverse modifiche alle stanze della casa, in particolare in quella della regina, tra cui la rimozione di dipinti, mobili e altre decorazioni. Come con la maggior parte dei lavori di Lanthimos, il film utilizza l'illuminazione naturale e non quella artificiale; ci\u00f2 si \u00e8 rivelato impegnativo per le scene notturne, a lume di candela.\nCostumi.\nLa costumista Sandy Powell ha cercato lei stessa Lanthimos, essendo stata fan dei suoi lavori precedenti, tra cui \"Kynodontas\" e \"Alps\". Per quanto riguarda Abigail, Powell voleva che l'ascesa al potere del personaggio si riflettesse nei suoi costumi. Anche se la regina Anna trascorre la maggior parte del suo tempo nel film in una camicia da notte perch\u00e9 \u00e8 malata, Powell voleva che avesse un aspetto \"iconico\", e cos\u00ec ha ideato un abito fatto di ermellino.\nSebbene non intenzionalmente, Powell ha tratto ispirazione per l'abbigliamento di Sarah dai suoi precedenti progetti per il personaggio di Tilda Swinton in \"Orlando\". Powell ha dichiarato che Lanthimos voleva che le donne nel film avessero capelli e facce naturali, mentre voleva che gli uomini fossero truccati e che indossassero grandi parrucche. Powell consegnava i costumi, si assicurava che fossero adatti e che gli attori non avessero problemi e lasciava il set, come richiesto da Lanthimos.\nPromozione.\nIl primo trailer \u00e8 stato diffuso il 9 luglio 2018.\nDistribuzione.\nIl film \u00e8 stato presentato in concorso alla 75\u00aa edizione della Mostra internazionale d'arte cinematografica di Venezia il 30 agosto 2018. \u00c8 stato distribuito nelle sale cinematografiche statunitensi il 23 novembre 2018. In Italia \u00e8 uscito nelle sale il 24 gennaio 2019."}
{"id": "7538032", "revid": "1149807", "url": "https://it.wikipedia.org/wiki?curid=7538032", "title": "Chiba Television Broadcasting", "text": ""}
{"id": "7538033", "revid": "148107", "url": "https://it.wikipedia.org/wiki?curid=7538033", "title": "Equazione di Grunwald-Winstein", "text": "In chimica fisica organica, l'equazione di Grunwald-Winstein esprime la relazione lineare in termini di energia libera tra le costanti di velocit\u00e0 di processo e il potere ionizzante di vari solventi, permettendo di chiarire il ruolo del solvente come nucleofilo nei confronti di vari substrati. Questa equazione fu sviluppata da Ernest Grunwald e Saul Winstein nel 1948 ed assume la seguente forma:\ndove kx, sol e Kx, 80% EtOH sono le costanti di velocit\u00e0 di \"solvolisi\" di un certo composto in diversi sistemi solventi e nel solvente di riferimento, all'80% acquoso. Il parametro \"m\" misura la sensibilit\u00e0 della velocit\u00e0 di solvolisi rispetto ad \"Y\", la misura del potere ionizzante del solvente.\nL'equazione di Hammett.\nL'equazione di Hammett fornisce la relazione tra il sostituente sull'anello benzenico e la velocit\u00e0 di reazione. Hammett us\u00f2 la ionizzazione dell'acido benzoico come reazione standard di riferimento, al fine di impostare dei parametri per ogni sostituente (indicati come \u03c3X) e poi fornire i valori di \u03c1, che rappresentano la capacit\u00e0 di ionizzazione dei diversi substrati. Questa relazione si vede bene mediante un grafico di Hammett.\n\"Equazione di Hammett\"\u02d0 formula_2\nAd ogni modo, se viene cambiato il solvente di reazione, ma non il substrato, anche la costante di velocit\u00e0 cambia. Seguendo quest'ultimo concetto, Grunwald e Winstein decisero di graficare le relative costanti di velocit\u00e0 rispetto al cambio di solvente, formulando quella che poi \u00e8 l'equazione che da loro prese il nome. Dato che l'equazione segue lo stesso schema di quella di Hammett, ma \u00e8 pi\u00f9 generale, l'equazione di Grunwald-Winstein pu\u00f2 essere a tutti gli effetti considerata una sua estensione.\nDefinizione.\nComposto di riferimento.\nLa reazione di sostituzione del terz-butil cloruro \u00e8 stata scelta come reazione di riferimento. ll primo passaggio, quello di ionizzazione, \u00e8 lo stadio cineticamente determinante (detto anche in inglese RDS, \"Rate Determining Step\") e SO indica il solvente nucleofilo scelto. Il solvente di riferimento \u00e8 una miscela composta per l'80% da etanolo e per il 20% da acqua, percentuali calcolate rispetto ai volumi. Entrambi (l'alcol e l'acqua) attaccano nucleofilicamente il carbocatione.\nLa reazione di tipo SN1 passa attraverso la formazione di un intermedio carbocationico stabile e pi\u00f9 il solvente \u00e8 nucleofilo, maggiore sar\u00e0 la stabilit\u00e0 del carbocatione, per cui pi\u00f9 veloce sar\u00e0 la reazione (avremo allora costanti di velocit\u00e0 pi\u00f9 elevate). Dato che non esiste una condizione di netta separazione tra reazioni SN1 e reazioni SN2, per evitare che si verifichino le seconde si sceglie come reagente il terz-butil cloruro proprio per sfavorirle ed avere quindi una migliore linearit\u00e0 dell'equazione.\nValori di \"Y\".\nformula_3\nIn questa equazione \"kt\"-BuCl, 80% EtOH indica la costante di velocit\u00e0 della reazione del \"t\"-BuCl in etanolo acquoso. La variabile \"kt\"-BuCl, sol rappresenta la costante di velocit\u00e0 della stessa reazione ma in un diverso solvente, come una miscela di etanolo e acqua oppure di acido acetico e acido formico. \"Y\", dunque, rappresenta il potere ionizzante dei diversi solventi nucleofili.\nValori di \"m\".\nIl parametro \"m\" che compare nell'equazione, detto \"fattore di sensibilit\u00e0 di solvolisi\", descrive l'abilit\u00e0 di un composto nel formare un intermedio carbocationico in un dato solvente. Rappresenta la pendenza del grafico di log(ksol/k80%EtOH) rispetto a Y. Dato che la reazione di riferimento \u00e8 poco aiutata dall'azione nucleofila del solvente, le reazioni con \"m\" pari ad 1 o superiori hanno intermedi quasi del tutto ionizzati. Se i composti non sono molto influenzati dal solvente (dalla sua capacit\u00e0 ionizzante) allora \"m\" avr\u00e0 valori inferiori ad\nRiassumendo\u02d0"}
{"id": "7538034", "revid": "46291", "url": "https://it.wikipedia.org/wiki?curid=7538034", "title": "Petunia violacea", "text": "Petunia violacea () \u00e8 una pianta stagionale appartenente alla famiglia delle Solanaceae.\nDescrizione.\n\"Petunia violacea\" \u00e8 una pianta che viene usata nei giardini come pianta ornamentale. Le foglie sono piccole e verdi, mentre i fiori sono colorati, ma non hanno una bordatura o una stella bianca. La pianta ha una sostanza appiccicosa."}
{"id": "7538038", "revid": "594829", "url": "https://it.wikipedia.org/wiki?curid=7538038", "title": "Nickelodeon Latinoam\u00e9rica", "text": ""}
{"id": "7538040", "revid": "599013", "url": "https://it.wikipedia.org/wiki?curid=7538040", "title": "Masaya Matsumoto", "text": "Carriera.\nProdotto del Centro giovanile JFA di Fukushima, nel 2013 \u00e8 acquistato dal . Debutta tra i professionisti il 20 marzo 2013, in un pareggio per 1-1 contro l' in Coppa J. League. Utilizzato con regolarit\u00e0 a partire dalla stagione successiva, nel 2017 passa al ."}
{"id": "7538041", "revid": "767487", "url": "https://it.wikipedia.org/wiki?curid=7538041", "title": "Simbolo del Partito del Lavoro di Corea", "text": "Il simbolo del Partito del Lavoro di Corea, che dal 1947 \u00e8 il partito predominante nella Repubblica Popolare Democratica di Corea, \u00e8 caratterizzato da un martello, una falce utilizzata nei paesi asiatici ed un pennello calligrafico. Falce e martello sono tuttavia differenti da quelli della simbologia comunista classica e la loro posizione \u00e8 diversa. Il simbolo, di colore giallo-oro, indica il ruolo del PLC come \"avanguardia\" delle masse lavoratrici comprendenti operai (martello), contadini (falce) ed intellettuali (pennello) e che sono riuniti con il leader ed il partito. L'emblema \u00e8 presente nella bandiera del PLC su sfondo rosso. Oltre ad essere un richiamo alla bandiera rossa dei socialisti e dei comunisti, il rosso rappresenta il carattere rivoluzionario e di massa nonch\u00e9 lo spirito combattivo del PLC.\nIl simbolo non dev'essere associato all'ideologia Juche, in quanto quest'ultima \u00e8 solo l'ideologia principale del Partito del Lavoro ed \u00e8 rappresentata da una fiamma rossa. \nA Pyongyang \u00e8 presente la torre Juche e sotto di essa \u00e8 presente una statua di tre persone con gli strumenti del simbolo del Partito del Lavoro di Corea. Nella capitale \u00e8 situato anche il Monumento alla fondazione del Partito, inaugurato nel 1995 in occasione del 50\u00ba anniversario della fondazione del PLC. "}
{"id": "7538042", "revid": "371529", "url": "https://it.wikipedia.org/wiki?curid=7538042", "title": "Last Thoughts on Woody Guthrie", "text": "Last Thoughts on Woody Guthrie (in italiano \"Ultimi pensieri su Woody Guthrie\") \u00e8 una poesia scritta dal cantautore americano Bob Dylan e recitata dal vivo durante la sua esibizione del 12 aprile 1963 alla Town Hall di New York. \u00c8 stata pubblicata nel 1991 su \"The Bootleg Series Volumes 1-3 (Rare &amp; Unreleased) 1961-1991\" dopo essere circolata per anni su versioni di bootleg, apparendo persino nel cofanetto di dieci LP \"Ten of Swords\" del 1985.\nStoria.\nLa performance di Dylan alla Town Hall del 12 aprile \u00e8 stata l\u2019occasione per eseguire per la prima volta diverse nuove composizioni come \"Tomorrow Is a Long Time\", \"Dusty Old Fairgrounds\", \"Ramblin 'Down Thru the World\" e \"Bob Dylan's New Orleans Rag\". Tuttavia, alla fine del concerto, Dylan \u00e8 tornato sul palco per recitare per la prima volta in pubblico una delle sue poesie indedite, \"Last Thoughts on Woody Guthrie\". Nella sua introduzione, Dylan ha spiegato di aver scritto il pezzo dopo che gli \u00e8 stato chiesto di \"scrivere qualcosa su Woody... cosa significa per te Woody Guthrie in venticinque parole\" per l'imminente uscita di un libro su Guthrie. Ha poi spiegato che \"non potevo farlo - ho scritto cinque pagine e... ce le ho qui... le ho qui per caso, in realt\u00e0\"\nIl poema \u00e8 essenzialmente un'analisi della speranza. Dylan imposta la scena descrivendo gli stress della vita di tutti i giorni e la miriade di scelte impegnative che dobbiamo fare. Questi stimoli possono farci sentire soli, persi e senza speranza. Dylan spiega quindi la funzione della speranza e il bisogno che abbiamo di qualcosa per dare un significato alla nostra vita. Quindi finisce il poema suggerendo che Woody Guthrie \u00e8 stato una fonte di speranza e bellezza nel mondo come Dio e la religione."}
{"id": "7538043", "revid": "287204", "url": "https://it.wikipedia.org/wiki?curid=7538043", "title": "Piane Sesia", "text": "Piane Sesia era un comune della Valsesia, ora frazione di Serravalle Sesia.\nGeografia fisica.\nPiane \u00e8 collocata nella bassa Valsesia circa due km a sud del capoluogo. Sorge non lontano dal fondovalle e ai piedi delle colline, in destra idrografica della Sesia.\nStoria.\nGi\u00e0 comune autonomo, con il nome di Piane fino al 1863, poi Piane di Serravalle Sesia fino al 1913 quando assunse l'attuale denominazione, il paese venne aggregato a Serravalle Sesia nel 1927.\nComprende numerose frazioni: San Giacomo, dove sorge la chiesa parrocchiale, Naula, La Sella, Casa de Ambrosis, Cantone Martellone, Casa Quazzo, Casa Imbrico, Cantone Bertola, Castorino o Cantone Mazzone Sopra, Cantone Mazzone o Cantone Mazzone Sotto.\nInfrastrutture e trasporti.\nTra il 1880 e il 1933 Piane fu servita dalla tranvia Vercelli-Aranco."}
{"id": "7538044", "revid": "767487", "url": "https://it.wikipedia.org/wiki?curid=7538044", "title": "Bojan Maji\u010b Stadion", "text": "Il Bojan Maji\u010b Stadion (in serbo \u0421\u0442\u0430\u0434\u0438\u043e\u043d \"\u0411\u043e\u0458\u0430\u043d \u041c\u0430\u0458\u0438\u045b\"), anche detto Tr\u017eni Centar Stadion (in serbo \u0421\u0442\u0430\u0434\u0438\u043e\u043d \u0422\u0440\u0436\u043d\u0438 \u0446\u0435\u043d\u0442\u0430\u0440, letteralmente \"Stadio Centro Commerciale\") o Stadio Vo\u017edovac \u00e8 uno stadio situato a Vo\u017edovac, nell'area metropolitana di Belgrado, in Serbia.\nLo stadio, oggi intitolato a Bojan Maji\u010b, giovane tifoso ucciso sul treno Belgrado - Bar mentre si recava ad assistere alla partita della sua squadra contro i montenegrini del FK Zeta Golubovci, \u00e8 un modernissimo impianto sportivo, costato all'incirca 22 milioni di Euro e costruito sul tetto del nuovo centro commerciale di Vo\u017edovac, a Zaplanjska 32. Ha sostituito il vecchio stadio, demolito nel 2011.\nLe tribune sono interamente coperte, il terreno \u00e8 in erba sintetica, ha una sala conferenza, una sala riunioni e ha ottenuto la licenza per gli incontri di UEFA Champions League ed UEFA Europa League. \u00c8 stato inaugurato in occasione dell'incontro di Superliga del 31 agosto 2013 contro l'FK Jagodina, terminato 1-1."}
{"id": "7538046", "revid": "729019", "url": "https://it.wikipedia.org/wiki?curid=7538046", "title": "Grupo Chaulinec", "text": "Il Grupo Chaulinec \u00e8 un gruppo di tre isole del Cile che fanno parte dell'arcipelago di Chilo\u00e9 e si trovano tra il golfo del Corcovado e il golfo di Ancud. Appartengono alla regione di Los Lagos e alla provincia di Chilo\u00e9; sono amministrate dal comune di Quinchao.\nGeografia.\nIl Grupo Chaulinec si trova a sud-est dell'isola Quinchao, tra le isole del Grupo Quehui e le Islas Desertores. Il canale di Apiao le divide da queste ultime. Il gruppo \u00e8 composto da tre isole:"}
{"id": "7538047", "revid": "36426", "url": "https://it.wikipedia.org/wiki?curid=7538047", "title": "Chiesa delle Anime del Purgatorio (Lipari)", "text": "La chiesa delle Anime del Purgatorio o chiesa delle Anime Purganti \u00e8 un edificio di culto ubicato al centro del molo della penisoletta del Purgatorio prospiciente la piazza Ugo di Santonofrio a Marina Corta, gi\u00e0 Marina di San Giovanni di Lipari.\nStoria.\nEpoca spagnola.\nLuglio 1544. L'isola e la citt\u00e0 di Lipari sono assaltate, assediate, invase e devastate da Khayr al-Din Barbarossa: saccheggi e distruzioni documentati come la \"ruina\". Il corsaro ottomano si insedi\u00f2 nelle struttura ipogee della chiesa di San Giuseppe con armi da fuoco pesanti, dalla postazione sferr\u00f2 un pesante attacco tramite fitto bombardamento alla rocca.\nI martellanti cannoneggiamenti rasero al suolo ampie zone cittadine al punto che l'imperatore Carlo V e Papa Paolo III decretarono e predisposero l'immediato ripopolamento e la conseguente ricostruzione, sebbene la citt\u00e0 apparisse completamente disabitata. Nel 1545 furono riedificate la stessa chiesa di San Giuseppe, la chiesa di San Pietro e la chiesa delle Anime del Purgatorio.\nFrancesco Arata nel 1681, documenta la costruzione piccolina, indicata col titolo della \u00ab\"Madonna delle Nevi\"\u00bb oppure delle \u00ab\"Anime del Purgatorio\"\u00bb. Non si ravvisano targhe o riferimenti documentali che la identifichino come \"chiesa liberiana\".\nIn origine la chiesa aveva due altari, quello centrale con la raffigurazione della \"Madonna della Neve\" e uno dedicato alla \"Madonna Annunziata\"\nubicato nei locali vicini all'attuale sagrestia. La chiesa sorge su un'area soggetta a bradisismo, infatti tutta la piattaforma dell'intero porto subisce una fase di sprofondamento testimoniata dall'esistenza di impianti e rovine romane sui fondali di Marina Lunga.\nLa chiesa \u00e8 raffigurata nel quadro del pittore tedesco Jakob Philipp Hackert, dipinto che evidenzia il fenomeno legato al vulcanismo.\nEpoca contemporanea.\nNel 1911 all'interno del tempio trov\u00f2 rifugio Angelo Paino prima della fuga da Lipari, dovuta alla minaccia di morte da parte della locale massoneria, controparte nella causa legale che la chiesa locale intent\u00f2 contro il comune per il possesso delle cave di pomice, causa in seguito persa.\nLa chiesa era utilizzata negli anni '70 e '80 esclusivamente per istituire la Sagra del Pesce in occasione della festa dei Santi Cosma e Damiano venerati in questo tempio.\nNel 1994 hanno avuto avvio i primi interventi di restauro. Il 2 luglio 2016 la chiesa restaurata fu riconsegnata alla cittadinanza.\nInterno.\nNavata.\nInterno a navata unica. Nell'ambiente sono custoditi:\nSulla sopraelevazione dell'altare maggiore \u00e8 custodito il dipinto raffigurante la \"Vergine e le anime purganti\", opera attribuita a Francesco Albani.\nStatue lignee raffiguranti i Santi Cosma e Damiano. Il piccolo campanile richiama gli stilemi normanni con la guglia centrale a base ottagonale attorniata da quattro pinnacoli, elementi comuni al campanile della vicina San Giuseppe e alle estremit\u00e0 della torre campanaria della cattedrale di Messina.\nCripta.\nLocale ipogeo, verosimilmente un tempio paleocristiano, un tempo locale deputato all'immagazzinamento delle decime. Spazio di 200 metri quadrati dove i\nproventi dei campi di propriet\u00e0 ecclesiastica erano accumulati, conservati e distribuiti ai ceti meno abbienti."}
{"id": "7538048", "revid": "287204", "url": "https://it.wikipedia.org/wiki?curid=7538048", "title": "Sarah Churchill", "text": ""}
{"id": "7538049", "revid": "281901", "url": "https://it.wikipedia.org/wiki?curid=7538049", "title": "Stolephorus commersonnii", "text": "L'acciuga di Commerson (Stolephorus commersonnii), anche conosciuta come acciuga di Devisy e acciuga dalla mascella lunga, \u00e8 una specie di pesce migratorio della famiglia degli Engraulidae. \u00c8 conosciuto come \"Haalmassa\" (\u0dc4\u0dcf\u0dbd\u0dca\u0db8\u0dd0\u0dc3\u0dca\u0dc3\u0dcf) nello Sri Lanka, dove viene cucinato per diventare un alimento ricco di nutrienti. \u00c8 ampiamente usato come esca viva o morta nella pesca dei tonni.\nDescrizione.\n\u00c8 un piccolo pesce da banco che vive fino a circa 0-50 metri di profondit\u00e0 nella maggior parte delle aree tropicali degli oceani Indo-pacifici a partire dal Madagascar e le Mauritius a ovest fino a Hong Kong e Papua Nuova Guinea a est. La lunghezza massima non supera i 10 cm. Non ha raggi morbidi dorsali e possiede 18 o 19 raggi morbidi anali. Ci sono da 0 a 5 piccole squame aghiformi nella regione della pancia, che \u00e8 leggermente arrotondata. Il colore \u00e8 uguale a quello di altri Engraulidae con una carnagione marrone chiara e una striscia argentata sul fianco. Di solito si nutre di plancton che trova vicino alla superficie.\nIl pesce, insieme al pi\u00f9 grande Stolephorus indicus, \u00e8 parte della cucina delle regioni marittime dell'Asia meridionale e sud-est. Pu\u00f2 essere servito croccante e usato per preparare prodotti culinari a base di pesce come la salsa di pesce e altri piatti della cucina sud-asiatica. Nello Sri Lanka questa variet\u00e0 di pesce viene trasformata in uno snack immergendola in una pastella di farina, poi impanata e fritta nell'olio. \u00c8 anche popolare nel \"curry bianco\", cio\u00e8 un curry fatto con latte di cocco. Una variante pi\u00f9 piccante \u00e8 preparata con sugo di peperoncino secco e servito con cocco fresco raschiato per compensare la piccantezza del sugo."}
{"id": "7538056", "revid": "729019", "url": "https://it.wikipedia.org/wiki?curid=7538056", "title": "Catfish (Bob Dylan)", "text": "Catfish \u00e8 una canzone scritta da Bob Dylan e Jacques Levy. Sarebbe stata originariamente registrata per l'album del 1976 \"Desire\", ma non \u00e8 stata pubblicata fino al 1991, anno dell\u2019uscita di \"The Bootleg Series Volumes 1-3 (Rare &amp; Unreleased) 1961-1991\". \"Catfish\" \u00e8 un tributo al lanciatore della Hall of Fame del baseball Jim Hunter (appunto conosciuto con il nome di Catfish Hunter).\nJoe Cocker ha realizzato una cover inclusa nel suo album del 1976 \"Stingray\"; Kinky Friedman esegu\u00ec una versione dal vivo per il suo album \"Lasso from El Paso\"."}
{"id": "7538058", "revid": "124723381", "url": "https://it.wikipedia.org/wiki?curid=7538058", "title": "Ada\u00edlton dos Santos da Silva", "text": "Carriera.\nCresciuto nel vivaio del , a partire dal 2008 \u00e8 aggregato in prima squadra. Senza mai giocare in campionato, acquista poi esperienza giocando in prestito per vari club quali l', l', il , il e il .\nLa stagione 2015 \u00e8 quella della svolta, quando si trasferisce in prestito ai giapponesi del . Qui contribuisce, con 39 presenze e 17 reti, alla promozione in J1 League dei biancoazzurri. Svincolatosi dal Vit\u00f3ria, nel febbraio del 2016 passa definitivamente al Jubilo."}
{"id": "7538062", "revid": "287204", "url": "https://it.wikipedia.org/wiki?curid=7538062", "title": "Mama's Bad Boy", "text": "Mama's Bad Boy \u00e8 il secondo album del rapper statunitense Master P, pubblicato nel 1992."}
{"id": "7538064", "revid": "124123", "url": "https://it.wikipedia.org/wiki?curid=7538064", "title": "Bryce Heffley", "text": "Carriera.\nDopo la carriera universitaria al Regis College, gioc\u00f2 nella AAU con i Denver Chevrolets.\nCon gli ha disputato il Campionati del mondo del 1950, vincendo la medaglia d'argento."}
{"id": "7538082", "revid": "1305772", "url": "https://it.wikipedia.org/wiki?curid=7538082", "title": "The Ghettos Tryin to Kill Me!", "text": "The Ghettos Tryin to Kill Me! \u00e8 il terzo album del rapper statunitense Master P, pubblicato nel 1994. Nel 1997 il disco \u00e8 ripubblicato dalla Priority Records e appare anche nel mercato canadese, distribuito dalla sezione nazionale della Virgin Music."}
{"id": "7538103", "revid": "371529", "url": "https://it.wikipedia.org/wiki?curid=7538103", "title": "Angelina (brano musicale)", "text": "Angelina \u00e8 una canzone scritta da Bob Dylan, originariamente registrata nella primavera del 1981 per l'album \"Shot of Love\". Tuttavia, \"Angelina\" venne tagliata dal disco e si dovette aspettare fino al 1991 per la sua pubblicazione, con l\u2019uscita di \"The Bootleg Series Volumes 1-3 (Rare &amp; Unreleased) 1961-1991.\" Come la quasi omonima \"Farewell, Angelina\", \"Angelina\" \u00e8 piena di immagini e allusioni bibliche (ad esempio le \"quattro facce\" della stanza finale sembrano alludere a Ez.10, 14 e 10.21 e il riferimento a \"cercare di prendere il paradiso con la forza\" in Matteo 11:12). Considerata dalla maggior parte dei critici come una delle migliori canzoni scritte durante il periodo della conversione, \"Angelina\" \u00e8 un classico di Dylan dalla poetica oscura, significativa e onnicomprensiva. Il brano affronta i problemi pi\u00f9 emergenti dell'umanit\u00e0, ma allo stesso tempo l\u2019ascolto \u00e8 piacevole.\nNella cultura di massa.\nIl film \"Masked and Anonymous\" presenta una versione strumentale del brano nei titoli di coda, anche se non \u00e8 n\u00e9 accreditata n\u00e9 inclusa nella colonna sonora, interpretata da Bruce Kaphan."}
{"id": "7538121", "revid": "1305772", "url": "https://it.wikipedia.org/wiki?curid=7538121", "title": "99 Ways to Die", "text": "99 Ways to Die \u00e8 il quarto album del rapper statunitense Master P, pubblicato nel 1995 da No Limit, Priority Records e nel mercato canadese dalla SMG Solar Music Group."}
{"id": "7538129", "revid": "36426", "url": "https://it.wikipedia.org/wiki?curid=7538129", "title": "Chiesa dei Cappuccini (Lipari)", "text": "La chiesa dei Cappuccini sotto il titolo e invocazione dell'\u00ab\"Assunzione della Beata Vergine Maria\"\u00bb \u00e8 un edificio di culto inglobato all'interno del cimitero di Lipari.\nL'aggregato monumentale comprende la chiesa e i resti del primitivo convento dell'Ordine dei frati minori cappuccini.\nStoria.\nEpoca spagnola.\nIl secondo convento cittadino fu edificato nel 1644. I Cappuccini gi\u00e0 chiamati nel 1584 dal vescovo di Lipari Paolo Bellardito, dopo la costruzione delle primitive strutture della chiesa di Sant'Antonio di Padova e convento sotto il titolo dell'\u00abImmacolata Concezione della Beata Vergine Maria\u00bb, e un breve periodo di permanenza nella localit\u00e0 \"Sottomonastero\", furono con vari pretesti invitati ad abbandonare l'isola.\nLa loro riammissione con conseguente costruzione del secondo sito conventuale risale al 1646 per opera di Agostino Candido. Ai religiosi \u00e8 assegnata una vasta area agricola posta fuori le mura cittadine, oggi corrispondente alla sede del cimitero cittadino.\nEpoca borbonica.\nCon l'emanazione delle leggi eversive e la soppressione degli Ordini del 1866, ai religiosi fu intimato di abbandonare il convento, che dal Fondo Culto, su richiesta del sindaco del tempo, nel 1867 fu concesso al comune di Lipari. Parte del convento fu demolito, tuttavia i frati rimasero limitando la permanenza in una ridotta area.\nNel 18722 nelle aree adiacenti adibite ad orti e coltivazioni fu costruito il cimitero comunale.\nL'ultimo rettore della chiesa fu frate Fedele da Lipari, e la cura di essa si protrasse fino al 1893.\nEpoca contemporanea.\nNel 1904, come conseguenza dei forti dei legami con la Campania, nel tempio e nell'arcipelago eoliano \u00e8 introdotto il culto e la devozione verso la Madonna di Pompei. Dal 1934 i Frati hanno la cura della vicina parrocchia secolare di Porto Salvo.\nNel 2004 l'edificio sacro \u00e8 stato interessato da alcuni restauri disposti dalla Soprintendenza. Il Fondo Edifici di Culto ovvero l'ente del ministero dell'Interno preposto per la tutela, la conservazione e il restauro degli edifici di culto, stanzi\u00f2 i fondi per il recupero del tempio. Concessa in uso all'Arcidiocesi di Messina, Lipari e Santa Lucia del Mela.\nIl 2 novembre 2016 dopo 16 anni di chiusura per restauri, il tempio \u00e8 stato riaperto al culto.\nInterno.\nLa chiesa a navata unica, presenta l'ingresso da una cappella laterale posta sul lato sud, su un prospetto \u00e8 incastonata una pietra recante la data \"1652\", anno in cui fu probabilmente consacrata. All'interno sono presenti stucchi di epoca tardo settecentesca, preziosi altari in legno e accoglie i resti mortali di sacerdoti e di alcuni notabili liparesi.\nContempla un ricco corredo di paramenti liturgici tessili ed arredi sacri in argento.\nLa sagrestia \u00e8 adibita a cappella cimiteriale sia di laici che di ecclesiastici.\nNavata.\nL'impianto a navata unica custodisce:\n\"Assunzione di Maria\" ritratta con San Bonaventura da Bagnoregio e San Francesco d'Assisi, opera di Fedele da San Biagio del 1794.\n\"Beata Vergine Maria\" raffigurata nell'atto di porgere il bambino a San Felice da Cantalice, con il Beato Lorenzo da Brindisi, Santa Chiara, Sant'Antonio di Padova, Beato Bernardo da Corleone, opera del sacerdote Giovanni Russo.\nSull'altare maggiore vi \u00e8 la macchina lignea in legno di noce, opera di fra Felice e fra Serafino di Acireale.\nDipinto, di minori dimensioni raffigurante l\"Estasi di San Francesco\".\nConvento.\nInizialmente la struttura contava 13 religiosi fino ad ospitarne nel tempo un massimo di 22. L'istituzione non aveva entrate. Il locale al secondo piano destinato a biblioteca \u00e8 occupato e gestito dalla biblioteca comunale e ospita dodici incunaboli e rarissimi libri del Cinquecento, gi\u00e0 appartenuti all'ordine dei Cappuccini.\nIl convento fu riaperto nel 1901, intorno al 1902 ai religiosi fu consentito di abitare in una parte di esso e coltivare un orticello annesso.\nNel 1917 in previsione di dovere abbandonare la struttura, in cui abitavano bonariamente perch\u00e9 di fatto di propriet\u00e0 del municipio, ottennero la vicina chiesa di Santa Lucia, con l'intento di costruirvi accanto un conventino.\nNel 1977 fu soppresso definitivamente.\nDal 1978 al 2005 alcuni locali in collegamento diretto con l'edificio chiesastico tramite la cantoria, furono concessi dal comune a famiglie di senzatetto a causa del terremoto del 1978."}
{"id": "7538137", "revid": "15756", "url": "https://it.wikipedia.org/wiki?curid=7538137", "title": "Villa e fattoria di Petrognano", "text": "La villa e fattoria di Petrognano sono un complesso storico nel comune di Capannori, in via di Petrognano 13.\nStoria e descrizione.\nLa via di Petrognano divide in due i due nuclei, signorile e agricolo, dell'insediamento rurale di Petrognano, composto da pi\u00f9 corpi di fabbrica e da circa 150 ettari di terreno. La villa vera e propria, gi\u00e0 delle famiglie Donati e Borromei e oggi dei conti Gambaro, risale al XVII secolo, ed ha una pianta rettangolare, affacciata a ovest su un prato all'inglese, e ad est su due terrazze panoramiche, una delle quali ospita un giardino all'italiana. Il giardino ospita un paio di fontane con statue e mascheroni, e una rimessa che un tempo fu forse cappella gentilizia.\nSull'altro lato della strada si trova la fattoria, che componeva un borgo rurale in cui si trovava una fontana pubblica (tutt'ora esistente e funzionale), un lavatoio, un frantoio, una cantina e altri complessi abitativi e lavorativi per i contadini.\nVilla e fattoria sono sottoposte a vincolo architettonico come beni di interesse nazionale, ai sensi della legge 1089."}
{"id": "7538140", "revid": "599013", "url": "https://it.wikipedia.org/wiki?curid=7538140", "title": "Antonio Zapattini", "text": "Carriera.\nCon il ha disputato i Campionati del mondo del 1954."}
{"id": "7538148", "revid": "1305772", "url": "https://it.wikipedia.org/wiki?curid=7538148", "title": "Ice Cream Man (album)", "text": "Ice Cream Man \u00e8 il quinto album del rapper statunitense Master P, pubblicato nel 1996 da No Limit e Priority Records.\nDiviene il primo album di Master P a ottenere la certificazione di disco d'oro dalla RIAA per aver raggiunto il mezzo milione di copie vendute nel 1996. Sei anni pi\u00f9 tardi, \"Ice Cream Man\" \u00e8 certificato disco di platino."}
{"id": "7538150", "revid": "648716", "url": "https://it.wikipedia.org/wiki?curid=7538150", "title": "Cadiz (California)", "text": "Cadiz \u00e8 una piccola comunit\u00e0 non incorporata (\"unincorporated community\") nel deserto del Mojave nella contea di San Bernardino, in California. Si trova appena a sud dei monti Marble vicino alla National Trails Highway. Cadiz ospita una ex fermata della ferrovia ed \u00e8 situata a 34\u00b0 31' 12\" latitudine nord e 115\u00b0 30' 46\" longitudine ovest, ad un'altitudine di 241 metri sul livello del mare. Si trova a nord-est dei monti Sheep Hole e si pu\u00f2 accedere su strada dalla storica Route 66 a Chambless.\nStoria.\nLa citt\u00e0 fu nominata nel 1883 da Lewis Kingman, un ingegnere di localizzazione della Atlantic and Pacific Railroad. \u00c8 la terza di una serie di stazioni ferroviarie in ordine alfabetico nel deserto del Mojave."}
{"id": "7538154", "revid": "729019", "url": "https://it.wikipedia.org/wiki?curid=7538154", "title": "Leo Todeschini", "text": "Biografia.\nNacque a Zevio, provincia di Verona, nel 1916, figlio di Leone e Giovanna Meneghello. Dopo aver conseguito il diploma di ragioniere presso l'Istituto tecnico di Verona nel corso del 1937, si arruol\u00f2 nel Regio Esercito venendo ammesso a frequentare il corso Allievi ufficiali presso il 3\u00ba Reggimento fanteria carrista, dotato dei carri leggeri L3/35. Nominato sottotenente di complemento in data 1 settembre 1939, fu assegnato a prestare servizio presso il 32\u00ba Reggimento fanteria carrista. Trattenuto in servizio con il precipitare della situazione internazionale, fu assegnato successivamente al I Battaglione del 4\u00ba Reggimento fanteria carrista, equipaggiato con i carri medi M11/39. Dopo l'entrata in guerra del Regno d'Italia, avvenuta il 10 giugno 1940, prese parte alle operazioni sul fronte occidentale, e poi part\u00ec con il suo reparto per l'Africa Settentrionale Italiana il 6 luglio dello stesso anno. Rimase gravemente ferito ad Adam Abu Hileuiat il 19 novembre, nel corso dell'operazione Compass. Lungamente ricoverato in ospedale a causa delle gravissime ferite, fu promosso tenente nel gennaio 1942, e il 4 agosto dello stesso anno venne decorato di Medaglia d'oro al valor militare a vivente. Congedato, venne trasferito al Ruolo d'Onore.\nDopo la firma dell'armistizio di Cassibile, avvenuta l'8 settembre 1943, ader\u00ec alla Repubblica Sociale Italiana ricoprendo il ruolo di Federale di Verona Dopo la fine della guerra ritorn\u00f2 alla vita civile, e venne promosso capitano nel 1954, prendendo residenza a Verona. Mor\u00ec presso l'ospedale di Verona nella notte tra il 26 e il 27 marzo 1982, per complicazioni dovute alle ferite riportate in combattimento. I solenni funerali si svolsero a Zevio il giorno 30 dello stesso mese, alla presenza di numerose autorit\u00e0 civili e militari."}
{"id": "7538160", "revid": "124123", "url": "https://it.wikipedia.org/wiki?curid=7538160", "title": "Aristocle di Rodi", "text": "Visse nel I secolo a.C., come testimoniato da Strabone che lo inserisce in una lista di personaggi notevoli originari di Rodi, e viene spesso identificato coll'Aristocle oratore originario della stessa citt\u00e0, autore di una \"Storia italica\" e grande estimatore di Iperide, rispetto al quale, per\u00f2, risultava inferiore per talento e capacit\u00e0 di persuasione degli ascoltatori.\nOpere.\nLa sua opera maggiore, \"Sulla poetica\" (\u03a0\u03b5\u03c1\u1f76 \u03c0\u03bf\u03b9\u03b7\u03c4\u03b9\u03ba\u1fc6\u03c2), fu tra le fonti pi\u00f9 importanti del grammatico Didimo Calcentero. Ammonio ne cita un passo per dare una definizione del treno, definito da Aristocle come il canto della disgrazia ed encomio del morto.\nTra le opere di dubbia attribuzione vi sono:"}
{"id": "7538164", "revid": "1305772", "url": "https://it.wikipedia.org/wiki?curid=7538164", "title": "Ghetto D", "text": "Ghetto D \u00e8 il sesto album del rapper statunitense Master P, pubblicato nel 1997 da No Limit e Priority Records. In Canada la commercializzazione dell'album \u00e8 affidata anche alla Virgin Music.\nAccolto con recensioni miste da parte della critica, \"Ghetto D\" \u00e8 stato un grande successo commerciale per Master P, diventando il suo primo multi-platino certificato dalla RIAA. Ha raggiunto il primo posto sia tra gli album hip hop sia nella Billboard 200, vendendo oltre 200.000 copie nella sua prima settimana e il 4 agosto del 2006, secondo SoundScan, avrebbe venduto 3.185.221 copie fisiche."}
{"id": "7538169", "revid": "1776051", "url": "https://it.wikipedia.org/wiki?curid=7538169", "title": "Chambless", "text": "Chambless \u00e8 una citt\u00e0 fantasma nel deserto del Mojave della contea di San Bernardino, in California, negli Stati Uniti d'America, a sud della Interstate 40, sulla storica Route 66.\nChambless si trova a est delle Bullion Mountains e di Ludlow e dieci miglia a est dell'Amboy Crater e di Amboy, California. Lo ZIP code \u00e8 92319 e la comunit\u00e0 si trova all'interno del prefisso 760. Si trova a 3 miglia a nord della citt\u00e0 ferroviaria di Cadiz.\nStoria.\nChambless, originariamente conosciuta come Chambless Station, \u00e8 una delle \"citt\u00e0 alfabeto\" situate lungo la U.S. Route 66 che ha fornito torri dell'acqua per servire la Atchison, Topeka and Santa Fe Railway. Divenne popolare agli automobilisti e turisti per i viaggiatori della Route 66, ma \u00e8 praticamente scomparsa dall'apertura della I-40 nel 1973.\nNel 2005, la popolazione di Chambless era di 6 abitanti e un cane, come pubblicato su un cartello che entrava in citt\u00e0. C'\u00e8 un Historical Landmark Marker proprio a est della citt\u00e0 che spiega la storia delle citt\u00e0 alfabeto.\nAnche situato a Chambless era il \"Roadrunner Cafe\" con il suo cartello grande e alto, che ha chiuso i battenti nel 1995."}
{"id": "7538172", "revid": "287204", "url": "https://it.wikipedia.org/wiki?curid=7538172", "title": "Arco delle Montagne Costiere", "text": "L'arco delle Montagne Costiere \u00e8 stato un ampio sistema vulcanico ad arco che si estendeva dallo Stato di Washington allo Yukon sud-occidentale passando attraverso la Columbia Britannica e l'Alaska sud-orientale, giacendo lungo la porzione del margine occidentale della placca nordamericana situata nella parte occidentale del continente nordamericano. \nDescrizione.\nSebbene il sistema prenda il nome dalle catena delle Montagne Costiere, l'arco delle Montagne Costiere si estendeva in realt\u00e0 ben pi\u00f9 a sud, fino al settore centrale della catena delle Cascate, denominato \"High Cascades\", oltre il fiume Fraser, la cui confluenza con il fiume Thompson costituisce convenzionalmente il limite settentrionale della suddetta catena montuosa. \nL'arco delle Montagne Costiere \u00e8 dunque un arco vulcanico continentale parallelo alla costa molto simile alla sudamericana Cordigliera delle Ande ed \u00e8 l'arco vulcanico continentale fossile pi\u00f9 grande del pianeta. Formatosi dalla subduzione della placca di Kula e della placca Farallon al di sotto della placca nordamericana, l'arco \u00e8 famoso anche per il fatto di costituire il pi\u00f9 grande affioramento granitico di tutta l'America del Nord, a cui spesso in letteratura ci si riferisce come \"complesso plutonico costiero\" o \"batolite delle Montagne Costiere\".\nGeologia.\nEvoluzione.\nBasandosi sulla composizione andesitica dei segmenti vulcanici risalenti al Cretacico inferiore e alla loro vicinanza sia temporale che spaziale con masse di tonalite, una roccia ignea intrusiva felsica avente una tessitura olocristallina faneritica, si \u00e8 dedotto che il vulcanismo nell'arco abbia avuto origine all'incirca 100 milioni di anni fa, al limite del Cretacico superiore, e che il basamento dell'arco delle Montagne Costiere fosse probabilmente formato da intrusioni risalenti al Cretacico inferiore e al Giurassico superiore. Relazioni stratigrafiche e di campo presenti nell'arco suggeriscono inoltre che il sistema dell'arco delle Montagne Costiere si sia creato al di sopra della Stikinia, una formazione geologica venutasi a creare in luogo di un pi\u00f9 antico arco vulcanico durante il Paleozoico e il Mesozoico.\nUno degli eventi geologici di maggior portata verificatosi durante l'attivit\u00e0 dell'arco delle Montagne Costiere ha avuto luogo circa 85 milioni di anni, quando, per motivi a noi ancora sconosciuti, un enorme rift si \u00e8 venuto a creare al centro della placca Farallon, portando alla formazione della placca di Kula. Alcuni geologi ritengono che la frattura sia stata causata da un importante cambiamento nella convezione all'interno del mantello terrestre, mentre altri ritengono che l'enorme placca oceanica fosse diventata meccanicamente instabile durante la sua continua subduzione al di sotto della placca nordamericana. Dopo la sua formazione, anche la placca di Kula avrebbe poi continuato a subdurre al di sotto del margine del continente nordamericano, continuando cos\u00ec ad alimentare l'arco delle Montagne Costiere.\nAll'incirca 60 milioni di anni fa, nel medio Paleocene, l'attivit\u00e0 vulcanica del sistema cominci\u00f2 a diminuire, poich\u00e9 il rapido spostamento verso nord della placca di Kula divenne parallelo a quello della placca nordamericana, portando alla formazione di un bordo di placca trasforme simile alla faglia della regina Charlotte. Pi\u00f9 tardi, nel corso dell'Eocene, la placca di Kula inizi\u00f2 a subdurre sotto l'Alaska e lo Yukon sud-occidentale, all'estremit\u00e0 settentrionale dell'arco vulcanico.\nL'arco delle Montagne Costiere era sede dei pi\u00f9 pericolosi e potenti vulcani del mondo. 50 milioni di anni fa, all'inizio dell'Eocene, ad esempio, gigantesche eruzioni avvenute al confine tra la Columbia Britannica e lo Yukon eiettarono circa 850\u00a0km3 di materiale sotto forma di flussi piroclastici, portando alla formazione di due enormi caldere annidate l'una dentro l'altra in un sistema chiamato complesso vulcanico del lago Bennett. Tale evento vulcanico ebbe luogo, come detto, circa 50 milioni di anni fa, poco prima che della completa subduzione della placca di Kula al di sotto della placca nordamericana.\nL'attivit\u00e0 vulcanica prosegu\u00ec per poco dopo gli eventi sopraccitati, e poco meno di cinquanta milioni di anni fa il vulcanismo nell'arco vulcanico si estinse. Da allora, molti dei vulcani l\u00ec presenti sono spariti a causa dell'erosione e quello che rimane oggi dell'arco delle Montagne Costiere sono solo delle intrusioni granitiche che si sono formate quando il magma risalito dal mantello si \u00e8 raffreddato al di sotto dei vulcani. I soli resti di vulcani ancora oggi presenti si possono ritrovare nello Yukon sud-occidentale, inclusi il monte Montana, il monte Nansen, e i complessi vulcanici del lago Bennett, del monte Skukum e della dorsale Sifton.\nMolte rocce granitiche dell'arco delle Montagne Costiere sono situate nella parte settentrionale della Catena delle Cascate, che costituisce l'estremo meridionale di quello che era l'arco. Qui questi graniti sono penetrati all'interno di rocce oceaniche altamente deformate e di altre rocce provenienti da archi insulari pre-esistenti, per la gran parte resti dell'antico oceano che esisteva tra l'America del Nord e le isole Insulari, bruciando i vecchi sedimenti oceanici e trasformandoli in rocce metamorfiche di medio grado chiamate scisti.\nLe intrusioni pi\u00f9 vecchie dell'arco della Montagne Costiere furono poi deformate a causa del calore e della pressione esercitati dalle intrusioni seguenti, che le trasformarono quindi in rocce metamorfiche stratificate chiamate gneiss. In alcuni luoghi sono state rinvenute strutture formate da rocce intrusive pi\u00f9 antiche e da rocce appartenenti all'originale crosta oceanica, che erano state distorte e deformate da intense condizioni di temperatura e stress, fino a formare migmatiti e fondendo parzialmente in tale formazione.\nImportanza geologica.\nLe intrusioni dell'arco delle Montagne Costiere hanno a loro volta subito l'intrusione di dicchi basaltici. Questi dicchi, sebbene non voluminosi, forniscono un importante esempio della litosfera successiva alla fine dell'attivit\u00e0 dell'arco. Oltre a questi, ampie cinture vulcaniche, come la cintura vulcanica di Anahim, giacciono nel mezzo di quello che fu l'arco delle Montagne Costiere. I vulcani che formano la suddetta cintura di Anahim non sono strettamente legati all'arco ma potrebbero essersi formati in seguito allo scivolamento della placca nordamericana al di sopra di una zona che era stata interessata per un lungo periodo di tempo da un intenso vulcanismo attivo, indicata spesso come punto caldo di Anahim. Quest'ultimo, durante la sua formazione, giaceva al di sotto delle intrusioni granitiche dell'arco delle Montagne Costiere. I due sciami di dicchi da esso derivati (lo sciame di Bella Bella, lungo circa 20\u00a0km, e quello del Gale Passage, lungo circa 6\u00a0km) presenti nelle intrusioni dell'arco sono stati utilizzati per calcolare le prime apparizioni dell'attivit\u00e0 del punto caldo di Anahim, datate a circa 12 o 13 milioni di anni fa."}
{"id": "7538175", "revid": "1391549", "url": "https://it.wikipedia.org/wiki?curid=7538175", "title": "Banner (Contea di Kings, California)", "text": ""}
{"id": "7538177", "revid": "1391549", "url": "https://it.wikipedia.org/wiki?curid=7538177", "title": "Calico (Contea di San Bernardino)", "text": ""}
{"id": "7538202", "revid": "74415", "url": "https://it.wikipedia.org/wiki?curid=7538202", "title": "Area industriale di Enna", "text": ""}
{"id": "7538204", "revid": "1793900", "url": "https://it.wikipedia.org/wiki?curid=7538204", "title": "\u017demaiti\u0161kas kastinys", "text": "Il \u017demaiti\u0161kas kastinys (in italiano: \"kastinys\" della Samogizia) \u00e8 un formaggio fresco spalmabile tradizionale della regione della Samogizia, nella Lituania occidentale.\nNel 2014 la produzione di questo formaggio ha ottenuto dall'Unione europea il riconoscimento di specialit\u00e0 tradizionale garantita (STG).\nDescrizione.\nIl \"\u017demaiti\u0161kas kastinys\" \u00e8 tradizionalmente prodotto con panna acida, burro, latte cagliato e sale alimentare, e pu\u00f2 essere aromatizzato con varie spezie (pepe nero, pepe della Giamaica, cumino, aneto, menta o una miscela di \ntali spezie) e ortaggi aromatici (aglio, cipolla o finocchio).\nIl burro freddo viene ammorbidito, portandolo a una temperatura tra i 25 e i 30 \u00b0C, e viene addizionato poco per volta e per un otto volte con la miscela di panna acida e latte cagliato, mescolando sempre nello stesso verso e prestando particolare attenzione a mantenere costante la temperatura iniziale, al fine di evitare la formazione del latticello. Dopo aver versato l'ultima dose di panna-latte, non appena il formaggio inizia ad addensarsi, si versano il sale e gli aromi. Il prodotto finale viene versato in terrine di terracotta (o altri contenitori) e confezionato."}
{"id": "7538205", "revid": "1345932", "url": "https://it.wikipedia.org/wiki?curid=7538205", "title": "Arco della Catena Costiera", "text": ""}
{"id": "7538207", "revid": "1305772", "url": "https://it.wikipedia.org/wiki?curid=7538207", "title": "DeLeon", "text": ""}
{"id": "7538208", "revid": "1005847", "url": "https://it.wikipedia.org/wiki?curid=7538208", "title": "Elezioni comunali in Calabria del 2018", "text": "Il 10 giugno 2018 in Calabria si sono tenute le elezioni per il rinnovo di 49 consigli comunali, in contemporanea con il turno elettorale di amministrative nelle altre regioni italiane.\nProvincia di Cosenza.\nCasali del Manco.\nComune istituito nel 2017."}
{"id": "7538210", "revid": "1305772", "url": "https://it.wikipedia.org/wiki?curid=7538210", "title": "De Leon (disambigua)", "text": ""}
{"id": "7538212", "revid": "287204", "url": "https://it.wikipedia.org/wiki?curid=7538212", "title": "Fu\u00dfball-Bundesliga 2018-2019", "text": "La Bundesliga 2018-2019 \u00e8 stata la 56\u00aa edizione (109\u00aa totale) della massima divisione del campionato di calcio tedesco. Il campionato, iniziato il 24 agosto 2018 e concluso il 18 maggio 2019, \u00e8 stato vinto dal per la ventinovesima volta nella sua storia, la settima consecutiva.\nStagione.\nNovit\u00e0.\nLe squadre neo-promosse nel campionato tedesco sono il e il , che sostituiscono le due squadre retrocesse della stagione precedente ( e ).\nClassifica finale.\nLegenda:\nNote:\nRisultati.\nTabellone.\nOgni riga indica i risultati casalinghi della squadra segnata a inizio della riga, contro le squadre segnate colonna per colonna (che invece avranno giocato l'incontro in trasferta). Al contrario, leggendo la colonna di una squadra si avranno i risultati ottenuti dalla stessa in trasferta, contro le squadre segnate in ogni riga, che invece avranno giocato l'incontro in casa.\nCalendario.\nRisultati della \"Bundesliga\" sul sito ufficiale.\nSpareggio promozione-retrocessione.\nAllo spareggio sono ammesse la sedicesima classificata in Bundesliga e la terza classificata in 2. Fu\u00dfball-Bundesliga."}
{"id": "7538213", "revid": "98350425", "url": "https://it.wikipedia.org/wiki?curid=7538213", "title": "De Le\u00f3n", "text": ""}
{"id": "7538216", "revid": "767487", "url": "https://it.wikipedia.org/wiki?curid=7538216", "title": "Diga di Hatori", "text": "La \u00e8 una diga a Ten'ei, nella prefettura di Fukushima, in Giappone. La diga \u00e8 gestita direttamente dal Ministero dell'agricoltura, delle foreste e della pesca ed \u00e8 destinata a fornire l'irrigazione per l'area di Shirakawa e il bacino del fiume Aburakawa. \u00c8 una diga in terra battuta con un'altezza di 37,1 metri. Il bacino creato dalla diga \u00e8 chiamato lago Hatori, ed \u00e8 stato sfruttato come area di villeggiatura.\nStoria.\nIl fiume Abukuma che scorre attraverso la regione di Nakad\u014dri della prefettura di Fukushima centrale era tradizionalmente una forte area granaria, a causa della mancanza di acque nelle zone non immediatamente adiacenti e a causa del fatto che anche la velocit\u00e0 media di flusso del fiume stesso \u00e8 piccola (52,07 tonnellate al secondo). Durante il periodo Edo, perfino una lieve siccit\u00e0 era sufficiente a causare la perdita del raccolto. Per questa ragione, furono fatti sforzi per prendere acqua dal fiume Agano (chiamato \"fiume Aga\" a Fukushima) che ha un'abbondante velocit\u00e0 di flusso di circa otto volte (395,86 tonnellate al secondo) quella media del fiume Abukuma. Nel periodo Meiji, fu completato il canale Azumi nel 1882 per portare acqua dal lago Inawashiro, e lo slancio cominci\u00f2 a promuovere l'uso del fiume Agano per aprire nuovi terreni agricoli. Nel 1941 inizi\u00f2 un progetto del governo, che alla fine produsse come risultato la diga di Hatori. Il progetto fu sospeso dalla Seconda guerra mondiale, ma fu ripreso nel 1950, e la diga fu completata nel 1956. L'acqua immagazzinata presso la diga attraversa lo spartiacque dei monti \u014cu mediante una galleria e viene condotta al fiume Abukuma. All'epoca, era una delle pi\u00f9 grandi dighe per l'irrigazione in Giappone. La rete irrigua continu\u00f2 ad espandersi fino alla fine del 1964."}
{"id": "7538226", "revid": "1618903", "url": "https://it.wikipedia.org/wiki?curid=7538226", "title": "Boris Schwarz", "text": "Biografia.\nBoris Schwarz nacque a San Pietroburgo, il padre Joseph era pianista. Da bambino emigr\u00f2 con la famiglia a Berlino. Schwarz studi\u00f2 con diversi insegnanti di spicco, tra cui Carl Flesch a Berlino, Jacques Thibaud e Lucien Capet a Parigi. Parallelamente ha iniziato gli studi universitari di musicologia a Berlino. Dopo essersi esibito in Europa, Schwarz emigr\u00f2 negli Stati Uniti nel 1936 e prese la cittadinanza statunitense nel 1943. Ha completato gli studi in musicologia e conseguito un dottorato di ricerca presso la Columbia University. Questi studi gli permisero, in seguito, di seguire una brillante carriera di insegnante e di musicologo: dal 1941 al 1976 Schwarz tenne incarichi di docente presso prestigiose scuole di musica, e dipartimenti universitari di musica.\nSchwarz \u00e8 stato un prolifico collaboratore del \"New Grove's Dictionary of Music and Musicians\", scrivendo circa sessanta voci sui violinisti. Ha fatto diversi viaggi in Unione Sovietica per documentarsi a livello musicologico; il suo libro \"Music and Musical Life in Soviet Russia, 1917- 1970\" ha vinto un premio dalla \u2018American Society of Composers, Authors and Publishers\u2019 come il miglior libro di critica musicale nel 1973. \nAl 1983, il suo ultimo anno di vita, risale la pubblicazione del suo libro pi\u00f9 importante, \"Great Masters of the Violin\". Nella prefazione il violinista Yehudi Menuhin osserv\u00f2 di Schwarz: \"There can be no more qualified commentator on the violinist, his soul, his character, his interpretation and his life style\".\nSchwarz \u00e8 mancato a New York il 31 dicembre 1983, aveva 77 anni."}
{"id": "7538227", "revid": "124123", "url": "https://it.wikipedia.org/wiki?curid=7538227", "title": "David Singmaster", "text": "Singmaster possiede una grande collezione di rompicapi meccanici e di libri sui rompicapi, e si descrive come un \"metagrobologo\". \u00c8 noto per essere stato uno dei primi promotori del cubo di Rubik. Il suo libro, \"Notes on Rubik's \"Magic Cube\"\", cominciato a scrivere nel 1979 e pubblicato nel 1981, ha rappresentato la prima analisi matematica del rompicapo e conteneva uno dei primi metodi di risoluzione ad essere stati pubblicati; nel libro \u00e8 stata sviluppata anche quella che \u00e8 divenuta nota come notazione di Singmaster, una notazione usata per registrare le mosse compiute sul cubo di Rubik e che oggi rappresenta il metodo convenzionale utilizzato in tutto il mondo.\nCubo di Rubik.\nSingmaster venne a conoscenza del cubo di Rubik per la prima volta nell'agosto del 1978, quando ne vide uno (a quel tempo era una rarit\u00e0) al Congresso internazionale dei matematici di Helsinki. Alcuni matematici presenti al congresso, tra cui John Conway e Roger Penrose ne possedevano gi\u00e0 uno.\nSingmaster, in seguito, entr\u00f2 in possesso di un cubo di Rubik (scambiandolo per una copia di un libro di Maurits Cornelis Escher) e riusc\u00ec a risolverlo agli inizi del settembre 1978, dichiarando di aver impiegato \"due settimane, [lavorandoci] di tanto in tanto\" per trovare una soluzione generale del rompicapo. Singmaster mise appunto la notazione per registrare le mosse compiute sul cubo (adesso nota come notazione di Singmaster) nel dicembre del 1978. Nel giugno del 1979, scrisse uno dei primi articoli sul rompicapo per il periodico britannico \"The Observer\".\nNell'ottobre 1979, Singmaster pubblic\u00f2 \"Notes on Rubik's \"Magic Cube\"\", una raccolta di note sul cubo di Rubik che includeva una trattazione matematica del rompicapo e la possibilit\u00e0 di risolverlo sfruttando la teoria dei gruppi. La quinta edizione espansa del libro, intitolata \"Notes on Rubik's \"Magic Cube\"\" e pubblicata nell'agosto del 1980, conteneva i risultati delle sue corrispondenze con altri \"cubologi\" ed includeva dettagli sui \"monotwist\", \"U-flip\", grafi di Cayley e prodotti intrecciati. Il libro conteneva la sua \"soluzione passo passo\" per il cubo, considerata la tecnica pionieristica per il metodo di risoluzione che oggi \u00e8 chiamato \"soluzione a strati\"."}
{"id": "7538229", "revid": "1613689", "url": "https://it.wikipedia.org/wiki?curid=7538229", "title": "David Breyer Singmaster", "text": ""}
{"id": "7538230", "revid": "486946", "url": "https://it.wikipedia.org/wiki?curid=7538230", "title": "Edward Blake (personaggio)", "text": ""}
{"id": "7538231", "revid": "339392", "url": "https://it.wikipedia.org/wiki?curid=7538231", "title": "Mohamed Ali Ahmed el-Rashidy", "text": ""}
{"id": "7538232", "revid": "1609015", "url": "https://it.wikipedia.org/wiki?curid=7538232", "title": "Santi Pietro e Paolo (El Greco San Pietroburgo)", "text": "Santi Pietro e Paolo \u00e8 un dipinto del pittore cretese El Greco, realizzato tra il 1587 - 1592 e conservato al Museo dell'Ermitage di San Pietroburgo in Russia.\nSi tratta di una delle molteplici versioni che il pittore ha fatto di questo stesso soggetto.\nDescrizione.\nI due apostoli vengono rappresentati con la propria tradizionale iconografia: Pietro con la chiave nella sua mano sinistra e Paolo mentre tiene in mano un libro aperto, come segno delle sue lettere scritte alle comunit\u00e0 cristiane. I due sono separati da un elemento architettonico rettangolare, forse una colonna.\nI personaggi mostrano uno stato d'animo diverso, pi\u00f9 passivo in Pietro, pi\u00f9 dinamico in Paolo, il che mette in evidenza lo studio psicologico del pittore verso i protagonisti della tela.\nL'Unione Sovietica ha emesso nel 1970 un francobollo con l'immagine di questo dipinto."}
{"id": "7538250", "revid": "184755", "url": "https://it.wikipedia.org/wiki?curid=7538250", "title": "Boerenkaas", "text": "Il Boerenkaas ( , letteralmente: \"formaggio del contadino\") \u00e8 un formaggio tipico dei Paesi Bassi, a pasta semidura o dura prodotto a partire da latte crudo vaccino, caprino, ovino o bufalino. una variante del formaggio di Gouda.\nNel 2007 la produzione del formaggio ha ottenuto dall'Unione europea il riconoscimento di specialit\u00e0 tradizionale garantita (SGT).\nPreparazione.\nDopo aver riscaldato a 29 \u00b0C il latte fresco non pastorizzato, viene aggiunto il caglio. Dopo circa mezz'ora, la cagliata viene tagliata in grani fini (grandi come un pisello), eliminando il una parte del siero di latte. Si aggiunge quindi l'acqua calda (due volte per il latte vaccino, con la cagliata prima riscaldata a 33 gradi e un quarto d'ora dopo a 36 gradi), e latte di capra, di solito riscaldato a 36 gradi in una sola volta. Dopo mezz'ora di agitazione molto lenta, la cagliata viene versata negli stampi e, dopo un quarto d'ora di riposo, la forma vene pressata bene. Il formaggio viene fatto riposare e rivoltato, per scolare il liquido in eccesso.\nIl formaggio fresco viene quindi rimosso dallo stampo, capovolto e contrassegnato con un marchio, infine messo sotto pressione e rigirato pi\u00f9 volte. Dopo la pressatura, il formaggio viene cosparso di sale e immerso in salamoia da 1 a 6 giorni, a seconda del peso della forma. Infine, si passa al locale di stagionatura, dove continua ad essere rivoltato pi\u00f9 volte, fino a raggiungere il grado di maturazione desiderato.\nSpecifiche.\nLa produzione tradizionale del formaggio, un tempo affidata alla moglie del contadino (\"Kaasboerin\"), conferisce un sapore molto riconoscibile, poich\u00e9 i fattori naturali come il clima, la qualit\u00e0 del suolo locale, l'erba su cui cresce e le colture che vi si trovano per l'alimentazione del bestiame svolgono un ruolo importante nello sviluppo del suo gusto.\nVariet\u00e0.\nEsistono diverse variet\u00e0 di questo formaggio messe in commercio:"}
{"id": "7538252", "revid": "62004", "url": "https://it.wikipedia.org/wiki?curid=7538252", "title": "Richard Rosch", "text": ""}
{"id": "7538262", "revid": "287204", "url": "https://it.wikipedia.org/wiki?curid=7538262", "title": "Diga di Honna", "text": "La \u00e8 una diga a gravit\u00e0 sul fiume Tadami a Kaneyama, nella prefettura di Fukushima, in Giappone. Fu costruita tra il 1952 e il 1954 per la produzione di energia idroelettrica. Alimenta una centrale idroelettrica da 78 MW."}
{"id": "7538269", "revid": "1543377", "url": "https://it.wikipedia.org/wiki?curid=7538269", "title": "Scudo dell'Etiopia occidentale", "text": "Lo scudo dell'Etiopia occidentale \u00e8 un piccolo scudo geologico situato lungo il bordo occidentale dell'Etiopia, in Africa.\nI suoi plutoni si formarono tra 830 e 540 milioni di anni fa. "}
{"id": "7538278", "revid": "767487", "url": "https://it.wikipedia.org/wiki?curid=7538278", "title": "La stanza delle parole", "text": "La stanza delle parole \u00e8 un film del 1990 diretto da Franco Mol\u00e8, remake del film \"Henry &amp; June\" del 1990 diretto da Philip Kaufman.\nTrama.\nLa scrittrice e pittrice, Anais Nin, conosce il famoso scrittore Henry Miller, sposato con June. Il loro rapporto \u00e8 ambiguo perch\u00e9 Anais \u00e8 conquistata dal fascino di June. Anais, confessa il suo sentimento per June ad Henry, ma lui gli confessa che tutti e due sono innamorati di lei."}
{"id": "7538282", "revid": "1573940", "url": "https://it.wikipedia.org/wiki?curid=7538282", "title": "Diga di J\u016brokky\u014d", "text": "La \u00e8 una diga mobile a Inawashiro, nella prefettura di Fukushima, in Giappone."}
{"id": "7538290", "revid": "15756", "url": "https://it.wikipedia.org/wiki?curid=7538290", "title": "Chiamata persa", "text": "Una chiamata persa o squillo \u00e8 una telefonata che viene deliberatamente interrotta da chi ha effettuato la chiamata prima che il ricevitore possa rispondere, in modo che quest'ultimo riceva un messaggio pre-impostato.\nLe chiamate perse sono comuni nei mercati emergenti, ovvero nei paesi il cui mercato possiede alcune delle caratteristiche tipiche dei mercati sviluppati (in termini della sua economia e dei suoi mercati dei capitali) ma non abbastanza da potersi definire tali, dove vengono utilizzati frequentemente telefoni cellulari con un limitato numero di minuti a disposizione per le chiamate in uscita; dal momento che la chiamata non viene di fatto accettata e completata, essa non comporta un costo per chi la effettua, il quale pu\u00f2 quindi conservare il proprio credito prepagato. In vari paesi del mondo sono state sviluppate delle sequenze specifiche di chiamate perse consecutive per identificare dei messaggi particolari. Le chiamate perse o il loro utilizzo vengono anche indicati con nomi diversi in certe parti del mondo: \"fare \"bip\"\" (\"beeping\"), in alcune aree dell'Africa; \"pescare\" (\"memancing\"), in Indonesia; \"lampeggiare\" (\"flashing\"), in Nigeria; \"chiamata-lampo\" (\"flashcall\"), in Pakistan; \"miskol\" (una parola presa in prestito dal tagalog per \"chiamata persa\"), nelle Filippine.\nLe chiamate perse sono particolarmente comuni in India. Sviluppandosi dal loro utilizzo come mezzo di comunicazione, sono state adottate come forme di marketing, in cui l'utente pu\u00f2 effettuare delle chiamate perse a determinati numeri e ricevere una telefonata o un messaggio di risposta contenente pubblicit\u00e0 o altri contenuti. Sono stati messi a punto altri servizi sulla base di questo utilizzo delle chiamate perse, principalmente per sfruttare il fatto che i vecchi telefoni cellulari sono ancora relativamente comuni in India, a differenza degli smartphone.\nGiustificazione e impatto.\nI telefoni prepagati sono molto popolari nei mercati emergenti per via del loro basso costo rispetto ai tradizionali contratti telefonici. Le schede prepagate hanno un limitato numero di minuti a disposizione per le chiamate in uscita; dal momento che una chiamata persa non entra in connessione con un altro telefono, essa permette di comunicare senza consumare il proprio credito residuo. Le chiamate perse possono anche bypassare le barriere linguistiche, dal momento che non necessitano di trasmettere registrazioni vocali o dei testi per poter comunicare. Keyoor Purani, professore di marketing management presso l'Indian Institute of Management Kozhikode, ha sottolineato come le chiamate perse siano un \"meccanismo di comunicazione economico e di ampia portata\".\nNei paesi dove le chiamate perse sono comuni, alcuni operatori di telefonia cellulare hanno espresso delle preoccupazioni riguardo al fenomeno, affermando che questo tipo di comunicazione sfrutta le loro reti telefoniche in un modo che non porta loro alcun guadagno economico. Nell'agosto del 2005, un operatore telefonico keniano ha stimato che ogni giorno venissero effettuate quattro milioni di chiamate perse attraverso la loro rete. Nel 2006, delle stime industriali hanno indicato che il 20\u201325% delle chiamate effettuate tramite cellulare in India si trattasse di chiamate perse. Nel 2007, la Cellular Operators Association of India ha annunciato che avrebbe condotto un'indagine sugli effetti delle chiamate perse sulle reti telefoniche indiane per telefonia cellulare.\nLa parola \"miskol\", presa in prestito dalla parola tagalog per \"chiamata persa\", \u00e8 stata dichiarata \"parola dell'anno\" a una conferenza linguistica tenuta presso la University of the Philippines Diliman nel 2007.\nUtilizzi.\nUsi sociali.\nLe informazioni comunicate tramite le chiamate perse sono per natura pre-stabilite e contestualizzate. Sono tipicamente utilizzate per riferire lo stato del mittente, come ad esempio per indicare l'arrivo a una determinata destinazione o per comunicare a un cliente che il pacco da lui ordinato \u00e8 pronto per essere ritirato. In alcuni paesi sono stati sviluppati dei particolari \"segnali\" per indicare determinati messaggi; in Bangladesh due chiamate perse di seguito indicano che si arriver\u00e0 in ritardo, mentre in Siria cinque chiamate di perse di seguito sono interpretate come un segno che il mittente ha intenzione di parlare in chat online. Alcune giovani coppie si mandano delle chiamate perse a vicenda per verificare se la linea \u00e8 libera o per renderla occupata intenzionalmente. In certi paesi africani, esistono norme precise per l'utilizzo delle chiamate perse, come ad esempio per indicare chi fra il mittente e il destinatario deve ricontattare l'altro con una chiamata vocale (e quindi assumersi l'onere di pagare per la telefonata).\nMarketing e servizi.\nLe chiamate perse sono state adottate come un mezzo di \"permission marketing\" (una tecnica di marketing non convenzionale che pubblicizza prodotti e contenuti solo in seguito a previo consenso da parte del consumatore) per mobile, noto come \"missed call marketing\" (MCM). Le campagne MCM sfruttano il fatto che i provider dei telefoni cellulari possano offrire un numero illimitato di chiamate e messaggi ricevuti: gli annunci pubblicitari contengono delle precise istruzioni per il cliente per far s\u00ec che quest'ultimo faccia ricevere una chiamata persa a un determinato numero. Il numero in questione potrebbe poi essere configurato per interrompere automaticamente la chiamata. Lo stesso numero quindi richiama il cliente o invia a quest'ultimo un messaggio per comunicare informazioni aggiuntive sul prodotto, altre offerte o messaggi di sponsorizzazioni da parte di celebrit\u00e0. Gli inserzionisti possono poi memorizzare il numero del cliente che si \u00e8 messo in contatto con loro per costruire una banca dati dei propri clienti, da utilizzare in futuro per nuovi contatti pubblicitari o a scopi statistici.\nL'MCM \u00e8 una pratica rilevante in India, dove ben si adatta all'ambiente economico-culturale del paese. Almeno il 90% dei possessori di cellulari utilizzano servizi prepagati, i telefoni cellulari sono ancora di uso comune rispetto agli smartphone, l'accesso a Internet non \u00e8 molto diffuso in alcune aree rurali, ed \u00e8 presente una bassa penetrazione nel mercato da parte dei servizi di telefonia a banda larga. Oltre alle inserzioni pubblicitarie, le chiamate perse sono utilizzate anche per altre funzionalit\u00e0, come servizi di \"phone banking\" o sistemi di televoto da parte di alcuni canali televisivi.\nCi sono diverse azienda che si specializzano in MCM, incluse Flashcall, VivaConnect e Zipdial. Zipdial ha acquisito popolarit\u00e0 grazie ai servizi di chiamate perse per l'assegnazione dei punti nel cricket e al movimento indiano anti-corruzione di Anna Hazare nel 2011; dopo aver trasmesso oltre 415 milioni di chiamate nei suoi tre anni di servizio, la compagnia \u00e8 stata acquisita da Twitter nel 2015 per un valore riportato tra i 20 e i 40 milioni di dollari. Nel 2014, il social network Facebook ha annunciato che avrebbe supportato dei link verso i numeri allegati alle chiamate perse in forma pubblicitaria, per sostenere il proprio commercio inserzionistico nei mercati emergenti come Brasile, India, Indonesia e Sudafrica. L'azienda ha stretto una collaborazione con Zipdial, e in seguito con VivaConnect, per promuovere questo servizio.\nNel 2013, Hindustan Unilever, azienda di Mumbai produttrice di beni di largo consumo, ha lanciato \"Kan Khajura Tesan\" (\"Radio tormentone\"), un servizio di chiamate perse che riproduce contenuti di intrattenimento Hindi (come musica dei film di Bollywood e funzione religiose), inframezzati da inserzioni pubblicitarie per i prodotti dell'azienda. Unilever prevedeva, tramite questo servizio, di portare i consumatori a contatto con mercati altrimenti trascurati dalle comunicazioni tramite media ed Internet (come Bihar, dove il servizio \u00e8 stato descritto come la pi\u00f9 popolare \"emittente radiofonica\" del paese). Anche altre aziende non dirette competitrici di Unilever hanno avuto la possibilit\u00e0 di fare pubblicit\u00e0 ai propri prodotti tramite tale servizio; una compagnia impegnata nella promozione del film indiano \"Singham Returns\" ha generato 17 milioni di chiamate perse attraverso \"Kan Khajura Tesan\". Nel 2014, \"Kan Khajura Tesan\" \u00e8 stato premiato con due Leoni di Cannes nella categoria \"Media\" per \"\"Use of Audio\" e \"Use of Mobile Devices\"\", e un terzo nella categoria \"Mobile\" per \"\"Response/Real Time Activity\". Nel 2015, l'azienda ha vinto un Leone di bronzo per \"Creative Effectiveness\"\".\nL'MCM ha ricevuto delle critiche da parte di Keyoor Purani, il quale ha avvertito che \"proprio come la pubblicit\u00e0 diretta per corrispondenza e il telemarketing, abusi avventati della pubblicit\u00e0, hanno contribuito a favorire problemi legati allo spam, MCM corre il rischio di degenerare in uno strumento di marketing evitato da un gran numero di utilizzatori di telefoni\". Alcune marche di lusso hanno ritenuto l'MCM inappropriato per interessare i loro rispettivi mercati. Flashcall ha notato che tale concetto non si era mostrato applicabile in zone dove le chiamate perse non rappresentavano una pratica sociale consolidata, come gli Stati Uniti (dove gli smartphone e i servizi di telefonia a banda larga sono molto diffusi).\nAttivismo.\nDurante l'auge del movimento indiano anti-corruzione del 2011, i cittadini avevano la possibilit\u00e0 di mostrare il proprio supporto alla campagna di Anna Hazare attraverso un numero di Zipdial. Il numero ricevette 4,5 milioni di chiamate, che super\u00f2 rapidamente il numero di \"like\" (su Facebook) e di \"retweet\" (su Twitter) che i post della campagna ricevettero online.\nNel gennaio del 2013 fu organizzata in Bangladesh una protesta contro gli elevati costi di Internet per mobile, durante la quale i protestanti si scambiarono milioni di chiamate perse nel tentativo di saturare la rete cellulare.\nNel 2014 il partito politico indiano Aam Aadmi Party utilizz\u00f2 i numeri legati alle chiamate perse per una campagna di reclutamento. In meno di un mese, la linea fu sfruttata per reclutare oltre nuovi membri.\nIl 31 gennaio 2016, la trasmissione radiofonica mensile del primo ministro indiano Narendra Modi, \"Mann Ki Baat\", fu disponibile per cellulare attraverso un numero per chiamate perse. Un ufficiale del governo dichiar\u00f2 che, dal 31 gennaio al 23 febbraio 2016, furono effettuate verso quel numero oltre 30 milioni di chiamate perse.\nSpam.\nLe chiamate perse sono state utilizzate anche per intenti fraudolenti in una truffa nota come \"Wangiri\" (dal giapponese \u30ef\u30f3\u5207\u308a, \"uno [squillo] e interrompi\"), in cui il truffatore lascia una chiamata persa utilizzando un numero a tariffa maggiorata, cercando di indurre il destinatario a richiamare cos\u00ec da poter ricaricare il proprio credito."}
{"id": "7538293", "revid": "300067", "url": "https://it.wikipedia.org/wiki?curid=7538293", "title": "Pepe D\u00edaz-Granados", "text": "Carriera.\nCon l' ha disputato i Campionati del mondo del 1950."}
{"id": "7538294", "revid": "300067", "url": "https://it.wikipedia.org/wiki?curid=7538294", "title": "Pepe Diaz-Granados", "text": ""}
{"id": "7538329", "revid": "827882", "url": "https://it.wikipedia.org/wiki?curid=7538329", "title": "Jean-Claude Vannier", "text": "Noto principalmente per aver musicato \"Histoire de Melody Nelson\" (1971), per molti il capolavoro di Serge Gainsbourg, Vannier ha anche fatto parlare di s\u00e9 per la fitta schiera di artisti dei quali ha composto e arrangiato le musiche fra cui Johnny Hallyday, Jane Birkin e Fran\u00e7oise Hardy. Vannier ha inoltre intrapreso una carriera solista dapprima come artista d'avanguardia e poi come pi\u00f9 tradizionale cantautore e interprete. Ha inoltre inciso un corposo numero di colonne sonore per film e serie televisive.\nBiografia.\nNato a Courbevoie nel 1943, Jean-Claude Vannier inizi\u00f2 a studiare pianoforte all'et\u00e0 di 18 anni e impar\u00f2 ad arrangiare le orchestrazioni da autodidatta, leggendo una serie di manuali. Inizi\u00f2 la sua attivit\u00e0 negli anni sessanta, periodo in cui arrangi\u00f2 l'album di Brigitte Fontaine \"Brigitte Fontaine est... folle !\" del 1968. Due anni pi\u00f9 tardi, Vannier incise per Serge Gainsbourg le musiche del suo \"Histoire de Melody Nelson\", album dalle contaminazioni funky e dagli arrangiamenti eleganti che avrebbe ispirato i Massive Attack, i Pulp, Beck, i Broadcast, gli Air e Tricky. Nel 1972 esord\u00ec da solista con l'album \"L'Enfant Assassin des Mouches\", autoprodotto e originariamente pubblicato in sole cento copie. Il disco, interamente strumentale, porta alle estreme conseguenze i tessuti sonori adottati in \"Historie de Melodie Nelson\" fondendo \"schegge di musique concr\u00e8te, allucinazioni prog rock, carillon felliniani, miraggi mediorientali, cori alla \"Atom Heart Mother\" e idilli pastorali\". Negli anni settanta l'artista divenne uno degli arrangiatori pi\u00f9 apprezzati della musica pop francese, collaborando fra gli altri con Jane Birkin, di cui comporr\u00e0 un paio di tracce per il suo \"Di Doo Dah\" (1973). Nel 1999 Vannier collabor\u00f2 in un album spoken word dello scrittore Michel Houellebecq mentre, nel 2011, ha condusse la Hollywood Bowl Orchestra durante un concerto in onore di Serge Gainsbourg a cui presero parte Beck, Mike Patton e i Grizzly Bear. Pi\u00f9 recentemente, l'artista francese compose le musiche di \"Microbo &amp; Gasolina\", film del 2015 diretto da Michel Gondry. La colonna sonora di quella pellicola si candid\u00f2 al ventunesimo Premio Lumi\u00e9re."}
{"id": "7538331", "revid": "827882", "url": "https://it.wikipedia.org/wiki?curid=7538331", "title": "Jean Claude Vannier", "text": ""}
{"id": "7538332", "revid": "22475", "url": "https://it.wikipedia.org/wiki?curid=7538332", "title": "Diga di Kaminojiri", "text": "La \u00e8 una diga a Nishiaizu, nella prefettura di Fukushima, in Giappone, completata nel 1958."}
{"id": "7538335", "revid": "101768", "url": "https://it.wikipedia.org/wiki?curid=7538335", "title": "Meclo", "text": ""}
{"id": "7538336", "revid": "247222", "url": "https://it.wikipedia.org/wiki?curid=7538336", "title": "The Butterfly Returns", "text": "The Butterfly Returns \u00e8 stato il secondo residency show della cantante Mariah Carey, svoltosi a Las Vegas, presso il Caesars Palace. \n\u00c8 iniziato il 5 luglio 2018 ed \u00e8 terminato il 29 febbraio 2020, per un totale di 25 spettacoli.\nScaletta.\n\"Fly Away\" (intro)\n\"Medley Interlude\" (contiene elementi di \"Sweetheart\", \"Say Somethin\"', \"Loverboy\" e \"Dreamlover\")\n\"Migrate (interlude)\"\n\"I'll Be Lovin' U Long Time\" (interlude)"}
{"id": "7538357", "revid": "729019", "url": "https://it.wikipedia.org/wiki?curid=7538357", "title": "California Department of Forestry and Fire Protection", "text": "Il California Department of Forestry and Fire Protection (Dipartimento della California per la Protezione da Incendi e Selvicoltura) spesso abbreviato in CalFire, \u00e8 l'ente dello Stato della California che si occupa di proteggere dai fuochi boschivi le \"State Responsibility Areas of California\" (SRA), 125.000 km\u00b2 di foreste di propriet\u00e0 pubblica e privata. Inoltre opera in altri 36 stati americani.\nViene anche chiamato spesso California Department of Forestry, dato che questo era il nome originario fino agli anni '90.\nIl Dipartimento deve gestire pi\u00f9 di 5.600 incendi boschivi che bruciano circa 700 km\u00b2 all'anno.\nAi lavoratori e ai volontari si affiancano spesso i detenuti in libert\u00e0 vigilata del California Department of Corrections and Rehabilitation.\nInoltre per la manutenzione del verde il CalFire si coordina con il California Conservation Corps mentre il controllo della salute delle piante nelle SRA \u00e8 compito del Dipartimento stesso.\nLa flotta dei veicoli \u00e8 controllata da un ufficio nella citt\u00e0 di Davis, nella contea di Yolo."}
{"id": "7538368", "revid": "228587", "url": "https://it.wikipedia.org/wiki?curid=7538368", "title": "Ivar (disambigua)", "text": ""}
{"id": "7538371", "revid": "287204", "url": "https://it.wikipedia.org/wiki?curid=7538371", "title": "Diga di Katakado", "text": "La \u00e8 una diga a gravit\u00e0 sul fiume Tadami 5 km ad ovest di Aizubange, nella prefettura di Fukushima, in Giappone. Fu costruita tra il 1951 e il 1953 per la produzione di energia idroelettrica. Alimenta una centrale idroelettrica da 57 MW."}
{"id": "7538372", "revid": "1373479", "url": "https://it.wikipedia.org/wiki?curid=7538372", "title": "Acciuga di Commerson", "text": ""}
{"id": "7538375", "revid": "1373479", "url": "https://it.wikipedia.org/wiki?curid=7538375", "title": "Acciuga di Devisy", "text": ""}
{"id": "7538376", "revid": "1373479", "url": "https://it.wikipedia.org/wiki?curid=7538376", "title": "Acciuga dalla mascella lunga", "text": ""}
{"id": "7538378", "revid": "300067", "url": "https://it.wikipedia.org/wiki?curid=7538378", "title": "Jos\u00e9 D\u00edaz-Granados", "text": ""}
{"id": "7538379", "revid": "300067", "url": "https://it.wikipedia.org/wiki?curid=7538379", "title": "Jose Diaz-Granados", "text": ""}
{"id": "7538391", "revid": "287204", "url": "https://it.wikipedia.org/wiki?curid=7538391", "title": "Diga di Miharu", "text": "La \u00e8 una diga a gravit\u00e0 sul fiume \u014ctakine, un ramo del fiume Abukuma presso la citt\u00e0 di Miharu, nella prefettura di Fukushima, nella regione di T\u014dhoku, in Giappone. La diga fu completata nel 1997.\nLa diga di Miharu \u00e8 una diga multifunzionale controllata direttamente dal Ministero del territorio, delle infrastrutture, dei trasporti e del turismo del Giappone. Essa ha la funzione di controllare le inondazioni sul tratto intermedio del fiume Abukuma e di fornire un approvvigionamento idrico sostanziale per la prefettura di Fukushima centrale, inclusa la citt\u00e0 di K\u014driyama. Fu chiamata inizialmente diga di \u014ctakine, ma venne rinominata diga di Miharu su richiesta degli abitanti del luogo. Inoltre, in considerazione del panorama, il corpo della diga fu decorato come un muro di pietra, riflettendo la condizione di Miharu come citt\u00e0 con castello. Il,bacino creato dalla diga \u00e8 chiamato lago Sakura ed \u00e8 diventato una meta turistica locale. C'\u00e8 anchd un museo ubicato accanto alla diga (Museo della diga di Miharu)."}
{"id": "7538394", "revid": "287204", "url": "https://it.wikipedia.org/wiki?curid=7538394", "title": "Temsa Avenue", "text": "Il Temsa Avenue, noto anche come Temsa LF, \u00e8 un autobus urbano a pianale ribassato prodotto dall'azienda turca Temsa a partire dal 2008.\nLa produzione avviene presso lo stabilimento Temsa di Adana, in Turchia.\nStoria.\nNel 2017 al Busworld Europe Kortrijk, tenutosi presso la citt\u00e0 belga di Courtrai, il costruttore ha presentato l'Avenue Electron, realizzato in collaborazione con l'azienda statunitense-canadese Dana TM4 (joint venture tra Dana Incorporated e Hydro-Qu\u00e9bec).\nTecnica.\nSi tratta di un autobus rigido a pianale ribassato pensato per prestare servizio di linea urbano.\nMonta un motore Cummins a 6 cilindri in linea con una potenza massima di 204 kW/280 CV (224 kW/300 CV nella versione GNC). La versione elettrica monta invece un motore trifase Dana TM4 SUMO a magneti permanenti con una potenza massima di 250 kW.\nDiffusione.\nParticolarmente diffuso in Germania e Turchia, se ne contano diversi esemplari anche in Italia."}
{"id": "7538396", "revid": "287204", "url": "https://it.wikipedia.org/wiki?curid=7538396", "title": "Wen Yimin", "text": " Dal 1959 al 1971 si \u00e8 occupato prevalentemente della propria carriera come attore, in diversi film prodotti ad Hong-Kong."}
{"id": "7538412", "revid": "716642", "url": "https://it.wikipedia.org/wiki?curid=7538412", "title": "Ja\u016dhen \u0160yka\u016dka", "text": "Carriera.\nClub.\nHa giocato nella prima divisione bielorussa, in quella greca ed in quella kazaka.\nNazionale.\nTra il 2018 ed il 2019 ha giocato 2 partite nella nazionale bielorussa; in precedenza, nel 2012 aveva realizzato una rete in 3 presenze nella nazionale Under-21."}
{"id": "7538413", "revid": "793215", "url": "https://it.wikipedia.org/wiki?curid=7538413", "title": "Vagrant (software)", "text": "Vagrant \u00e8 un gestore di macchine virtuali open source; funziona con molti software di tipo hypervisor, denominati providers, tra cui VirtualBox, VMware e KVM. \nVagrant, insieme a Docker \u00e8 uno dei principali software per il deployment portatile di ambienti di sviluppo di applicazioni.\nGrazie a Vagrant infatti \u00e8 possibile costruire delle macchine virtuali che utilizzano le stesse configurazioni e possono essere create, modificate e cancellate con facilit\u00e0.\nStoria.\nVagrant nasce nel 2010 come progetto personale del giovane Mitchell Hashimoto. Nell'ottobre del 2010 la societ\u00e0 Engine Hard Ha, famosa azienda nello sviluppo di applicazioni Ruby, decide di sponsorizzare il creatore. Esattamente 2 anni dopo esce la prima versione stabile di Vagrant, la versione 1.0, ottenendo molto successo. Inizialmente Vagrant era utilizzabile solamente attraverso Virtual Box, ma grazie alla creazione della societ\u00e0 HashiCorp, fondata dallo stesso Hashimoto per lo sviluppo unico del suo progetto, adesso pu\u00f2 essere utilizzato anche con altri software di virtualizzazione, quali VMware e KVM. Vagrant \u00e8 open-source e HashiCorp propone corsi di formazione e interventi di manutenzione per aziende private e pubbliche.\nVagrant nella versione 1.6 si lega ai container di Docker e permette di essere eseguito a sua volta in un ambiente completamente virtualizzato.\nNel 2013 viene pubblicato dal creatore Mitchell un libro sul funzionamento di Vagrant, dal titolo: \"Vagrant: Up and Running: Create and Manage Virtualized Development Environments\" pubblicato da O'Reilly Media.\nArchitettura.\nVagrant permette la creazione e la configurazione di una macchina virtuale attraverso delle API open source messe a disposizione da sistemi di virtualizzazione.\nI componenti di Vagrant sono:\n1) I providers sono i software nei quali \u00e8 possibile creare una macchina virtuale; si occupano quindi della spartizione della memoria RAM, dello scheduling dei processi e della gestione della memoria di massa. Il pi\u00f9 utilizzato da Vagrant \u00e8 VirtualBox.\n2) I box sono delle immagini di macchine virtuali gi\u00e0 configurate con determinati sistemi operativi. Essendo Vagrant open source \u00e8 possibile creare, modificare e rendere pubblici i box. Questa \u00e8 sicuramente una delle componenti maggiormente utilizzate dagli sviluppatori in quanto permette di evitare il processo lento e macchinoso di installazione dei vari servizi e del sistema operativo stesso.\n3) Il provisioning \u00e8 la possibilit\u00e0 di rendere un box eseguibile e modificabile da un singolo file; si tratta di una potenzialit\u00e0 importante, in quanto consente di evitare l'utilizzo di strutture di file complicate per la condivisione dei progetti.\nAttraverso un file di configurazione denominato \"Vagrantfile\" \u00e8 possibile creare o modificare un box. In esso sono contenute tutte le configurazioni del box stesso, inclusa l'immagine da utilizzare, le specifiche hardware, file e cartelle condivise e indirizzi d'uscita e d'entrata.\nEsempio di un Vagrantfile (senza estensione):\n config.vm.box = \"ncaro/php7-debian8-apache-nginx-mysql\"\n config.vm.provider \"virtualbox\" do |v|\n v.memory = 1024\n v.cpus = 2\n end\n config.vm.network :private_network, ip: '192.168.1.10:8080'\nend\nEseguire questo Vagrantfile comporta la creazione di una macchina virtuale, l'installazione di un sistema operativo di tipo Debian 8, la configurazione e l'installazione di tutti i software e i server necessari per avere un ambiente web completo (PHP, Nginx, NodeJS, Apache...).\nParticolarit\u00e0.\nVagrant, a differenza di altri software per la gestione di container, utilizza dei providers. Ci\u00f2 ne peggiora la velocit\u00e0 di esecuzione e le prestazioni generali. Software alternativi, per esempio Docker, sono svincolati dall'utilizzo di provider e garantiscono prestazioni notevolmente superiori, ma permettono l'esecuzione di ambienti solo linux e non BSD, Windows e macOS. \nUn altro aspetto significativo da considerare riguarda la sicurezza. Vagrant gestisce e crea macchine virtuali, quindi macchine con una netta separazione delle risorse, permettendo una maggiore sicurezza nell'esecuzione, a differenza dei container, che utilizzano molte risorse comuni con la macchina che li ospita."}
{"id": "7538415", "revid": "446353", "url": "https://it.wikipedia.org/wiki?curid=7538415", "title": "L3/35", "text": ""}
{"id": "7538416", "revid": "767487", "url": "https://it.wikipedia.org/wiki?curid=7538416", "title": "Hongxia", "text": "Hongxia (\u7ea2\u4fa0; titolo inglese: \"Red Heroine\") \u00e8 un film cinese del 1929, uno dei primi esempi del genere Wuxia, diretto da Wen Yimin (\u6587\u9038\u6c11). \u00c8 l'unica pellicola superstite di una serie di 13 film dedicata alle arti marziali.\nTrama.\nIl generale che comanda l\u2019Armata Occidentale, nella sua irrefrenabile marcia di conquista, attraversa con le truppe un villaggio, i cui abitanti si danno alla fuga; ma la povera giovane Yun Gu, unico sostegno dell\u2019anziana nonna, non volendo abbandonarla, declina l\u2019invito che la sua amica Ehr Ching le rivolge di fuggire con la propria benestante famiglia. \u00c8 solo troppo tardi quando Yun \u00e8 convinta da un cugino a fuggire insieme alla nonna: la confusione \u00e8 troppo grande, i tre si perdono di vista, e, mentre la nonna rimane uccisa nella calca, Yun viene catturata dall\u2019esercito conquistatore, ed \u00e8 destinata a entrare a far parte dell\u2019harem del generale, nel palazzo del quale viene condotta.\nQui compare provvidenzialmente il vecchio eremita Scimmia Bianca, che la trae in salvo, e la convince a seguire i propri insegnamenti di arti marziali, a seguito dei quali Yun potr\u00e0, un giorno, vendicarsi dei torti subiti.\nDopo tre anni la guerra termina, e i rifugiati superstiti, tranne Yun, ritornano al villaggio. Un servitore dei Ching viene scacciato di casa, poich\u00e9 le sue profferte amorose verso la giovane Ehr vengono giudicate inappropriate: per vendetta, egli fa intendere al generale dell\u2019Armata Occidentale che il padre di Ehr, Xia Ching, intratterrebbe rapporti epistolari compromettenti con un rappresentante del paese nemico. Xia Ching viene quindi arrestato, e la sua rimessa in libert\u00e0 viene barattata con la consegna presso il generale della figlia Ehr, sulla quale il generale aveva in precedenza posto gli occhi, intendendone farne una componente del proprio harem.\nEhr si consegna spontaneamente presso il palazzo del generale, che tuttavia non mantiene le promesse, e vuole far giustiziare Xia.\nA questo punto riappare (in volo) Yun, ormai divenuta \u201cla rossa eroina\u201d, che, con l\u2019aiuto del maestro Scimmia Bianca, libera l\u2019amica Ehr e suo padre, e sconfigge il generale ed il suo seguito."}
{"id": "7538420", "revid": "767487", "url": "https://it.wikipedia.org/wiki?curid=7538420", "title": "Ihar Zjule\u016d", "text": ""}
{"id": "7538435", "revid": "1543377", "url": "https://it.wikipedia.org/wiki?curid=7538435", "title": "Dominique Briquel", "text": "Biografia.\nDominique Briquel, dopo aver studiato al lyc\u00e9e Poincar\u00e9 a Nancy dal 1962 al 1963, al lyc\u00e9e Louis-le-Grand di Parigi dal 1963 al 1964, studia all'\u00c9cole Normale Sup\u00e9rieure dal 1964 al 1969, e frequenta i seminari di Jacques Heurgon all'Universit\u00e0 la Sorbona, di Michel Lejeune, Raymond Bloch e Paul Courbin a l'\u00c9cole Pratique des Hautes \u00c9tudes. \u00c8 stato membro dell'\u00c9cole fran\u00e7aise di Roma dal 1971 al 1974. Sin dal 1974 ha insegnato lingua latina all'\u00c9cole Normale Sup\u00e9rieure. Dal 1984 al 1996 \u00e8 stato professore di latino all'Universit\u00e0 della Borgogna a Digione. Dal 1992, \u00e8 stato direttore degli studi all'\u00c9cole pratique des hautes \u00e9tudes, nel dipartimento di studi storici e scienze filologiche, e dal 1996, professore di lingua latina all'Universit\u00e0 Paris-Sorbonne.\nI suoi principali campi di ricerca sono il linguaggio e la civilt\u00e0 etrusca, cos\u00ec come la fase pi\u00f9 arcaica della storia romana."}
{"id": "7538436", "revid": "1305772", "url": "https://it.wikipedia.org/wiki?curid=7538436", "title": "Norte\u00f1os", "text": "I Norte\u00f1os \u00e8 un nome per definire le diverse bande di strada che operano in California settentrionale negli Stati Uniti che fanno parte dell'organizzazione criminale messicana Nuestra Familia e a cui pagano una tassa \nI loro rivali sono i Sure\u00f1os della California Meridionale La linea di confine nord-sud in tutto lo stato tra Norte\u00f1os e Sure\u00f1os \u00e8 stata approssimativamente accettata nelle comunit\u00e0 rurali di Delano e Bakersfield, California..\nI membri sono principalmente Messicano-statunitensi ma ci sono anche membri latinoamericani (per lo pi\u00f9 salvadoregni) e alcuni afroamericani e pochi membri \"caucasici\".\nStoria.\nNel 1968, i detenuti americani messicani del sistema carcerario dello stato della California si separarono in due gruppi rivali, i \"Norte\u00f1os\" (settentrionali) e i \"Sure\u00f1os\" (meridionali), in base alle localit\u00e0 della loro citt\u00e0 natale. I norte\u00f1os, affiliati alla Nuestra Familia, erano nemici della prigione dei latini del sud, che sono composti da membri e affiliati di \"La Eme\", meglio conosciuta come mafia messicana Mentre \"La Eme\" era stata inizialmente creata per proteggere i messicani in prigione, vi era un livello percepito di abuso da parte dei membri di \"La Eme\" nei confronti dei latini imprigionati dalle zone agricole rurali della California settentrionale. La scintilla che ha portato alla guerra in corso tra Norte\u00f1os e membri della mafia messicana ha comportato una situazione in cui un \"La Eme\" avrebbe rubato un paio di scarpe da un nordista. Questo evento ha messo in moto la pi\u00f9 lunga guerra di bande nello stato della California e la fondazione della Nuestra Familia.\nCultura.\nI Norte\u00f1os usano il numero 14 che rappresenta la quattordicesima lettera dell'alfabeto inglese, la lettera N, per pagare fedelt\u00e0 a Nuestra Familia. Talvolta \u00e8 scritto in numeri romani come \"XIV\", o un ibrido di numeri romani e arabi, \"X4\". Gli emblemi e gli abiti Norte\u00f1o si basano sul colore rosso e talvolta nero. Un tipico abito Norte\u00f1o viene \"fiammato\" tra cui una cintura rossa, scarpe rosse e lacci rossi. Favoriranno anche l'abbigliamento sportivo delle squadre che mostra la loro affiliazione attraverso simbolismi come il Nebraska Cornhuskers, UNLV Rebels e San Francisco 49ers. Alcuni Norte\u00f1os si tatueranno con quattro punti. Un Norte\u00f1o si riferisce in modo dispregiativo a un Sure\u00f1o come uno \"scarto\" (\"scrapa\" ispanico) o \"Sur rat\" (ratto sud). Norte\u00f1os rivendica anche immagini del movimento operaio messicano-americano, come il sombrero, il machete e il logo della United Farm Workers che \u00e8 un'aquila azteca nera stilizzata.\nPosizione.\nI Norte\u00f1os hanno sede nella citt\u00e0 di Salinas, in California e in gran parte della California del Nord. Sono presenti anche in molti altri stati con una presenza particolarmente forte nello stato orientale di Washington (definito nella Contea di Yakima) e nell'Oregon nel sud (Contea di Medford e Jackson).\nAttivit\u00e0 criminali.\nI norte\u00f1os hanno trafficato droghe attraverso il confine messicano. I loro membri riceventi includono altri Norte\u00f1os e alcuni messicani.\nIl 9 gennaio 2005, a Ceres, in California, nella contea di Stanislaus, l'agente Sam Ryno \u00e8 stato il primo a rispondere alla chiamata di un uomo con una pistola di fronte a George's Liquors. Andres Raya, un marine degli Stati Uniti in licenza dopo aver prestato servizio in Iraq, fu armato con un fucile SKS e apr\u00ec il fuoco sugli ufficiali, colpendo l'agente Ryno e uccidendo il sergente Stevenson. Raya \u00e8 stato colpito a morte qualche tempo dopo aver aperto il fuoco contro i membri del team SWAT.\nI funzionari delle forze dell'ordine hanno affermato che Raya era stato coinvolto in bande per anni prima che si arruolasse per il servizio militare. Le autorit\u00e0 di Modesto hanno scoperto informazioni durante le indagini sulla sparatoria che mostrano che Raya era un membro della banda Norte\u00f1o che non era coinvolto in combattimenti durante il suo giro di servizio in Iraq. Uno sforzo cooperativo tra le forze dell'ordine locali, le agenzie federali e militari ha rivelato una grande quantit\u00e0 di informazioni su Raya in breve tempo. \nOperazione Black Widow.\nLe forze dell'ordine federali, da tempo incapaci di infiltrarsi nel gruppo, iniziarono a intensificare le loro indagini alla fine degli anni '90. Nel 2000 e nel 2001, 22 membri sono stati incriminati per accuse di Racketeer Influenced and Corrupt Organizations Act (RICO), inclusi alcuni che presumibilmente servivano da capi di alto rango mentre erano confinati nella prigione statale di Pelican Bay, nel nord della California. Tredici degli imputati si sono dichiarati colpevoli; gli altri casi sono ancora in corso. Due degli imputati subiscono la pena di morte per aver ordinato omicidi legati al traffico di droga. La pi\u00f9 grande delle indagini federali fu l'Operazione Black Widow. In seguito all'operazione Black Widow, i cinque leader pi\u00f9 alti dei Norte\u00f1os furono trasferiti in un carcere federale di massima sicurezza a Florence, in Colorado."}
{"id": "7538440", "revid": "1516087", "url": "https://it.wikipedia.org/wiki?curid=7538440", "title": "Il mondo dei narcos", "text": "Il mondo dei narcos \u00e8 un programma televisivo che \u00e8 andato in onda dal 9 luglio 2017 al 16 luglio 2017 in prima serata sul Nove. \nIl programma, presentato da Roberto Saviano, tratta in due puntate in modo documentaristico attraverso interviste e riprese, del mondo intorno al narcotraffico sudamericano.\nLe inchieste le interviste sono realizzate da David Beri\u00e1in, che vengono affrontare sono chiamate Il Mercato dell\u2019Innocenza,\nLo Stato di Sinaloa, La guerra di Sinaloa e Viaggio oltre confine."}
{"id": "7538443", "revid": "1305772", "url": "https://it.wikipedia.org/wiki?curid=7538443", "title": "Nuestra Familia", "text": "Nuestra Familia (in italiano: \"Nostra Famiglia\") \u00e8 un'organizzazione criminale messicano-statunitense (Chicano) che si configura come una banda di prigione con origini nella California settentrionale, negli Stati Uniti. Mentre i membri della banda criminale dei Norte\u00f1os sono considerati come facenti parte della Nuestra Familia, essere un membro della Nuestra Familia non significa far parte dei Norte\u00f1os.\nLe forze dell'ordine ritengono che la Nuestra Familia operi sia dentro che fuori di prigione e influenzi gran parte delle attivit\u00e0 criminali dei membri dei Norte\u00f1os in California.\nLe fonti principali di entrate della banda solo lo spaccio di cocaina, eroina, marijuana e anfetamine all'interno del sistema carcerario come nella comunit\u00e0 e l'estorsione agli spacciatori di droga nelle citt\u00e0.\nStoria.\nLa Nuestra Familia \u00e8 stata organizzata a Fresno, in California, in strutture correzionali nel 1968.\nAlla fine degli anni '60, i detenuti KRIME messicano-americani del sistema carcerario dello stato della California iniziarono a separarsi in due gruppi rivali, Nuestra Familia e la mafia messicana formata nel 1957, secondo le posizioni della loro citt\u00e0 natale (la divisione nord-sud linea \u00e8 vicino Fresno, California)\nNuestra Familia era una prigione nemica dei latini del sud che comprendevano La Eme, meglio conosciuta come mafia messicana. Mentre la mafia messicana era stata inizialmente creata per proteggere i messicani in prigione, vi era un livello percepito di abuso da parte dei membri di La Eme nei confronti dei latini imprigionati dalle zone agricole rurali della California settentrionale. La scintilla che ha portato alla guerra in corso tra Nuestra Familia e membri della mafia messicana ha causato una situazione nel 1968 in cui un membro di La Eme ha rubato un paio di scarpe da un nordista al Deuel Vocational Institute di Tracy. Questo evento ha messo in moto la guerra di gang pi\u00f9 longeva nello stato della California.\nOperazione Black Widow.\nLe forze dell'ordine federali, da tempo incapaci di infiltrarsi nella Nuestra Familia, iniziarono a intensificare le loro indagini alla fine degli anni '90. Nel 2000 e nel 2001, 22 membri sono stati incriminati per accuse di Racketeer Influenced and Corrupt Organizations Act (RICO), inclusi alcuni che presumibilmente servivano come capi di banda di alto rango mentre erano confinati a Pelican Bay. Tredici degli imputati si dichiarano colpevoli; gli altri casi sono ancora in corso. Due degli imputati subiscono la pena di morte per aver ordinato omicidi legati al traffico di droga. La pi\u00f9 grande delle indagini federali fu l'Operazione Black Widow. Al momento dell'operazione Black Widow, le forze dell'ordine avevano stimato che Nuestra Familia era responsabile di almeno 600 omicidi negli ultimi 30 anni. \nAll'indomani dell'operazione Black Widow, i cinque leader pi\u00f9 importanti di Nuestra Familia, James \"Tibbs\" Morado, Joseph \"Pinky\" Hernandez, Gerald \"Cuete\" Rubalcaba, Cornelio Tristan e Tex Marin Hernandez, furono trasferiti nel penitenziario, Florence ADX, la prigione federale di massima sicurezza in Colorado.\nOrganizzazione rinnovata.\nDal momento che la costituzione scritta dei Norte\u00f1os affermava che i capi della banda risiedevano nella prigione di stato di Pelican Bay in California; la delocalizzazione dei cinque leader ha portato a tumulti tra i suoi membri. Il vuoto di leadership ha provocato una lotta di potere tra i potenziali generali. \nAlla fine, tre nuovi generali salirono al potere a Pelican Bay, ma due furono retrocessi, lasciando solo David \"DC\" Cervantes come il membro pi\u00f9 alto della banda in California. L'ascesa di Cervantes segn\u00f2 per la prima volta in decenni che i Norte\u00f1os avevano un unico leader al timone della loro organizzazione criminale. La restante leadership dell'organizzazione nella Pelican Bay \u00e8 composta da Daniel \"Stork\" Perez, Anthony \"Chuco\" Guillen e George \"Puppet\" Franco. Mentre tutti i soldati e capitani di Nuestra Familia in California dovrebbero seguire gli ordini di Cervantes, una piccola percentuale della banda rimane fedele agli ex generali e capitani incarcerati in Colorado. Il governatore della California Arnold Schwarzenegger si \u00e8 lamentato del fatto che mantenere i cinque capi di banda rimasti nella stessa prigione continui ad aggiungere violenza alla banda della California e che dovrebbero essere sparsi in diverse prigioni. Mentre i leader riconosciuti di Nuestra Familia a Pelican Bay chiedono che i membri rispettino gli ex leader, sono stati effettivamente privati della loro autorit\u00e0. \nOperazione Knockout.\nNell'aprile 2010, le forze dell'ordine federali e locali hanno concluso quello che \u00e8 stato considerato lo sforzo pi\u00f9 significativo per smantellare la struttura di comando della costa centrale di Nuestra Familia. Dopo mesi di indagini, durante le incursioni condotte sono stati arrestati almeno 37 presunti membri della banda. Le forze dell'ordine hanno sequestrato 40 libbre di cocaina, 14 libbre di marijuana e dozzine di armi da fuoco.\nAccusa del 2013.\nL'11 giugno 2013, il procuratore distrettuale della contea di Santa Clara, Jeff Rosen, ha annunciato l'accusa di 48 associati di Nuestra Familia su 77 accuse di reato che vanno dal narcotraffico all'omicidio. \nIscrizione.\nMentre Nuestra Familia \u00e8 principalmente una banda dei Chicano, l'adesione a volte si estende ad altri latini e non latini. Si ritiene che i membri dell'organizzazione abbiano preso un \"giuramento di sangue\" per unirsi alla banda e sono considerati partecipanti per tutta la vita. La costituzione scritta di Nuestra Familia afferma che nessun membro dovrebbe dare la priorit\u00e0 a donne, denaro o droghe rispetto alla loro appartenenza alla banda. L'appartenenza alla banda si estende oltre la prigione. Alle donne non \u00e8 consentito diventare membri a pieno titolo della Nuestra Familia, ma a volte vengono utilizzate per scopi di comunicazione e di gestione della droga in quanto \u00e8 considerato meno probabile che vengano notate dagli agenti delle forze dell'ordine. L'NF ha una costituzione scritta formale e sostiene circa 2000 membri detenuti.\nSimboli.\nI membri di Nuestra Familia indossano bandane rosse (\"stracci rossi\") per identificarsi. Altri simboli includono l'uso del numero 14 o XIV, poich\u00e9 la lettera \"N\" \u00e8 la quattordicesima lettera dell'alfabeto inglese.I membri di Nuestra Familia usano spesso l'immagine di un sombrero con un machete come simbolo della loro banda. "}
{"id": "7538457", "revid": "31886", "url": "https://it.wikipedia.org/wiki?curid=7538457", "title": "Anna Sokolow", "text": "Fu anche una cofondatrice dell'Actors Studio.\nPrimi anni.\nAnna Sokolow nacque il 9 febbraio 1910 ad Hartford, nel Connecticut. Suo padre, Samuel Sokolowski, emigr\u00f2 negli Stati Uniti intorno al 1905 alla ricerca di un lavoro. Sua madre, Sarah, venne negli Stati Uniti nel 1907.\nIntenzionati di risiedere a Hartford, nel Connecticut, Samuel e Sara si trasferirono a New York City per migliori prospettive di lavoro. Sarah inizi\u00f2 a lavorare nel settore dell'abbigliamento quando Samuel contrasse il morbo di Parkinson. Socialista, Sarah era fortemente coinvolta nell'Unione dei lavoratori dell'abbigliamento. Anna Sokolow era la terza figlia di quattro figli di Samuel e Sarah, preceduta da Isadore e Rose e succeduta da Gertie.\nFormazione.\nAnna Sokolow inizi\u00f2 la sua formazione di danza prendendo lezioni presso l'Emanuel Sisterhood insieme a sua sorella Rose. La sua prima insegnante, Elsa Pohl, era stata influenzata dal lavoro di Isadora Duncan. Nonostante l'obiezione della sua famiglia, Anna si trasfer\u00ec lontano da casa e abbandon\u00f2 la scuola a favore di una carriera di danza, all'et\u00e0 di 15 anni. Durante l'apprendistato, Anna si manteneva lavorando in una fabbrica. Cominci\u00f2 ad allenarsi con Bird Larson, Irene Lewisohn, Louis Horst, Martha Graham e Blanche Talmud alla Neighborhood Playhouse presso la Henry Street Settlement House nel 1925 come \"Junior Player\". Talmud, il suo insegnante pi\u00f9 importante, si era formato in euritmia sotto Delsarte e Dalcroze. Come studentessa della Playhouse, Sokolow studi\u00f2 voce, danza e pantomima. Alla fine ricevette una borsa di studio completa alla Playhouse e partecip\u00f2 alla sua prima grande esibizione nel 1928 come parte della \"Israel Symphony\" di Bloch.\nCarriera.\nSokolow si esib\u00ec per la prima volta con la Martha Graham Company nel 1930. Ball\u00f2 con la compagnia come solista per circa 8 anni. Mentre ballava con la compagnia Graham, assisteva Louis Horst nei suoi corsi di coreografia. Una delle sue interpretazioni con la compagnia degne di nota fu nella \"La sagra della primavera\" di Massine del 1930.\nLe prime esibizioni soliste di Sokolow avvennero tra il 1929 e il 1932. Svilupp\u00f2 il Theatre Union Dance Group nel 1933, che fu ribattezzato \"Dance Unit\" nel 1935. Nei programmi per la \"Dance Unit\" il nome di Anna Sokolow non fu enfatizzato per portare pi\u00f9 attenzione al gruppo rispetto a determinate persone. Nonostante questo i ballerini erano conosciuti come \"Sokolovas\". Nel 1936 la Y.M.H.A. present\u00f2 una serata completa del suo lavoro a New York. Alcuni dei lavori inclusi nel programma erano \"Speaker\" (1935), \"Strange American Funeral\" (1935), \"Inquisition \u201836\" (1936) e \"Four Little Salon Pieces\" (1936). Nel 1937 quattro uomini si unirono alla Dance Unit per la prima volta, esordendo in \"Excerpts from a War Poem\" (1937). Con gli uomini in pi\u00f9 Sokolow evit\u00f2 di dividere il movimento in base al genere e invece present\u00f2 tutti i corpi come uguali. Entr\u00f2 nella New Dance League nel 1937.\nA partire dagli anni '30 si affili\u00f2 al movimento politicizzato di \"danza radicale\", da cui svilupp\u00f2 il suo lavoro \"Anti-War Trilogy\" (\"Trilogia contro la guerra\") (1933). Durante questo periodo esegu\u00ec e coreograf\u00f2 sia opere soliste che di gruppo, affrontando temi che comprendevano lo sfruttamento degli operai ed i crescenti problemi degli ebrei in Germania. Sokolow trasse molta della sua ispirazione dal movimento sindacale poich\u00e9 considerava i sindacati il suo primo pubblico. Ha spesso esplorato temi del comunismo, del socialismo e della classe operaia attraverso le sue danze, in particolare in \"Strange American Funeral\" (1935) e \"Case No. --\" (1937). Diverse opere di questo periodo, tra cui la \"Anti-War Trilogy\", furono musicate dal compositore Alex North.\nNegli anni '40 Sokolow continu\u00f2 a dare le sue anteprime in vari luoghi della citt\u00e0 di New York, come \"The Bride\" (1946), un brano influenzato da elementi tradizionali delle cerimonie nuziali degli ebrei ortodossi. Dal 1955 al 1985 Sokolow ha regolarmente coreografato per il Juilliard Dance Ensemble alla Juilliard School. Ha creato molti notevoli pezzi per il gruppo tra cui \"Primavera\" (1955) e \"Ballade\" (1965).\nNel 1953 la Sokolow cre\u00f2 \"Lyric Suite\", una delle sue opere pi\u00f9 apprezzate. \"Lyric Suite\", una raccolta di assoli, duetti e opere d'insieme incentrate sulla musica di Alban Berg, \u00e8 stata degna di nota per la mancanza di una narrativa e il suo design \"in forma di suite\". Il New Dance Group sponsorizz\u00f2 la prima presentazione di \"Lyric Suite\" nel marzo del 1954. La Sokolow considerava questo pezzo come l'inizio di una nuova era nella sua coreografia.\nUn altro dei lavori distintivi della Sokolow era \"Rooms\" (1955), un pezzo che esplorava la solitudine. La musica, composta da Kenyon Hopkins, era in origine una composizione jazz. \"Rooms\" era diviso in sei sezioni: Dream, Escape, Desire, Panic, Daydream e The End? Il pezzo presentava otto ballerini e otto sedie, con l'intenzione che ogni danzatore e sedia raffigurasse un personaggio specifico in una stanza appartata. Anche \"Rooms\" ottenne recensioni positive, con molti critici che notarono il suo forte impatto emotivo.\nDal 1958 al 1965 la Sokolow ha creato la sua serie \"Opus\". Questa serie comprende \"Opus '58\" (1958), \"Opus Jazz 1958\" (1958), \"Opus '60\" (1960), \"Opus '62\" (1962), \"Opus '63\" (1963) e \"Opus '65\" (1965). Il set di sei pezzi, insieme a \"Session for Six\" (1958) e \"Session for Eight\" (1959) utilizzava lessici dei movimenti simili e contenuti con lievi variazioni in ciascuno. Le partiture di labanotazione mostrano le somiglianze trovate, incluso l'uso di forti accenti e la caduta del corpo e delle sue parti sul pavimento.\nNei tardi anni Sessanta, Sokolow us\u00f2 lo stile jazz per protestare contro la guerra in corso in Vietnam e per dare voce alle controculture dell'America. \"Time+\" (1966) \u00e8 stata una danza di protesta contro la guerra parti multiple. Nel pezzo ha usato immagini chiare dei soldati e delle loro esperienze di guerra. Il terminava con soldati che apparivano feriti e in lotta l'uno con l'altro per resistere, mostrando le grandi difficolt\u00e0 che provengono dalla guerra.\nLavoro teatrale.\nSokolow inizi\u00f2 la sua collaborazione con Broadway nel 1947, coreografando per il musical \"Street Scene\". Ha coreografato diverse produzioni di Broadway, tra cui \"Happy as Larry\" (1950) e \"Camino Real\" (1953).\nEra pronta a lavorare su \"Hair\" (1967), ma un intervento chirurgico d'emergenza le impediva di essere pienamente assorbita dal lavoro. Di conseguenza abbandon\u00f2 la produzione. Quando le fu chiesto di riprendere, rifiut\u00f2 questa opportunit\u00e0 poich\u00e9 contestava l'uso del nudo nella produzione.\nLa Sokolow ha anche messo in scena spesso opere, come la \"Carmen\" (1956) e \"Candide\" (1956), per la New York City Opera.\nLavoro internazionale.\nAnche se con sede a New York, Sokolow era conosciuta anche per il suo lavoro all'estero. Nel 1939 si rec\u00f2 in Messico con la sua compagnia per esibirsi alla Bellas Artes (Scuola di Belle Arti) a Citt\u00e0 del Messico, dove ricevettero recensioni positive. Questo successo port\u00f2 alla formazione del gruppo La Paloma Azul. La Sokolow cre\u00f2 un balletto sinfonico in quattro epidsodi per questa compagnia \"El Renacuajo Paseador\" (1940), su musica di Silvestre Revueltas. Dopo che i suoi ballerini furono partiti per tornare a New York City, la Sokolow scelse di fermarsi per continuare a lavorare su richiesta del Ministero della Pubblica Istruzione. La Paloma Azul si sciolse nel 1940 a causa dell'emergere di un gruppo di danza concorrente. Alla fine torn\u00f2 a New York nei primi anni '40, ma continu\u00f2 a visitare Citt\u00e0 del Messico ogni tanto durante la sua carriera.\nJerome Robbins incoraggi\u00f2 la Sokolow ad andare ad Israele per lavorare con gli Inbal Dancers nel 1953. Le visite di Sokolow in Israele iniziarono negli anni '50 e si conclusero negli anni '80. Il suo primo programma in anteprima in Israele comprendeva \"The Treasure\" (1962), \"The Soldier's Tale\" (1954) e \"Dreams\" (1961). Nel 1962 aiut\u00f2 a fondare il Lyric Theatre israeliano. La compagnia ebbe vita breve poich\u00e9 si sciolsero nel 1964. La Sokolow torn\u00f2 in Israele come coreografa ospite per la Batsheva Dance Company nel 1972.\nInsegnamento.\nUna delle prime esperienze di insegnamento di Anna Sokolow fu durante un viaggio in Russia nei primi anni '30. Mentre era l\u00ec con il suo amante e collaboratore musicale, Alex North, tenne delle lezioni con la tecnica Graham. Nel 1955 Sokolow diede le sue prime lezioni alla Juilliard. Entr\u00f2 ufficialmente nella facolt\u00e0 nel 1958 e insegn\u00f2 lezioni di \"metodo di danza\" dal 1958 al 1993. Anna Sokolow lavor\u00f2 anche a fianco di Robert Lewis come insegnante al Repertory Theatre al Lincoln Center e all'HB Studio. Inoltre, pi\u00f9 tardi nella sua carriera, diede lezioni di coreografia presso la Hebrew Arts School.\nL'Actors Studio.\nNel 1947 l'amico intimo della Sokolow, Elia Kazan, la convinse a diventare membro fondatore dell'Actors Studio. La Sokolow insegnava agli attori il movimento. Le lezioni erano radicate nella tecnica della Graham e comprendevano anche elementi per il floorwork e per la sbarra. Il suo pezzo \"Rooms\" (1955) emerse come una risposta alle sue esperienze di lavoro con gruppi di aspiranti attori. Alla fine la Sokolow impost\u00f2 una produzione su piccola scala - \"Elmer e Lilly\" - sui suoi studenti. Lasci\u00f2 l'Actors Studio a met\u00e0 degli anni '50.\nRepertorio.\nDopo lo scioglimento della compagnia della Sokolow, Players' Project, nel 2004, i suoi ex direttori artistici formarono istituzioni separate per mantenere l'eredit\u00e0 della Sokolow. Il Sokolow Theatre Ensemble esegue il repertorio di Sokolow pi\u00f9 coreografie contemporanee sotto la direzione di Jim May. Il Player\u2019s Project continua a far rivivere il lavoro della Sokolow oggi.\nSokolow Now!, la compagnia di danza d'archivio della Sokolow Dance Foundation, esegue il repertorio della Sokolow esclusivamente sotto la direzione di Lorry May. La fondazione offre anche programmi educativi unici e concede attivamente licenze e ricostruisce le opere di Sokolow. Molte delle opere di Sokolow sono state filmate e sono tenute presso la biblioteca pubblica di New York nella sua divisione di danza.\nEredit\u00e0.\nSoprannominata \"spirito ribelle\" della danza moderna, Sokolow era nota per la sua natura severa e intensa durante le prove. Vinse vari premi tra cui il Samuel Scripps Award (1991), l'Aztec Eagle Honor (1988), un dottorato onorario in Belle Arti del Conservatorio di Boston (1988) e un dottorato onorario in studi umanistici presso la Ohio State University (1978). Nel 1967 ricevette una prestigiosa borsa di studio dal National Council on the Arts, del valore di $ 10.000; utilizz\u00f2 questo finanziamento per creare \"Deserts\" (1967). Nel 1998 fu inoltre ammessa al National Museum of Dance's Mr. &amp; Mrs. Cornelius Vanderbilt Whitney Hall of Fame e nel 1993 all'Academy of Arts and Letters dell'American Academy. Sokolow ha dedicato le sue opere alle sue ispirazioni, tra cui Isadora Duncan, Louis Horst, Anna Frank, Jos\u00e9 Lim\u00f3n, Vaslav Nijinsky, Martin Luther King Jr. e i suoi genitori. Le sue coreografie sono state eseguite da molte importanti compagnie di danza tra cui Alvin Ailey American Dance Theater, Batsheva, Boston Ballet e Nederlands Dans Theater.\nSokolow era anche nota per il suo forte coinvolgimento nel movimento comunista. Alle elezioni di New York del 1936, si iscrisse come comunista. Negli anni '40 fu anche una delle protagoniste di molti raduni comunisti. Tuttavia, negli anni '50 Sokolow non si alline\u00f2 pi\u00f9 al partito comunista. Quando fu interrogata dall'FBI, dichiar\u00f2 che la sua partecipazione ai raduni era motivata dalla possibilit\u00e0 di guadagnare soldi per la sua esibizione.\nVita privata.\nSokolow \u00e8 stata legata sentimentalmente ad Alex North, il suo collaboratore musicale, per sette anni. Nonostante la fine della loro relazione, hanno continuato a lavorare insieme per tutta la loro carriera. Non ha avuto figli.\nSokolow soffr\u00ec di depressione tra la fine degli anni '60 e l'inizio degli anni '70.\nMor\u00ec all'et\u00e0 di 90 anni, il 29 marzo 2000 a New York City."}
{"id": "7538458", "revid": "92723", "url": "https://it.wikipedia.org/wiki?curid=7538458", "title": "Prova e sbaglia", "text": "L'espressione prova e sbaglia (in inglese \"trial and error\" ossia, letteralmente, tentativo ed errore) denota un metodo euristico che mira a trovare una soluzione a un problema effettuando un tentativo e verificando se ha prodotto l'effetto desiderato. In caso positivo il tentativo costituisce una soluzione al problema altrimenti si prosegue effettuando un diverso tentativo.\nCaratteristiche.\nAlcune caratteristiche del metodo prova e sbaglia sono le seguenti.\n\u00c8 possibile usare il prova e sbaglia per trovare tutte le soluzioni o la migliore soluzione nel caso in cui ne esista un numero finito. In tal caso, anzich\u00e9 fermarsi al primo tentativo che ha fornito un esito desiderato, se ne prende nota e si continua nei tentativi fino a trovare tutte le soluzioni. Alla fine queste vengono confrontate sulla base di un dato criterio che determiner\u00e0 quali tra esse \u00e8 da considerarsi la migliore.\nEsempi.\nIl prova e sbaglia rappresenta tradizionalmente il principale metodo di ricerca di nuovi farmaci come gli antibiotici. Gli scienziati provano a caso le sostanze chimiche fino a quando ne trovano una con l'effetto desiderato. In una versione pi\u00f9 sofisticata essi limitano i tentativi a una stretta gamma di sostanze chimiche ritenute pi\u00f9 idonee al caso usando la cosiddetta tecnica di relazione struttura-attivit\u00e0. \nIl prova e sbaglia \u00e8 comunemente associato alla risposta adottata da un giocatore in un videogioco: quando si trova alle prese con un ostacolo o con un boss, il giocatore spesso ricorre a diverse strategie per superare l'ostacolo o sconfiggere il boss le quali vengono attuate fino a quando ha la meglio oppure \u00e8 costretto ad abbandonare il gioco.\nAnche negli sport di squadra si ricorre al prova e sbaglia per qualificarsi o per accedere ai play-off adottando differenti strategie, schemi di gioco, formazioni e cos\u00ec via nella speranza di sconfiggere tutti gli avversari fino alla vittoria finale. Questo metodo diventa cruciale quando bisogna raggiungere per primi un certo numero di vittorie al fine di accedere alla fase successiva: in tal caso la squadra che perde pu\u00f2 tentare nuove strategie per avere la meglio sull'avversario ammesso che non sia gi\u00e0 stata eliminata.\nLo stesso metodo scientifico contiene in s\u00e9 gli elementi del prova e sbaglia nella formulazione e verifica delle sue ipotesi.\nLo stupid sort, un algoritmo concettuale di ordinamento molto inefficiente e poco pratico, pu\u00f2 essere visto come un metodo prova e sbaglia di ordinamento di una lista. Va per\u00f2 detto che lo stupid sort non tiene traccia di un tentativo gi\u00e0 effettuato con il risultato che lo stesso potrebbe essere ripetuto contravvenendo a uno dei principi basilari del prova e sbaglia. Quest'ultimo inoltre dal canto suo garantisce la fine dell'ordinamento in un tempo finito per una lista finita a differenza dello stupid sort."}
{"id": "7538461", "revid": "2091899", "url": "https://it.wikipedia.org/wiki?curid=7538461", "title": "Campioni italiani assoluti di atletica leggera - Corsa campestre femminile", "text": "Questa pagina raccoglie un elenco di tutte le campionesse italiane dell'atletica leggera nella corsa campestre (detta anche cross), disciplina per la quale si disputa il campionato nazionale dal 1926. \nDal 1998 al 2006 sono stati assegnati due titoli per le distanze \"corta\" e \"lunga\". L'assegnazione di due titoli \u00e8 tornata in vigore a partire dall'edizione del 2019.\nNel 2001 il titolo italiano femminile della specialit\u00e0 fu assegnato nel corso della XXXI Cinque Mulini, vinta dalla jugoslava Olivera Jevti\u0107, con l'italiana Agata Balsamo al terzo posto: lo stesso dicasi per il 1996, nella gara vinta dall'etiope Merima Denboba con Patrizia Di Napoli nona classificata, e nel 2004, con Patrizia Tisi al 2\u00ba posto dietro la tanzaniana Zakia Mrisho."}
{"id": "7538471", "revid": "88740", "url": "https://it.wikipedia.org/wiki?curid=7538471", "title": "Parco del Cavaticcio", "text": "Il parco del Cavaticcio o giardini del Cavaticcio \u00e8 un'area verde situato nella zona centrale di Bologna in via Azzo Gardino, nelle vicinanze del MAMbo; ha un'estensione di poche centinaia di metri quadrati. \nIl progetto iniziale risale al 1998 e ha richiesto un investimento totale di circa 3,5 milioni di euro.\nL'area sorge al di sotto dell'antico porto di Bologna; infatti il nome Cavaticcio era originariamente attribuito al canale che sboccava nel porto dove nel 1200 circa alimentava i mulini e le botteghe della zona.\nViene generalmente utilizzata come sede di concerti o festival.\nInaugurazione del parco \u00e8 avvenuta nel 2011\nIl giardino ospita diversi monumenti: "}
{"id": "7538477", "revid": "124863420", "url": "https://it.wikipedia.org/wiki?curid=7538477", "title": "Incidente di Tham Luang", "text": "Nell'incidente della grotta di Tham Luang, avvenuto il 23 giugno 2018, dodici ragazzi di et\u00e0 compresa tra gli 11 e i 17 anni e un uomo di 25 anni sono rimasti bloccati all'interno di Tham Luang Nang Non (thai: \u0e16\u0e49\u0e33\u0e2b\u0e25\u0e27\u0e07\u0e19\u0e32\u0e07\u0e19\u0e2d\u0e19), una grotta nella provincia di Chiang Rai, in Thailandia. Le forti piogge monsoniche hanno parzialmente allagato la grotta durante la loro visita. Alcune ore dopo, \u00e8 stata denunciata la scomparsa dei ragazzi \u2013 tutti membri di una squadra di calcio locale \u2013 e del loro insegnante, dando immediatamente inizio alle operazioni di ricerca.\nI tentativi di localizzare il gruppo sono stati ostacolati dall'innalzarsi del livello dell'acqua, rendendo impossibile entrare in contatto con i dispersi per oltre una settimana. Le operazioni di salvataggio si sono estese fino a diventare un intervento di massa, con il coinvolgimento di una copertura mediatica globale e dell'interesse pubblico. Il 2 luglio, nove giorni dopo la scomparsa dei ragazzi, facendosi strada attraverso gli stretti passaggi allagati della grotta, il team di sommozzatori ha trovato tutti i dispersi ancora vivi in un'area rocciosa sopraelevata della grotta, circa 3,2 km al di sopra del livello dell'entrata. Gli organizzatori del salvataggio hanno discusso se insegnare ai ragazzi e al loro insegnante delle tecniche base di immersione per velocizzare il loro recupero o aspettare dei mesi perch\u00e9 le acque alluvionali si ritirassero alla fine della stagione delle piogge. Dopo aver pompato l'acqua fuori dalla grotta per giorni e grazie a una momentanea tregua dalle piogge, l'8 luglio quattro dei dodici ragazzi sono stati portati in salvo, mentre altri quattro sono stati recuperati il 9 luglio.\nLe operazioni di salvataggio hanno coinvolto oltre persone, tra cui i cosiddetti \"Navy SEAL thailandesi\" (membri del Naval Special Warfare Command, Marina reale thailandese), gruppi di supporto tecnico e molti volontari da molteplici paesi diversi, impegnati anche nel rifornimento di cibo ed acqua per i dispersi. Samal Gunan, un ex-Navy SEAL volontario di 38 anni, \u00e8 morto il 5 luglio durante un'operazione di rifornimento d'ossigeno per la caverna, perdendo conoscenza per asfissia mentre stava tornando indietro verso l'uscita della grotta. Il 27 dicembre 2019 un altro Navy SEAL volontario, Beirut Pakbara, \u00e8 morto dopo aver contratto un'infezione del sangue.\nIl 10 luglio, tutti e dodici i ragazzi sono stati portati in salvo, mentre l'allenatore \u00e8 rimasto per ultimo nella grotta ad attendere i soccorsi. Pi\u00f9 tardi, l'operazione di soccorso si conclude portando in salvo tutti i dispersi.\nLa scomparsa.\nTham Luang Nang Non \u00e8 un complesso carsico situato al di sotto di Doi Nang Non, una catena montuosa al confine tra la Thailandia e la Birmania. Il sistema di grotte \u00e8 lungo dieci chilometri ed \u00e8 costituito da molti meandri profondi, passaggi stretti e tunnel che si intrecciano sotto centinaia di metri di strati di calcare. Dal momento che parte del complesso si trova periodicamente inondato, davanti all'entrata del sistema di grotte \u00e8 posto un cartello che avvisa di non entrare durante la stagione delle piogge (da luglio a novembre).\nIl 23 giugno 2018, un gruppo di dodici ragazzi di et\u00e0 compresa tra gli 11 e i 17 anni, facente parte di una squadra di calcio locale chiamata Moo Pa (\"Cinghiali\"), e il loro insegnante di 25 anni, Ekapol Chantawong (RTGS: Ekkaphon Chanthawong), sono scomparsi dopo essersi addentrati nella caverna per esplorarla e fare un picnic in occasione del 17\u00ba compleanno di uno dei ragazzi, Peerapat Sompiangjai (RTGS: Phiraphat Somphiangchai). Il gruppo \u00e8 rimasto bloccato nei cunicoli bui della caverna a causa di un improvviso e continuo nubifragio scoppiato dopo che i ragazzi erano entrati nel sistema di grotte. Un ranger del Dipartimento dei Parchi Nazionali, della Fauna e della Conservazione delle Piante (DNP) ha allertato le autorit\u00e0 della scomparsa del gruppo dopo aver trovato le biciclette del gruppo ancora davanti all'entrata della caverna quando il parco nazionale della provincia di Chiang Rai, in cui la grotta si trova, era ormai chiuso.\nI soccorsi.\nL'incidente della grotta di Tham Luang \u00e8 stato seguito da una imponente operazione di soccorso volta al salvataggio di tredici persone rimaste bloccate per pi\u00f9 di diciassette giorni nella grotta, allagata da giorni di pioggia e quindi impossibilitati all\u2019uscita in modo autonomo. L\u2019operazione \u00e8 costata la vita a un soccorritore, Saman Kunan, un ex Navy SEAL Thai. Nel dicembre 2019 \u00e8 deceduto un altro soccorritore, ammalatosi durante le operazioni di salvataggio.\nIl piano dei soccorsi prevedeva inizialmente una tempistica di circa quattro mesi per far uscire i dispersi in piena sicurezza, in modo da insegnargli i metodi di immersione e per rimetterli in forze migliori, e attendendo la conclusione del periodo delle piogge. L'idea fu poi abbandonata dopo pochi giorni a causa dell'imprevisto calo d'ossigeno all'interno della grotta.\nLa macchina dei soccorsi studi\u00f2, quindi, un piano pi\u00f9 veloce ed efficace: due sub avrebbero accompagnato un disperso per volta nella risalita, il primo sub a fare strada e reggere la bombola per il disperso, l'altro sub ad aiutare il soccorso se si fosse trovato in difficolt\u00e0. \nI ragazzi furono invece portati in salvo in stato di sedazione.\nDomenica 8 luglio 2018 nella mattinata iniziarono le operazioni di salvataggio e risalita, nella giornata furono salvati 4 ragazzi (quelli dallo stato di salute pi\u00f9 precario).\nIl 9 luglio, vennero estratti altri quattro ragazzi in un tempo minore (circa due ore in meno rispetto alla giornata precedente)\nIl 10 luglio, in serata, l'operazione si concluse estraendo gli ultimi cinque dispersi.\nLista dei dispersi.\nIl 10 luglio 2018, l'operazione di salvataggio si \u00e8 conclusa con l'uscita dei dodici ragazzi e del loro insegnante dalla grotta, con nessuna perdita tra i dispersi."}
{"id": "7538479", "revid": "1613689", "url": "https://it.wikipedia.org/wiki?curid=7538479", "title": "Tham Luang", "text": ""}
{"id": "7538499", "revid": "2045688", "url": "https://it.wikipedia.org/wiki?curid=7538499", "title": "Jeremy Hunt", "text": "Biografia.\nHunt \u00e8 nato a Kennington e ha studiato filosofia, politica ed economia al Magdalen College di Oxford, dove \u00e8 stato presidente della Oxford Conservative Association. \u00c8 stato eletto deputato del South West Surrey nel 2005.\nIl 9 luglio 2018 \u00e8 stato nominato Ministro degli Esteri del Regno Unito in seguito alle dimissioni di Boris Johnson.\nIl 20 giugno 2019, nell'ambito della scelta del successore di Theresa May alla guida del Partito Conservatore e del governo britannico, \u00e8 stato scelto dall'assemblea dei deputati del partito come sfidante di Boris Johnson; ha ricevuto 77 voti a favore, contro i 160 di Johnson, ma due in pi\u00f9 del terzo in lizza, l'ex-ministro Michael Gove, che \u00e8 stato dunque escluso dal ballottaggio tra gli iscritti che si \u00e8 tenuto a luglio.\nVita privata.\nLa moglie di Hunt, Lucia Guo, \u00e8 originaria di Xi'an in Cina. Hunt l'ha incontrata per la prima volta nel 2008 quando lavorava alla Universit\u00e0 di Warwick reclutando studenti cinesi per l'universit\u00e0. Hunt ha 11 anni pi\u00f9 di Guo. Si sono sposati nel luglio 2009 e hanno un figlio e due figlie. \nHunt sa parlare giapponese; appreso mentre lavorava in Giappone per due anni durante gli anni '90 come insegnante di lingua inglese."}
{"id": "7538511", "revid": "1776051", "url": "https://it.wikipedia.org/wiki?curid=7538511", "title": "Beloha", "text": "Beloha \u00e8 una citt\u00e0 e comune del Madagascar situato nel distretto di Beloha, regione di Androy. \u00c8 il capoluogo dell'omonimo distretto.&lt;br&gt;La popolazione del comune rilevata nel 2001 era pari a unit\u00e0 ."}
{"id": "7538515", "revid": "767487", "url": "https://it.wikipedia.org/wiki?curid=7538515", "title": "Marcel Amont", "text": "Biografia.\nNato a Bordeaux il 1 aprile 1929, figlio di Modeste Miramon, dipendente delle ferrovie, e Rom\u00e9lie Lamazou, infermiera. Fu incerto, dopo il diploma di maturit\u00e0, tra la cattedra di educazione fisica e il Conservatorio di arte drammatica. La commedia e, infine, la canzone, prevalgono sullo sport. Dopo aver visitato le arti di Bordeaux, si \u00e8 rivelato al pubblico a Parigi alla fine degli anni '50, dove si \u00e8 progressivamente fatto un nome nella maggior parte dei cabaret delle due rive della Senna (Villa d'Este, Fontaine des 4 saisons, ecc.). Da giovane era appassionato di musica jazz e pop.\nNel 1951, Marcel Amont decise di tentare la fortuna a Parigi e divenne famoso esibendosi in diversi cabaret. Per molti anni, Marcel tali benefici prima di 1956 per garantire le prime parti di Edith Piaf, consentendole di diventare rapidamente la rivelazione dell'anno e la sua prima registrazione in pubblico, che consente di ottenere il romanzo Gran Premio Novel l'Accademia francese di Charles Cros. Un successo che apre le porte al cinema e diventer\u00e0 con Brigitte Bardot in La sposa \u00e8 troppo bella.\nIl 1956 \u00e8 l'anno miracoloso. In Olympia, tagliata nella prima parte di \u00c9dith Piaf: prima assunto come \"complemento del programma\", \"rivelazione dell'anno\" sacro e termina cinque settimane pi\u00f9 tardi al secondo posto sul poster. Incoraggiato da questo successo in pubblico, ha registrato il suo primo album in pubblico e riceve il premio del Cros dell'Accademia Charles in compagnia di Serge Gainsbourg e Juliette Gr\u00e9co e nel processo, debutto cinematografico al fianco di Brigitte Bardot in \"Sposa \u00e8 troppo bella\". Vediamo spesso Marcel Amont nel famoso show televisivo 36 chandelles.\nAttraverso i suoi ruoli nei film \"La mari\u00e9e est trop belle\" (1956) (insieme a Brigitte Bardot) e \"La conduite \u00e0 gauche\" (1961), Marcel ha acquisito notoriet\u00e0 in Francia.\nHa firmato un contratto discografico Polydor Records nello stesso anno, quando ha pubblicato il suo primo singolo \"Escamillo\". Nel 1957 pubblic\u00f2 il suo primo album intitolato Marcel Amont e in \"Bleu, blanc, blond\".\nUna divulgazione della fine degli anni '50, Marcel oltre 100 collega le date nel 1962 sul palco Bobino e due album: Tout doux tout doucement (1959) e Bleu, bland, blond (1959).\nAll'inizio degli anni '60, Amont svilupp\u00f2 una carriera prolifica ottenendo oltre 5 album d'oro e ottenendo successi come \u00abLes Bleuets d'Azur\u00bb e \u00abLe balayeur du roy\u00bb. Ha anche registrato il suo successo, che \u00e8 stato venduto in 80 milioni di copie \u00abDans le coeur de ma bionda\u00bb nel 1961.\nDall'ottobre 1961 \u00e8 nel cast del programma televisivo \"Studio Uno\".\nL'anno seguente ha reso popolare la canzone composta da Charles Aznavour, \"Un mexicain\", che ha raggiunto anche il numero uno in Francia. Da quel momento in poi, il pubblico lo conobbe come il cantante pi\u00f9 prolifico del mondo francofono, sebbene fosse dietro a Charles Aznavour e Gilbert B\u00e9caud.\nIn quello stesso anno nel 1962, ha offerto la sua prima mostra personale a Bobino per 3 mesi e mezzo, ha venduto; Oltre ai suoi testi, crea diverse canzoni firmate da Claude Nougaro (Le Balayeur du Roy, Penholder, Tango of Twins, Le Jazz et la Java). Ha fatto il suo primo tour nel 1963 a Lussemburgo in concerto. Subito pubblicato un altro album \"Fantaisie Sur Des Airs D 'Op\u00e9rettes\" con 14 canzoni.\nNel 1965, \u00e8 tornato a Olympia per cinque settimane. Innovazione molto evidente: nella sua messa in scena, si \u00e8 evoluta intorno ad essa con i ballerini. Continu\u00f2 a registrare 45rpm records fino al 1969. Il 1 \u00b0 ottobre 1967, ha ospitato il primo spettacolo televisivo a colori nella storia della televisione francese (Amont Tour).\nNegli anni '70 ha cambiato la sua etichetta discografica CBS Records e ha pubblicato il suo primo album intitolato Amont-Tour. Nel 1970, all'Olympia, sempre in compagnia dei suoi ballerini e coristi, si circonda di specialisti e usa schermi giganti per alcune scene. Il successo \u00e8 tale che lo spettacolo dura 5 settimane. Quindi incarna il giovane cantante dinamico, sorridente e leggero, il repertorio scenico e popolare. Sta preparando un musical e, per questo motivo, rifiuta le offerte di un produttore americano e della BBC.\nL'anno successivo Amont pubblic\u00f2 un altro successo che fu venduto in 50 milioni di copie dal titolo \"L'amour \u00e7a fait passer le temps\" nel 1971.\nCome molti dei principali artisti degli anni '60 e '70, gli anni '80 sono duri nel piano mediatico francese, ma per oltre due decenni, la natura molto visiva della loro arte ha aperto le porte all'aria aperta (touring Japan , Russia, recital alla Gould Foundation di San Francisco, Studio One a Roma per un anno, ecc.).\nMette in musica due testi di Georges Brassens (Una piccola Eva in eccesso, Il vecchio fossile), che ha vinto nel 1976 \"Le chapeau de Mireille\".\nNel 1980, ha fatto parte dei candidati per la preselezione francese per l'Eurovision Song Contest con la canzone Camarade Vigneron. Il 23 marzo, durante la proiezione finale su TF1, da Evelyne Dh\u00e9liat, che occupa il 4 \u00b0 posto 6 candidati seguenti i voti dei telespettatori.\nNel piano francese, si tratta di una nuova vita negli anni 2000 e nel 2006, ritorna con un nuovo album differenza di tempo tra Francesco Dreyfus, la firma di duetti con Jaoui, G\u00e9rard Darmon, Didier Lockwood, Bireli Lagrene.\nNel 2007, ha trovato Olympia, a 50 anni dalla sua prima visita.\nAlla fine del 2008, ha partecipato all'album per bambini di Guillaume Aldebert intitolato \"Enfantillages\".\nPer due anni, \u00e8 una delle stelle di giro Tender Age, idoli del tour per le stagioni 3 e 4. Nel mese di ottobre del 2009, ha celebrato il suo 80 \u00b0 anniversario con una serie di 'considerando grande commedia a Parigi.\nNel 2010, ha partecipato album dei bambini Les Larmes Emma Daumas coccodrillo, scrivendo diversi testi e cantare un duetto con elle, con la musica di suo figlio Mathias Miramon.\nNel 2012, in seguito alla pubblicazione di un libro di memorie dal titolo Al tempo passa Boulevard (Ediciones Pirot) ha pubblicato \"nevicata\", un libro illustrato le immagini principalmente dagli album personali (Editions Didier Carpentier). Ritorna a Parigi all'Alhambra il 25 novembre per celebrare la sua carriera di oltre 60 anni. Offre uno spettacolo animato e sorprendentemente moderno, tra stand up e canto, in una lega di successi noti al grande pubblico, piccoli capolavori scenici e titoli pi\u00f9 recenti, che deliziano il suo pubblico fedele e una nuova generazione di spettatori. Nel 2013, la sua canzone Il ha la maglia gialla appare sulla colonna sonora del film \"La Grande Boucle diretto\" da Laurent Tuel.\nLo stesso anno, ha partecipato nel video \"Because the Night\", una canzone del gruppo Les Marguerites contro l'Alzheimer progettati per combattere la malattia.\nNel gennaio 2014, Marianne Melodie / Universal Music ha pubblicato un doppio CD \"Antologico\" (successo dal 1959 al 1975).\nNel marzo 2014, lascia il suo settimo libro, Lettera agli amici, che raccoglie lettere fittizie inviate alle persone che ama e la maggior parte delle quali ha incontrato. Tra i destinatari: Charles Aznavour, Maurice Chevalier, Yves Montand, Alain Souchon, Fran\u00e7ois Morel, Antoine de Caunes, tra gli altri.\nHa pubblicato un'autobiografia nel 2015.\nDa novembre 2016 a febbraio 2017, ha partecipato al decimo anniversario di \"Age tend, il tour degli idoli\", insieme a G\u00e9rard Lenorman, Sheila, Hugues Aufray, tra gli altri.\nNel 2018, lo stand-up inizia con un nuovo spettacolo \"Marcel dice e canta Amont\", nel quale si fida come un umorista, tracciando la sua vita dal sud-ovest natio fino ad oggi. Esso \u00e8 smaltato dei suoi pi\u00f9 grandi successi e nuove canzoni, che siano o meno tuoi e che migliorino la storia.\nAttualmente \u00e8 noto anche per essere stato il primo cantante francese a \"Cantare a Biarnes\" da quando nel 1979 ha pubblicato il suo album Que canta en biarn\u00e9s.\n\u00c8 stato premiato nel 2001 con il titolo di Cavaliere della Legione d'Onore.\nNel 2017 ha celebrato 65 anni di carriera artistica, continua a tenere concerti con localit\u00e0 esaurite e vendere dischi. Le vendite superano i 35 milioni di copie, diventando cos\u00ec il terzo cantante francese pi\u00f9 venduto nella storia della musica del paese, dietro a Michel Sardou e Johnny Hallyday."}
{"id": "7538517", "revid": "1776051", "url": "https://it.wikipedia.org/wiki?curid=7538517", "title": "Tranovaho", "text": "Tranovaho \u00e8 una citt\u00e0 e comune del Madagascar situato nel distretto di Beloha, regione di Androy. &lt;br&gt;La popolazione del comune rilevata nel 2001 era pari a unit\u00e0."}
{"id": "7538518", "revid": "1776051", "url": "https://it.wikipedia.org/wiki?curid=7538518", "title": "Kopoky", "text": "Kopoky \u00e8 una citt\u00e0 e comune del Madagascar situato nel distretto di Beloha, regione di Androy. &lt;br&gt;La popolazione del comune rilevata nel 2001 era pari a unit\u00e0."}
{"id": "7538519", "revid": "1776051", "url": "https://it.wikipedia.org/wiki?curid=7538519", "title": "Marolinta", "text": "Marolinta \u00e8 una citt\u00e0 e comune del Madagascar situato nel distretto di Beloha, regione di Androy. La popolazione del comune rilevata nel 2001 era pari a unit\u00e0."}
{"id": "7538520", "revid": "1776051", "url": "https://it.wikipedia.org/wiki?curid=7538520", "title": "Tranoroa", "text": "Tranoroa \u00e8 una citt\u00e0 e comune del Madagascar situato nel distretto di Beloha, regione di Androy. &lt;br&gt;La popolazione del comune rilevata nel 2001 era pari a unit\u00e0."}
{"id": "7538524", "revid": "1464106", "url": "https://it.wikipedia.org/wiki?curid=7538524", "title": "Ambahita", "text": "Ambahita \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0."}
{"id": "7538525", "revid": "1776051", "url": "https://it.wikipedia.org/wiki?curid=7538525", "title": "Ambatosola", "text": "Ambatosola \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538526", "revid": "1776051", "url": "https://it.wikipedia.org/wiki?curid=7538526", "title": "Anivorano Mitsinjo", "text": "Anivorano Mitsinjo \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538528", "revid": "1776051", "url": "https://it.wikipedia.org/wiki?curid=7538528", "title": "Anja Nord", "text": "Anja Nord \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0."}
{"id": "7538530", "revid": "1776051", "url": "https://it.wikipedia.org/wiki?curid=7538530", "title": "Ankaranabo Nord", "text": "Ankaranabo Nord \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538531", "revid": "1776051", "url": "https://it.wikipedia.org/wiki?curid=7538531", "title": "Antsakoamaro", "text": "Antsakoamaro \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538532", "revid": "1776051", "url": "https://it.wikipedia.org/wiki?curid=7538532", "title": "Belindo Mahasoa", "text": "Belindo Mahasoa \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538533", "revid": "1776051", "url": "https://it.wikipedia.org/wiki?curid=7538533", "title": "Beraketa", "text": "Beraketa \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538534", "revid": "1776051", "url": "https://it.wikipedia.org/wiki?curid=7538534", "title": "Beteza", "text": "Beteza \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538535", "revid": "1776051", "url": "https://it.wikipedia.org/wiki?curid=7538535", "title": "Bevitiky", "text": "Bevitiky \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538536", "revid": "1776051", "url": "https://it.wikipedia.org/wiki?curid=7538536", "title": "Bekitro", "text": "Bekitro \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538537", "revid": "1776051", "url": "https://it.wikipedia.org/wiki?curid=7538537", "title": "Morafeno Bekily", "text": "Morafeno Bekily \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538538", "revid": "1776051", "url": "https://it.wikipedia.org/wiki?curid=7538538", "title": "Tanambao Tsirandrana", "text": "Tanambao Tsirandrana \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538539", "revid": "1776051", "url": "https://it.wikipedia.org/wiki?curid=7538539", "title": "Tanandava (Bekily)", "text": "Tanandava \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538540", "revid": "1776051", "url": "https://it.wikipedia.org/wiki?curid=7538540", "title": "Tsikolaky", "text": "Tsikolaky \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538541", "revid": "1776051", "url": "https://it.wikipedia.org/wiki?curid=7538541", "title": "Vohimanga", "text": "Vohimanga \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538543", "revid": "1776051", "url": "https://it.wikipedia.org/wiki?curid=7538543", "title": "Manakompy", "text": "Manakompy \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538544", "revid": "1776051", "url": "https://it.wikipedia.org/wiki?curid=7538544", "title": "Maroviro", "text": "Maroviro \u00e8 una citt\u00e0 e comune del Madagascar situata nel distretto di Bekily, regione di Androy. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538545", "revid": "1613689", "url": "https://it.wikipedia.org/wiki?curid=7538545", "title": "Incidente della grotta di Tham Luang", "text": ""}
{"id": "7538556", "revid": "1776051", "url": "https://it.wikipedia.org/wiki?curid=7538556", "title": "Ambodimangavalo", "text": "Ambodimangavalo \u00e8 una citt\u00e0 e comune del Madagascar situata nel distretto di Vavatenina, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538557", "revid": "1776051", "url": "https://it.wikipedia.org/wiki?curid=7538557", "title": "Ambohibe", "text": "Ambohibe \u00e8 una citt\u00e0 e comune del Madagascar situata nel distretto di Vavatenina, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538558", "revid": "1776051", "url": "https://it.wikipedia.org/wiki?curid=7538558", "title": "Ampasimazava", "text": "Ampasimazava \u00e8 una citt\u00e0 e comune del Madagascar situata nel distretto di Vavatenina, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538559", "revid": "1776051", "url": "https://it.wikipedia.org/wiki?curid=7538559", "title": "Andasibe (Vavatenina)", "text": "Andasibe \u00e8 una citt\u00e0 e comune del Madagascar situata nel distretto di Vavatenina, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538560", "revid": "1776051", "url": "https://it.wikipedia.org/wiki?curid=7538560", "title": "Anjahambe", "text": "Anjahambe \u00e8 una citt\u00e0 e comune del Madagascar situata nel distretto di Vavatenina, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538561", "revid": "1776051", "url": "https://it.wikipedia.org/wiki?curid=7538561", "title": "Sahatavy", "text": "Sahatavy \u00e8 una citt\u00e0 e comune del Madagascar situata nel distretto di Vavatenina, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538565", "revid": "1776051", "url": "https://it.wikipedia.org/wiki?curid=7538565", "title": "Ambatoharanana (Vavatenina)", "text": "Ambatoharanana \u00e8 una citt\u00e0 e comune del Madagascar situata nel distretto di Vavatenina, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538566", "revid": "1776051", "url": "https://it.wikipedia.org/wiki?curid=7538566", "title": "Maromitety", "text": "Maromitety \u00e8 una citt\u00e0 e comune del Madagascar situata nel distretto di Vavatenina, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538567", "revid": "1776051", "url": "https://it.wikipedia.org/wiki?curid=7538567", "title": "Miarinarivo (Vavatenina)", "text": "Miarinarivo \u00e8 una citt\u00e0 e comune del Madagascar situata nel distretto di Vavatenina, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538571", "revid": "1464106", "url": "https://it.wikipedia.org/wiki?curid=7538571", "title": "Ambahoabe", "text": "Ambahoabe \u00e8 una citt\u00e0 e comune del Madagascar situata nel distretto di Soanierana Ivongo, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538576", "revid": "1776051", "url": "https://it.wikipedia.org/wiki?curid=7538576", "title": "Ambodiampana (Soanierana Ivongo)", "text": "Ambodiampana \u00e8 una citt\u00e0 e comune del Madagascar situata nel distretto di Soanierana Ivongo, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0."}
{"id": "7538577", "revid": "1776051", "url": "https://it.wikipedia.org/wiki?curid=7538577", "title": "Andapafito", "text": "Andapafito \u00e8 una citt\u00e0 e comune del Madagascar situata nel distretto di Soanierana Ivongo, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538578", "revid": "1776051", "url": "https://it.wikipedia.org/wiki?curid=7538578", "title": "Antanifotsy (Soanierana Ivongo)", "text": "Antanifotsy \u00e8 una citt\u00e0 e comune del Madagascar situata nel distretto di Soanierana Ivongo, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538579", "revid": "1776051", "url": "https://it.wikipedia.org/wiki?curid=7538579", "title": "Fotsialanana", "text": "Fotsialanana \u00e8 una citt\u00e0 e comune del Madagascar situata nel distretto di Soanierana Ivongo, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538580", "revid": "1776051", "url": "https://it.wikipedia.org/wiki?curid=7538580", "title": "Manompana", "text": "Manompana \u00e8 una citt\u00e0 e comune del Madagascar situata nel distretto di Soanierana Ivongo, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0."}
{"id": "7538581", "revid": "1776051", "url": "https://it.wikipedia.org/wiki?curid=7538581", "title": "Antenina", "text": "Antenina \u00e8 una citt\u00e0 e comune del Madagascar situata nel distretto di Soanierana Ivongo, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538583", "revid": "1776051", "url": "https://it.wikipedia.org/wiki?curid=7538583", "title": "Soanierana Ivongo", "text": "Soanierana Ivongo \u00e8 una citt\u00e0 e comune del Madagascar situata nel distretto di Soanierana Ivongo, regione di Analanjirofo. La popolazione del comune rilevata nel 2001 era pari a unit\u00e0."}
{"id": "7538584", "revid": "1305772", "url": "https://it.wikipedia.org/wiki?curid=7538584", "title": "Antanifotsy", "text": ""}
{"id": "7538587", "revid": "1776051", "url": "https://it.wikipedia.org/wiki?curid=7538587", "title": "Andranofotsy", "text": "Andranofotsy \u00e8 una citt\u00e0 e comune del Madagascar situata nel distretto di Maroantsetra, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538588", "revid": "1776051", "url": "https://it.wikipedia.org/wiki?curid=7538588", "title": "Ambinanitelo", "text": "Ambinanitelo \u00e8 una citt\u00e0 e comune del Madagascar situata nel distretto di Maroantsetra, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538589", "revid": "1776051", "url": "https://it.wikipedia.org/wiki?curid=7538589", "title": "Androndrono", "text": "Androndrono \u00e8 una citt\u00e0 e comune del Madagascar situata nel distretto di Maroantsetra, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538590", "revid": "1776051", "url": "https://it.wikipedia.org/wiki?curid=7538590", "title": "Anjanazana", "text": "Anjanazana \u00e8 una citt\u00e0 e comune del Madagascar situata nel distretto di Maroantsetra, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538591", "revid": "1776051", "url": "https://it.wikipedia.org/wiki?curid=7538591", "title": "Ankofa", "text": "Ankofa \u00e8 una citt\u00e0 e comune del Madagascar situata nel distretto di Maroantsetra, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538592", "revid": "1776051", "url": "https://it.wikipedia.org/wiki?curid=7538592", "title": "Antsirabe Sahatany", "text": "Antsirabe Sahatany \u00e8 una citt\u00e0 e comune del Madagascar situata nel distretto di Maroantsetra, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538593", "revid": "1776051", "url": "https://it.wikipedia.org/wiki?curid=7538593", "title": "Manambolo (Maroantsetra)", "text": "Manambolo \u00e8 una citt\u00e0 e comune del Madagascar situata nel distretto di Maroantsetra, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0."}
{"id": "7538594", "revid": "1776051", "url": "https://it.wikipedia.org/wiki?curid=7538594", "title": "Rantabe", "text": "Rantabe \u00e8 una citt\u00e0 e comune del Madagascar situata nel distretto di Maroantsetra, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538595", "revid": "1776051", "url": "https://it.wikipedia.org/wiki?curid=7538595", "title": "Voloina", "text": "Voloina \u00e8 una citt\u00e0 e comune del Madagascar situata nel distretto di Maroantsetra, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538596", "revid": "1776051", "url": "https://it.wikipedia.org/wiki?curid=7538596", "title": "Antsahana", "text": "Antsahana \u00e8 una citt\u00e0 e comune del Madagascar situata nel distretto di Maroantsetra, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538598", "revid": "1776051", "url": "https://it.wikipedia.org/wiki?curid=7538598", "title": "Antakotako", "text": "Antakotako \u00e8 una citt\u00e0 e comune del Madagascar situata nel distretto di Maroantsetra, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538607", "revid": "767487", "url": "https://it.wikipedia.org/wiki?curid=7538607", "title": "Le Rosier de Madame Husson (film 1932)", "text": "Le Rosier de Madame Husson \u00e8 un film del 1932 diretto da Dominique Bernard-Deschamps. L'adattamento di Russell M. Spalding si basa sull'omonimo racconto di Guy de Maupassant pubblicato nel 1888.\nNel 1950, ne venne fatto un remake (sempre con il titolo \"Le Rosier de Madame Husson\") diretto da Jean Boyer e sceneggiato liberamente da Marcel Pagnol che ambientava la storia negli anni cinquanta.\nProduzione.\nIl film fu prodotto dalla Comptoir Fran\u00e7ais de Productions Cin\u00e9matographiques (CFPC) e dalla Films Ormuzd, usando per il sonoro il sistema monofonico Tobis-Klangfilm.\nDistribuzione.\nDistribuito dalla Films Ormuzd, il film usc\u00ec nelle sale francesi presentato a Parigi il 15 febbraio 1932. Nello stesso anno, venne distribuito anche in Germania dalla S\u00fcdfilm con il titolo \"Der Tugendk\u00f6nig\". Il 26 dicembre 1933, il film - distribuito dalla First Division Pictures, usc\u00ec negli Stati Uniti doppiato, in una versione ridotta di 57 minuti."}
{"id": "7538612", "revid": "1776051", "url": "https://it.wikipedia.org/wiki?curid=7538612", "title": "Ambodimanga II", "text": "Ambodimanga II \u00e8 una citt\u00e0 e comune del Madagascar situata nel distretto di Fenerive Est, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538613", "revid": "1776051", "url": "https://it.wikipedia.org/wiki?curid=7538613", "title": "Ampasimbe Manantsatrana", "text": "Ampasimbe Manantsatrana \u00e8 una citt\u00e0 e comune del Madagascar situata nel distretto di Fenerive Est, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0."}
{"id": "7538614", "revid": "1776051", "url": "https://it.wikipedia.org/wiki?curid=7538614", "title": "Ambatoharanana I", "text": "Ambatoharanana I \u00e8 una citt\u00e0 e comune del Madagascar situata nel distretto di Fenerive Est, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0 ."}
{"id": "7538618", "revid": "1776051", "url": "https://it.wikipedia.org/wiki?curid=7538618", "title": "Ampasina Maningory", "text": "Ampasina Maningory \u00e8 una citt\u00e0 e comune del Madagascar situata nel distretto di Fenerive Est, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0."}
{"id": "7538623", "revid": "1776051", "url": "https://it.wikipedia.org/wiki?curid=7538623", "title": "Antsiatsiaka", "text": "Antsiatsiaka \u00e8 una citt\u00e0 e comune del Madagascar situata nel distretto di Fenerive Est, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0."}
{"id": "7538624", "revid": "1776051", "url": "https://it.wikipedia.org/wiki?curid=7538624", "title": "Mahambo", "text": "Mahambo \u00e8 una citt\u00e0 e comune del Madagascar situata nel distretto di Fenerive Est, regione di Analanjirofo. &lt;br&gt;La popolazione del comune rilevata nel 2001 era pari a unit\u00e0."}
{"id": "7538627", "revid": "767487", "url": "https://it.wikipedia.org/wiki?curid=7538627", "title": "Estate 1993", "text": "Estate 1993 (\"Estiu 1993\") \u00e8 un film del 2017 diretto da Carla Sim\u00f3n."}
{"id": "7538630", "revid": "767487", "url": "https://it.wikipedia.org/wiki?curid=7538630", "title": "Vincent (film 2016)", "text": "Vincent \u00e8 un film del 2016 diretto da Christophe Van Rompaey."}
{"id": "7538631", "revid": "1776051", "url": "https://it.wikipedia.org/wiki?curid=7538631", "title": "Miorimivalana", "text": "Miorimivalana \u00e8 una citt\u00e0 e comune del Madagascar situata nel distretto di Fenerive Est, regione di Analanjirofo. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538632", "revid": "1776051", "url": "https://it.wikipedia.org/wiki?curid=7538632", "title": "Saranambana", "text": "Saranambana \u00e8 una citt\u00e0 e comune del Madagascar situata nel distretto di Fenerive Est, regione di Analanjirofo. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538633", "revid": "1776051", "url": "https://it.wikipedia.org/wiki?curid=7538633", "title": "Vohilengo (Fenerive Est)", "text": "Vohilengo \u00e8 una citt\u00e0 e comune del Madagascar situata nel distretto di Fenerive Est, regione di Analanjirofo. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538634", "revid": "1776051", "url": "https://it.wikipedia.org/wiki?curid=7538634", "title": "Vohipeno (Fenerive Est)", "text": "Vohipeno \u00e8 una citt\u00e0 e comune del Madagascar situata nel distretto di Fenerive Est, regione di Analanjirofo. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538636", "revid": "56620", "url": "https://it.wikipedia.org/wiki?curid=7538636", "title": "Welcome to Germany", "text": ""}
{"id": "7538637", "revid": "117501425", "url": "https://it.wikipedia.org/wiki?curid=7538637", "title": "China Post", "text": "China Post (nome completo China Post Group Corporation) \u00e8 l'impresa di propriet\u00e0 statale fondata nel 1997 con sede a Pechino che gestisce il servizio postale ufficiale della Cina e che fornisce il servizio in tutta la Cina, escluse le sue regioni amministrative speciali quali Hong Kong e Macao, che dispongono di un proprio servizio postale indipendente per la terraferma. La Corporation condivide ufficialmente il suo ufficio con l'agenzia statale di Stato sub-ministeriale State Post Bureau che regola l'industria postale nazionale. Nel 2011 azienda occupava circa 860.200 dipendenti e aveva un utile netto di 1,306 miliardi di dollari statunitensi.\nL'azienda fa parte della lista Fortune 500 Global dell'omonima rivista finanziaria, piazzandosi al 119 posto."}
{"id": "7538641", "revid": "1776051", "url": "https://it.wikipedia.org/wiki?curid=7538641", "title": "Ambatofinandrahana", "text": "Ambatofinandrahana \u00e8 una citt\u00e0 e comune del Madagascar situata nel distretto di Ambatofinandrahana, regione di Amoron'i Mania. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538651", "revid": "1776051", "url": "https://it.wikipedia.org/wiki?curid=7538651", "title": "Ambatomifanongoa", "text": "Ambatomifanongoa \u00e8 una citt\u00e0 e comune del Madagascar situata nel distretto di Ambatofinandrahana, regione di Amoron'i Mania. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538653", "revid": "1776051", "url": "https://it.wikipedia.org/wiki?curid=7538653", "title": "Ambondromisotra", "text": "Ambondromisotra \u00e8 una citt\u00e0 e comune del Madagascar situata nel distretto di Ambatofinandrahana, regione di Amoron'i Mania. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538654", "revid": "1776051", "url": "https://it.wikipedia.org/wiki?curid=7538654", "title": "Amborompotsy", "text": "Amborompotsy \u00e8 una citt\u00e0 e comune del Madagascar situata nel distretto di Ambatofinandrahana, regione di Amoron'i Mania. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538657", "revid": "1776051", "url": "https://it.wikipedia.org/wiki?curid=7538657", "title": "Fenoarivo (Ambatofinandrahana)", "text": "Fenoarivo \u00e8 una citt\u00e0 e comune del Madagascar situata nel distretto di Ambatofinandrahana, regione di Amoron'i Mania. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538659", "revid": "1776051", "url": "https://it.wikipedia.org/wiki?curid=7538659", "title": "Itremo", "text": "Itremo \u00e8 una citt\u00e0 e comune del Madagascar situata nel distretto di Ambatofinandrahana, regione di Amoron'i Mania. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538660", "revid": "1776051", "url": "https://it.wikipedia.org/wiki?curid=7538660", "title": "Mandrosonoro", "text": "Mandrosonoro \u00e8 una citt\u00e0 e comune del Madagascar situata nel distretto di Ambatofinandrahana, regione di Amoron'i Mania. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538661", "revid": "1776051", "url": "https://it.wikipedia.org/wiki?curid=7538661", "title": "Mangataboahangy", "text": "Mangataboahangy \u00e8 una citt\u00e0 e comune del Madagascar situata nel distretto di Ambatofinandrahana, regione di Amoron'i Mania. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538662", "revid": "1776051", "url": "https://it.wikipedia.org/wiki?curid=7538662", "title": "Soavina (Ambatofinandrahana)", "text": "Soavina \u00e8 una citt\u00e0 e comune del Madagascar situata nel distretto di Ambatofinandrahana, regione di Amoron'i Mania. &lt;br&gt;La popolazione del comune rilevata nel censimento 2001 era pari a unit\u00e0."}
{"id": "7538673", "revid": "1123126", "url": "https://it.wikipedia.org/wiki?curid=7538673", "title": "Chiesa dei Santi Ilario e Taziano (Enemonzo)", "text": "La pieve dei Santi Ilario e Taziano \u00e8 la parrocchiale Enemonzo, in provincia e arcidiocesi di Udine; fa parte della forania della Montagna.\nStoria.\nGi\u00e0 dal XII secolo \u00e8 documentata una chiesa ad Enemonzo. Questo edificio viene abbattuto nel 1700 a causa della sua instabilit\u00e0 dovuta alle scosse del terremoto del 28 luglio 1700. Si inizia allora a costruire la nuova pieve, completata nel 1733. La pieve fu restaurata nel 1981 in seguito al terremoto del Friuli del 1976."}
{"id": "7538680", "revid": "1305772", "url": "https://it.wikipedia.org/wiki?curid=7538680", "title": "Talley Beatty", "text": " Cresciuto a Chicago, Illinois, \u00e8 considerato uno dei pi\u00f9 grandi coreografi afroamericani. Dopo aver studiato con Katherine Dunham e Martha Graham, Beatty ha continuato a fare il solista ed a coreografare le proprie opere incentrate sui problemi sociali, le esperienze e la vita quotidiana degli afroamericani. Beatty, la sua tecnica e il suo modo di ballare furono sia elogiati che criticati dalla critica e dai ballerini dei suoi tempi.\nFormazione nella danza.\nBeatty inizi\u00f2 a studiare danza all'et\u00e0 di quattordici anni con Katherine Dunham. Impar\u00f2 il suo modo di ballare, che era fortemente basato sui suoi studi di danza africana e caraibica nelle Indie Occidentali. Faceva parte della compagnia della Dunham e si esibiva in diversi spettacoli con loro. Si esercit\u00f2 anche con Martha Graham negli anni '40. Lasci\u00f2 la compagnia della Dunham nel 1946 per continuare i suoi studi a New York. Frequentava lezioni di danza classica a New York, ma poich\u00e9 era afroamericano era costretto a frequentare corsi di danza al mattino presto o a tarda notte in uno spogliatoio mentre le lezioni si svolgevano in uno studio adiacente.\nBeatty continu\u00f2 il suo lavoro come solista e coreografo. Esplor\u00f2 una variet\u00e0 di diversi ruoli e stili di danza. Apparve in film come \"A Study in Choreography for Camera\" di Maya Deren (1945) e in spettacoli teatrali come la rivista \"Inside U.S.A.\" di Helen Tamiris (1948). Ball\u00f2 in commedie musicali di Broadway come \"Cabin in the Sky\". \u00c8 stato nominato per un Tony Award nel 1977 per la coreografia per lo spettacolo di Broadway \"Your Arms Too Short to Box with God\" (1976).\nHa anche ballato nei nightclub, per il teatro musicale e sui palcoscenici in concerto. Ha anche fatto un \u00abminstrel ballett\u00bb intitolato \"Blackface\". Beatty ha anche coreografato per una variet\u00e0 di coreografi tra cui Ruth Page, Lew Christiansen, George Balanchine e Syvilla Fort. Ha coreografato pi\u00f9 di cinquanta balletti e ha lavorato in America e in Europa.\nTecnica di danza.\nMolti ballerini e critici hanno descritto lo stile di danza di Beatty come un mix tra danza jazz e balletto. \"Il suo stile auto-descritto \u00e8 una miscela di passaggi connettivi della Graham, della tecnica Dunham e un piccolo balletto con salsa piccante della Louisiana\". La sua coreografia \u00e8 anche descritta come \"veloce, esuberante, [e] esplosiva\". Beatty esplor\u00f2 il movimento che si estende verso l'esterno dalle estremit\u00e0 come le leg extensions e i back arches. I ballerini nel film documentario \"Talley Beatty: Conversations with Contemporary Masters of American Modern Dance\" affermano che la sua coreografia \u00e8 molto impegnativa dal punto di vista fisico e tecnicamente sfidante e che per ballare in una delle sue opere \u00e8 necessaria una grande conoscenza di almeno quattro diverse discipline, incluso il balletto e la danza moderna.\nLa critica.\nJohn Martin, un famoso critico di danza bianca dei primi anni del 1900, critic\u00f2 lo stile di danza di Beatty come troppo aggraziato; durante questo particolare periodo, in cui c'era molto razzismo e stereotipia, il balletto era pensato come una \"arte alta\" riservata ai ballerini bianchi. Altri critici come Margaret Lloyd elogiarono la tecnica di Beatty nel suo lavoro \"The Borzoi Book of Modern Dance\". Lloyd scrisse che trovava i suoi balzi \"fenomenali, una sorta di realizzazione universale del desiderio di navigare nell'aria\".\nSoggetti delle sue coreografie.\nIl lavoro di Beatty ha esplorato temi riguardanti le lotte e la vita quotidiana degli afroamericani. Molti dei suoi pezzi si sono concentrati sulle sue \"dichiarazioni personali sull'alienazione, sulla discriminazione razziale e sulle difficolt\u00e0 della vita cittadina\". Nel film \"Conversations with Contemporary Masters of American Modern Dance\" Beatty parla di alcune delle sue opere coreografiche pi\u00f9 famose. Secondo Beatty \"Southern Landscape\", un balletto in cinque parti, \u00e8 una descrizione del momento subito dopo il periodo della ricostruzione nel sud. La danza esplora un evento nella storia descritto nel romanzo di Howard Fast \"Freedom Road\". La trama \u00e8 incentrata su un gruppo di contadini bianchi e neri che avevano felicemente formato una comunit\u00e0 insieme prima di essere letteralmente distrutti dal Ku Klux Klan. Dopo il massacro la gente and\u00f2 nei campi di notte per recuperare i corpi dei loro cari. La sezione solista pi\u00f9 famosa e famosa della danza, intitolata \"Mourner's Bench\", parla di un uomo che sta tornando dal recupero di un corpo e riflette sulle idee di speranza e forza."}
{"id": "7538683", "revid": "1745361", "url": "https://it.wikipedia.org/wiki?curid=7538683", "title": "Evadne (figlia di Strimone)", "text": "Nella mitologia greca, Evadne \u00e8 una naiade, figlia del dio fluviale Strimone e Neera.\nSpos\u00f2 Argo (il re di Argo) , che la rese madre di Criaso, Ecbaso, Epidauro, Piras e Peranto (quest'ultimo \u00e8 menzionato solo da Igino)."}
{"id": "7538698", "revid": "287204", "url": "https://it.wikipedia.org/wiki?curid=7538698", "title": "A Very English Scandal (miniserie televisiva)", "text": "A Very English Scandal \u00e8 una miniserie televisiva britannica di tre puntate basata sull'omonimo romanzo di John Preston. \nLa miniserie ha esordito su BBC One il 20 maggio 2018 e su Prime Video il 29 giugno 2018. In Italia \u00e8 andata in onda dal 23 novembre al 7 dicembre 2018 su Fox Crime.\nTrama.\nNel 1965 Jeremy Thorpe, appartenente al Partito Liberale e membro della Camera dei comuni britannica, deve fare i conti con l'ex amante contrariato Norman Josiffe, che incontr\u00f2 nel 1961 e con il quale ebbe una relazione per diversi anni. Thorpe aveva incontrato Norman quando quest'ultimo era un giovane stalliere nell'Oxfordshire. Subito dopo Thorpe intraprese con lui una lunga corrispondenza (Norman conserv\u00f2 quelle lettere). Norman, che perdeva tutti i lavori che riusciva a trovare, in particolare dopo aver perso la tessera della National Insurance (assicurazione nazionale), era instabile e aveva un debole per il dramma e l'auto compatimento, i quali si rivelarono sempre pi\u00f9 problematici.\nQuando Thorpe si stanc\u00f2 di Norman insistette perch\u00e9 lo lasciasse, organizzando per lui una sistemazione a Londra; ma il giovane cominci\u00f2 a minacciarlo di divulgare la loro relazione. Thorpe, temendo l'esposizione e la fine della sua carriera politica, coinvolge il suo collega, il deputato liberale Peter Bessell, per erogare a Norman piccole somme di denaro per comprare il suo silenzio. Norman richiede anche una nuova tessera della National Insurance da Thorpe, ma la sua richiesta \u00e8 negata poich\u00e9 collegherebbe Thorpe a Norman.\nNel 1968 Thorpe viene eletto leader del partito liberale ed \u00e8 l'uomo pi\u00f9 giovane a guidare il partito da un secolo. Si sposa con Caroline Allpass e hanno un bambino. Norman, d'altra parte, \u00e8 diventato ancora pi\u00f9 instabile. Ora si fa chiamare Norman Scott e, anche se va d'accordo con cavalli e cani, non riesce a mantenere un lavoro o una relazione, beve molto e incomincia a drogarsi. Norman chiama Caroline e le parla della sua storia passata con suo marito. Lei rimane sbalordita da questa rivelazione.\nCaroline muore nel 1970, a causa di un incidente automobilistico e Thorpe soffre molto per la sua morte. Bessell si trasferisce negli Stati Uniti per sfuggire ai suoi problemi finanziari. Norman continua a cercare di ottenere una nuova tessera delle assicurazioni nazionali e tenta di divulgare la sua storia, ma senza successo. Thorpe pensa di doverlo uccidere, ma i piani vengono posticipati pi\u00f9 volte.\nThorpe si risposa con Marion Stein, Contessa di Harewood, nel 1973 e continua la sua ascesa politica. Sfortunatamente Thorpe incontra Norman per caso e va nel panico, chiede a David Holmes (un vecchio amico di Oxford) di organizzare l'omicidio di Norman. Andrew Newton viene pagato per questo 10.000 sterline. A questo punto prova a ucciderlo ma fallisce platealmente, riuscendo solo a uccidere il cane di Norman. Norman riporta immediatamente il crimine alla polizia ed \u00e8 convinto che sia stato ordinato da Thorpe.\nCi\u00f2 si traduce nel noto scandalo di Jeremy Thorpe che dur\u00f2 dal 1976 al 1979. Newton viene processato e condannato per aver tentato di uccidere Norman. Poco dopo Norman consegna alla polizia due lettere che Thorpe gli aveva dato negli anni '60. Thorpe decide, preventivamente, di rendere pubbliche le due lettere per poi dimettersi da leader del partito liberale nel maggio 1976. Corre per la rielezione in Parlamento, ma perde il suo seggio nel North Devon che va ad Anthony Speller del partito conservatore.\nThorpe, Holmes e altri due co-cospiratori vengono accusati e processati con l'accusa di tentato omicidio. Thorpe assume George Carmen, un impietoso avvocato, per difenderlo. Nel maggio 1979, il processo prende il via e i media riportano ogni dettaglio. Norman testimonia, spiegando che ci\u00f2 che vuole principalmente \u00e8 la sua tessera della National Insurance e che la sua storia sia riconosciuta. Il giudice Cantley \u00e8 fortemente prevenuto e si schiera pesantemente con Thorpe nel dare le istruzioni alla giuria, che poi riterr\u00e0 Thorpe e i suoi co-cospiratori non colpevoli.\nI titoli di coda spiegano che Thorpe non ha mai pi\u00f9 avuto una carica pubblica. Lui e Marion rimasero sposati fino alla morte di Marion, avvenuta nel marzo 2014. Thorpe mor\u00ec nove mesi dopo (il 4 dicembre 2014). Bessell rimase negli Stati Uniti fino alla sua morte, avvenuta nel 1985. Norman invece, al momento della serie, risulta essere ancora vivo e in possesso di 11 cani. Anche dopo tutti questi anni non \u00e8 riuscito a procurarsi una tessera delle assicurazioni nazionali.\nProduzione.\nSviluppo.\nLa miniserie \u00e8 stata scritta da Russell T Davies e diretta da Stephen Frears, con l'attore Hugh Grant per interpretare Thorpe e Ben Whishaw nei panni di Scott. Il dramma televisivo della BBC \u00e8 stato annunciato per la prima volta il 4 maggio 2017.\nPromozione.\nIl trailer ufficiale della serie \u00e8 stato pubblicato il 5 maggio 2018.\nDistribuzione.\nLa miniserie \u00e8 stata trasmessa su BBC One dal 20 maggio al 3 giugno 2018 e pubblicata su Prime Video il 29 giugno 2018.\nHome video.\nNel Regno Unito il DVD \u00e8 stato pubblicato il 2 luglio 2018.\nAccoglienza.\nCritica.\nLa miniserie \u00e8 stata acclamata dalla critica. Sull'aggregatore di recensioni Rotten Tomatoes ha un indice di gradimento del 96% con un voto medio di 9,05 su 10, basato su 45 recensioni. Il commento consensuale del sito recita: \"Hugh Grant e Ben Whishaw fanno colpo con A Very English Scandal, uno sguardo altrettanto coinvolgente e terrificante sulla politica e la societ\u00e0 britanniche\". Su Metacritic invece ha un punteggio di 84 su 100, basato su 17 recensioni che indica un \"plauso universale\".\nCasi mediatici.\nSull\u2019onda della miniserie sono state aperte diverse inchieste giornalistiche che hanno rivelato che Newton, il presunto killer, non \u00e8 morto come si pensava, ma vive sotto falso nome nel Surrey. La polizia ha per\u00f2 fatto sapere che l'inchiesta non verr\u00e0 riaperta."}
{"id": "7538704", "revid": "287204", "url": "https://it.wikipedia.org/wiki?curid=7538704", "title": "Defi", "text": ""}
{"id": "7538705", "revid": "827882", "url": "https://it.wikipedia.org/wiki?curid=7538705", "title": "Vannier", "text": "Vannier (\"cestaio\" in lingua francese) pu\u00f2 indicare:"}
{"id": "7538707", "revid": "1318658", "url": "https://it.wikipedia.org/wiki?curid=7538707", "title": "Grupo Quenac", "text": "Il Grupo Quenac \u00e8 un gruppo di sei isole del Cile che fanno parte dell'arcipelago di Chilo\u00e9 e si trovano nel golfo di Ancud. Appartengono alla regione di Los Lagos e alla provincia di Chilo\u00e9; sono amministrate dal comune di Quinchao.\nGeografia.\nIl Grupo Quenac si trova a est dell'isola Quinchao, separato dal canale omonimo, e a sud-ovest delle Islas Chauques. Il gruppo \u00e8 composto da sei isole:"}
{"id": "7538709", "revid": "439868", "url": "https://it.wikipedia.org/wiki?curid=7538709", "title": "Via Saraceno", "text": "Via Saraceno, con via Mazzini e via Garibaldi, \u00e8 parte di quella che un tempo fu via dei Sabbioni ed \u00e8 una delle principali vie del centro di Ferrara.\nStoria.\nVia Saraceno \u00e8 la parte pi\u00f9 orientale della vecchia \"via dei Sabbioni\". Quell'antica strada, nel periodo della sua massima estensione con tale nome, partiva nella zona a sud est, dove esisteva il Castello dei Curtensi (ancora oggi incrocia Via Porta San Pietro, strada centrale del \"Castrum bizantino\") per arrivare sino a Castel Tedaldo, all'altro estremo occidentale della citt\u00e0. \nSino al XIII secolo fu la via pi\u00f9 a nord della cinta muraria cittadina, ed in seguito divenne asse fondamentale del nucleo medievale.\nPiccole deviazioni da Via Saraceno.\nDa via Saraceno si diramano vie storiche che costituivano il centro medioevale della citt\u00e0. Tra le pi\u00f9 interessanti: via Cammello, via delle Vecchie, via Borgo di Sotto (gi\u00e0 via della Morte) e via Belfiore,\nOrigini del nome.\nIl nome di via dei \"Sabbioni\" sembra derivare dalla sabbia usata per rendere la strada pi\u00f9 facilmente percorribile durante i periodi di pioggia. Un'altra possibilit\u00e0 \u00e8 che questo nome prenda origine dall'abitudine di coprirla di sabbia in occasione dei giochi pubblici che periodicamente vi si svolgevano.\n\"Via Saraceno\" sembra invece essersi originato non per la presenza di un negozio con un'insegna che rappresentava un saraceno e neppure per il fatto che nella via avessero loro abitazioni appartenenti all'importante famiglia Saraceni quanto piuttosto per l'abitudine di disputarvi, in passato, le \"Corse al saracino\". Durante tali gare i cavalieri che si affrontavano dovevano colpire con la lancia un guerriero saraceno di legno. \nQuesti nomi simili nella loro genesi (\"sabbioni\" e \"saraceno\"), sono legati ad un periodo storico particolare, legato ai frequenti tornei che in tutta la citt\u00e0 di Ferrara si disputavano al tempo degli Estensi, cio\u00e8 sino alla fine del XVI secolo."}
{"id": "7538712", "revid": "281944", "url": "https://it.wikipedia.org/wiki?curid=7538712", "title": "Societ\u00e0 storica lombarda", "text": ""}
{"id": "7538716", "revid": "98358129", "url": "https://it.wikipedia.org/wiki?curid=7538716", "title": "Il clandestino (Conrad)", "text": ""}
{"id": "7538718", "revid": "1371441", "url": "https://it.wikipedia.org/wiki?curid=7538718", "title": "Igor' Savo\u010dkin", "text": ""}
{"id": "7538729", "revid": "1032821", "url": "https://it.wikipedia.org/wiki?curid=7538729", "title": "Dzhangar (poema)", "text": "Dzhangar \u00e8 un poema epico tradizionale dei Calmucchi, noto anche in Cina, Mongolia e Russia, composto normalmente da 25 o 26 capitoli, anche se alcune versioni possono averne fino a 100. Il racconto veniva tramandato oralmente dai cosiddetti \"Jangarchi\"."}
{"id": "7538731", "revid": "392652", "url": "https://it.wikipedia.org/wiki?curid=7538731", "title": "Flavio Tredese", "text": "Residente a Montegalda, Medico di base di Montegalda (VI) dal 1982, specializzato in Oncologia e Ginecologia, \u00e8 stato sindaco del suo comune per due mandati consecutivi dal 1993 al 2001, prima come candidato della Democrazia Cristiana, quindi con una lista civica di centrodestra. Ha continuato a partecipare alla politica locale dal 2001 al 2016 come consigliere comunale. Dal 1999 al 2004 \u00e8 stato Senatore della Repubblica eletto con Forza Italia della quale era stato anche coordinatore regionale. Da Febbraio 2020 \u00e8 Presidente del Comitato di Selvazzano Dentro della Croce Rossa Italiana."}
{"id": "7538732", "revid": "1124164", "url": "https://it.wikipedia.org/wiki?curid=7538732", "title": "Chiesa di San Bernardino (Ardesio)", "text": "La piccola chiesa di San Bernardino conosciuta come oratorio dei Disciplini \u00e8 il luogo di culto cattolico di Ardesio, in provincia di Bergamo via Leonardo da Vinci posta sul lato sud della chiesa parrocchiale di San Giorgio dopo il sacello di San Rocco.\nStoria.\nBergamo e la bergamasca furono visitate da san Bernardino da Siena due volte tra il 1411 e il 1419. Era stato invitato a sedare, con la sua predicazione, le faide cittadine tra le famiglie guelfe e ghibelline. La sua predicazione fu tanto importante da essere indicato come santo protettore dei disciplini di Bergamo. Bernardino fu santificato il 30 luglio 1450, e successivamente a questa data furono edificate chiese e oratori a lui intitolati in tutto il territorio bergamasco. Dell'oratorio di San Bernardino di Ardesio non si conosce la data di edificazione ma risulta indicato nella relazione della visita pastorale di san Carlo Borromeo nell'autunno del 1575 come appartenente alla confraternita dei disciplini. L'oratorio \u00e8 nuovamente citato negli atti della visita pastorale di Giambattista Milani del 27 settembre 1602.\nDescrizione.\nLa chiesa \u00e8 posta al limite pi\u00f9 est del sagrato della chiesa parrocchiale di San Giorgio. La facciata si presenta con tetto a capanna in legno. Le due falde son molto sporgenti a protezione della facciata e dei fedeli dalle intemperie. Ancora visibile il grande arco che era l'apertura del primitivo porticato chiuso prima del XVII secolo, essendo parzialmente coperto da un affresco datato 1622 raffigurante il \"Crocifisso con Madonna, e i santi Maria Maddalena, Bernardino, Giovanni evangelista e due disciplini\". \nCentrale alla facciata l'ingresso principale, con paraste in pietra e timpano triangolare spezzato. Due finestre laterali di forma rettangolare hanno la medesima pietra di contorno e sono munite da inferriate di sicurezza. La facciata presenta altre aperture che non sono di servizio all'interno dell'oratorio.\nCinque gradini accompagnano all'interno dell'aula che \u00e8 infatti posta a un piano inferiore e ha il soffitto ribassato. L'interno a pianta rettangolare, si presenta a tre navate divise su due campate nella prima parte, una campata unica nella parte del presbiterio che \u00e8 quasi inesistente. \nIl soffitto \u00e8 a volta a crociera e poggia su colonne toscane e su due pilastri in muratura. Sul lato dell'altare vi \u00e8 una pala in legno intagliato. Il dipinto del XVI secolo raffigura la \"Piet\u00e0 con santa Maria Maddalena e san Bernardino\". Due nicchie laterali completano il lato del presbiterio."}
{"id": "7538733", "revid": "1272592", "url": "https://it.wikipedia.org/wiki?curid=7538733", "title": "Chiesa dei Disciplini (Ardesio)", "text": ""}
{"id": "7538736", "revid": "400694", "url": "https://it.wikipedia.org/wiki?curid=7538736", "title": "Brusada", "text": ""}
{"id": "7538737", "revid": "98358379", "url": "https://it.wikipedia.org/wiki?curid=7538737", "title": "Corikov", "text": ""}
{"id": "7538738", "revid": "123378742", "url": "https://it.wikipedia.org/wiki?curid=7538738", "title": "Societ\u00e0 Sportiva Calcio Napoli 2018-2019", "text": "Questa voce raccoglie le informazioni riguardanti la Societ\u00e0 Sportiva Calcio Napoli nelle competizioni ufficiali della stagione 2018-2019.\nStagione.\nDopo la conclusione del torneo 2017-18, il Napoli ingaggia Carlo Ancelotti per la panchina. L'ex tecnico del Milan viene chiamato in sostituzione di Sarri che, dopo un triennio all'ombra del Vesuvio, si trasferisce al Chelsea. Il debutto casalingo del nuovo allenatore, dopo una vittoria in casa della Lazio, avviene proprio contro i rossoneri: la gara si risolve con un'altra affermazione dei campani, per 3-2. In linea con gli anni precedenti, il campionato individua negli azzurri la principale concorrente della Juventus: pur non riuscendo a mantenere lo stesso ritmo dei bianconeri, da cui vengono battuti nello scontro diretto, i partenopei non incontrano ostacoli di caratura. A stagione in corso si consuma l\u2019addio, dopo ben 11 anni e mezzo, con il capitano Marek Hamsik, detentore del record di presenze e reti del club partenopeo: al termine della gara interna contro la Sampdoria, il centrocampista slovacco, gi\u00e0 da tempo fuori dai piani del tecnico emiliano, saluta i suoi per trasferirsi nel campionato cinese, causando un periodo di calo nella prima parte del girone di ritorno, con sedici punti nelle prime nove partite del girone, frutto di quattro pareggi, quattro vittorie e una sconfitta. La squadra ben si comporta anche in Champions League, malgrado un girone che vede la presenza di Liverpool e Paris Saint-Germain: uscito indenne dal confronto con i francesi, il Napoli fallisce la qualificazione all'ultima giornata perdendo sul campo dei \"Reds\". Il terzo posto nel raggruppamento consente la partecipazione all'Europa League, mentre in Coppa Italia la compagine vesuviana \u00e8 eliminata dal Milan.\nNella manifestazione europea \"minore\", il Napoli estromette dapprima lo Zurigo ai sedicesimi e successivamente il Salisburgo agli ottavi, giungendo cos\u00ec ai quarti di finale dopo quattro anni, affrontando l'Arsenal, ma viene sconfitto per 2-0 a Londra e per 0-1 in casa. In campionato, \u00e8 un'altra sconfitta con la Juventus \u2013 da par suo ormai lanciata verso l'ottavo tricolore consecutivo \u2013 a tranciare i sogni di rimonta; la squadra riesce comunque ad assicurarsi in anticipo il secondo posto, mantenuto sino al termine del torneo.\nMaglie e sponsor.\nLa Kappa fornisce il materiale tecnico per la quarta stagione consecutiva. Tre gli sponsor che compaiono sulle divise partenopee: allo sponsor principale Acqua Lete, giunto alla quattordicesima stagione da partner ufficiale degli azzurri, si affiancano per il quinto anno consecutivo il marchio Pasta Garofalo e, sulla parte posteriore della maglia, il marchio Kimbo per la terza stagione di fila. Questa disposizione sussiste esclusivamente nelle gare di campionato, poich\u00e9 nelle competizioni internazionali \u00e8 consentito esibire un solo sponsor sulla maglia.\nOrganigramma societario.\nArea direttiva \nConsigliere Delegato: Andrea Chiavelli\nArea organizzativa\nArea Marketing\nArea Comunicazione\nArea Tecnica\nArea Medica\nRosa.\n\"Rosa e numerazione aggiornate al 29 gennaio 2019.\"\nStatistiche.\n\"Statistiche aggiornate al 25 maggio 2019\".\nStatistiche dei giocatori.\nIn \"corsivo\" i giocatori ceduti a stagione in corso."}
{"id": "7538739", "revid": "1185701", "url": "https://it.wikipedia.org/wiki?curid=7538739", "title": "Igor Savochkin", "text": ""}
{"id": "7538746", "revid": "380654", "url": "https://it.wikipedia.org/wiki?curid=7538746", "title": "The IIconics", "text": "The IInspiration \u00e8 un tag team di wrestling attivo ad Impact Wrestling a partire dal 2021, composto da Billie Kay e Peyton Royce, attuali detentrici dell'Impact Knockout's Tag Team Championship al loro primo regno.\nTra il 2015 e il 2020 le due hanno militato nella WWE, vincendo una volta il WWE Women's Tag Team Championship; sono quindi le uniche lottatrici ad aver detenuto i titoli di coppia femminili sia in WWE che ad Impact.\nStoria.\nWWE (2015\u20132020).\nBillie Kay e Peyton Royce hanno fatto originariamente il loro debutto ad \"NXT\" come Iconic Duo, stabilendosi come \"heel\". Durante la loro permanenza ad \"NXT\", le due hanno vinto il premio come \"Breakout of the Year\" nel 2016. Nell'ottobre dello stesso anno, Billie Kay e Peyton Royce cominciano la loro alleanza. Nella puntata di \"NXT\" del 12 ottobre, Billie ha sconfitto Liv Morgan. Il 28 dicembre le Iconic Duo sconfiggono Aliyah e Liv Morgan; a fine match nel backstage, le due australiane attaccano ripetutamente la NXT Women's Champion Asuka, impegnata all'epoca in un feud con Nikki Cross. Il 28 gennaio a \"\", le due prendono parte ad un Fatal four-way match per l'NXT Women's Championship che includeva la campionessa Asuka e Nikki Cross, ma il match viene vinto dalla giapponese che riesce a mantenere il titolo. Il 3 maggio partecipano ad una Battle royal per decretare la nuova contendente all'NXT Women's Championship detenuto da Asuka, ma vengono eliminate da Ember Moon. A dicembre le Iconic Duo vengono promosse al roster principale.\nRoyce &amp; Kay, ora ribattezzate The IIconics esordiscono nel roster principale il 10 aprile 2018 a \"SmackDown\" attaccando l'allora SmackDown Women's Champion Charlotte Flair. Due settimane dopo, le IIconics ottengono la prima vittoria sconfiggendo Asuka e Becky Lynch. In agosto le IIconics iniziano un feud con Naomi, e tutte e due la sconfiggono singolarmente. In seguito Royce &amp; Kay partecipano alla prima edizione del pay\u2013per\u2013view tutto al femminile \"Evolution\"; dove sono le prime due eliminate in una battle royal.\nIl 27 gennaio 2019 Peyton &amp; Billie prendono parte al Royal rumble match rispettivamente con il numero 7 e 9, riescono ad eliminare Nikki Cross, ma poi sono eliminate a loro volta da Lacey Evans. Ad \"Elimination Chamber\", le IIconics prendono parte al tag team Elimination Chamber match per l'assegnazione del titolo WWE Women's Tag Team Championship, che viene vinto da Sasha Banks &amp; Bayley. In marzo \u00e8 poi la volta di un feud con Banks &amp; Bayley, che sconfiggono in un match senza titoli in palio. Grazie alla vittoria, le due (e altre due coppie) sfidano Banks &amp; Bayley per le cinture a \"WrestleMania 35\" in un fatal four\u2013way match. Le IIconics riescono a vincere il match quando Kay schiena Bayley e vincono i titoli Women's Tag Team Championship per la prima volta. Il 5 agosto a \"Raw\" le IIconics perdono le cinture in favore di Alexa Bliss &amp; Nikki Cross in un fatal-4-way match.\nIl 16 ottobre 2019, viene annunciato che per effetto del darft le IIconics passano al brand di \"Raw\".\nDopo una breve assenza dalle scene, Royce &amp; Kay tornano nella puntata di \"Raw\" dell'11 maggio interrompendo le campionesse WWE Women's Tag Team Alexa Bliss &amp; Nikki Cross. Dopo averle sconfitte in un match non titolato, nel corso dell'estate seguente le sfidano senza successo in diverse occasioni senza riuscire a riconquistare i titoli. Successivamente prendono in giro Ruby Riott nel backstage sbeffeggiandola perch\u00e9 non ha amici, e l'episodio fa nascere una rivalit\u00e0. A \"Payback\" le IIconics vengono sconfitte da Riott &amp; Liv Morgan. La sera successiva a \"Raw\", la coppia The IIconics viene costretta a dividersi dopo aver perso un incontro con tale stipulazione con la Riott Squad.\nNel draft dell'ottobre 2020, Kay passa a \"SmackDown\", mentre Royce resta a \"Raw\"."}
{"id": "7538747", "revid": "287204", "url": "https://it.wikipedia.org/wiki?curid=7538747", "title": "Ciabatta (disambigua)", "text": ""}
{"id": "7538748", "revid": "38120", "url": "https://it.wikipedia.org/wiki?curid=7538748", "title": "JASON", "text": ""}
{"id": "7538749", "revid": "380453", "url": "https://it.wikipedia.org/wiki?curid=7538749", "title": "Volleyball Challenger Cup femminile 2018", "text": "La Volleyball Challenger Cup femminile 2018 si \u00e8 svolta dal 20 al 24 giugno 2018 a Lima, in Per\u00f9: al torneo hanno partecipato sei squadre nazionali e la vittoria finale \u00e8 andata per la prima volta alla Bulgaria.\nQualificazioni.\nAl torneo hanno partecipato: la nazionale del paese organizzatore, una nazionale nordamericana, qualificata tramite il torneo di qualificazione nordamericano, una nazionale sudamericana, qualificata tramite il torneo di qualificazione sudamericano, una nazionale asiatica e oceaniana, qualificata tramite il torneo di qualificazione asiatico e oceaniano, e due nazionali europee, tutte qualificate tramite l'European Golden League 2018.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nBulgaria(Primo titolo)\nSecondo posto.\nColombia\nTerzo posto.\nPorto Rico"}
{"id": "7538753", "revid": "1345938", "url": "https://it.wikipedia.org/wiki?curid=7538753", "title": "I gemelli (programma televisivo)", "text": "I gemelli \u00e8 stato un programma televisivo italiano andato in onda su Italia 1 dal 5 giugno al 4 luglio 2002, condotto da Pupo e Valerio Staffelli.\nIl programma.\nIl programma vede come protagonisti principali gli stessi Pupo e Staffelli, i quali devono rendersi gemelli (quindi uguali) davanti ai volti della televisione presenti in studio quali Emilio Fede, Iva Zanicchi e Paola Barale. Tali ospiti sono a loro volta chiamati ad imitare vari aspetti dei conduttori, in particolare della loro carriera, per poter vincere. Coloro che perdono devono avere una penitenza."}
{"id": "7538754", "revid": "124123", "url": "https://it.wikipedia.org/wiki?curid=7538754", "title": "Giselle Ka\u00f1evsky", "text": ""}
{"id": "7538757", "revid": "767487", "url": "https://it.wikipedia.org/wiki?curid=7538757", "title": "Claudia Burkart", "text": ""}
{"id": "7538761", "revid": "114844224", "url": "https://it.wikipedia.org/wiki?curid=7538761", "title": "Marin\u00e9 Russo", "text": ""}
{"id": "7538762", "revid": "729019", "url": "https://it.wikipedia.org/wiki?curid=7538762", "title": "Mariana Gonz\u00e1lez Oliva", "text": ""}
{"id": "7538764", "revid": "124123", "url": "https://it.wikipedia.org/wiki?curid=7538764", "title": "Soledad Garc\u00eda", "text": ""}
{"id": "7538765", "revid": "91533", "url": "https://it.wikipedia.org/wiki?curid=7538765", "title": "L'uomo prudente", "text": "L'uomo prudente \u00e8 un'opera teatrale in tre atti in prosa di Carlo Goldoni, portata in scena per la prima volta dalla Compagnia Medebach a Mantova nel 1748, con Cesare D'Arbes nei panni di un Pantalone \"riformato\" (non il classico vecchio vizioso, bens\u00ec un uomo accorto ed onesto).\nLa commedia, che narra una vicenda di disordine familiare in cui la \"prudenza\" di Pantalone vela e occulta il dissesto della struttura familiare nella societ\u00e0 veneta della seconda met\u00e0 del Settecento, fu ripresa molte volte con successo e tradotta in tedesco, spagnolo e portoghese.\nTrama.\nSorrento, Regno di Napoli. Il mercante Pantalone, vedovo e risposato con una giovane donna, \u00e8 un uomo onesto, ma contrasta l\u2019amore del figlio Ottavio per Diana, una vedova squattrinata e trama affinch\u00e9 il ragazzo sposi una giovane con ricca dote, sopportando al di l\u00e0 di ogni limite che la cinica moglie Beatrice amoreggi con giovani cicisbei e maltratti Rosaura, figlia di primo letto. Ma Pantalone, come tutte le persone buone, quando esplode non risparmia nessuno: licenzia i servi sodali della moglie, caccia gli spasimanti, favorisce le nozze della figlia sempre contrastate dalla perfida consorte, alla quale impone una vita onorata. Allora, moglie e figlio per guadagnare patrimonio e libert\u00e0 tentano di avvelenare il vecchio, ma il piano criminale \u00e8 sventato dal sacrificio della cagnetta Perlina che mangia, prima del padrone, una \"panatella\" all'arsenico. Alla fine, il buon Pantalone riesce a ricostituire la famiglia grazie alla sua eloquenza davanti ai giudici, ottenendo l'assoluzione degli imputati.\nPoetica.\n\u00c8 questa una delle prime commedie nelle quali il commediografo veneziano costruisce il carattere e lo spessore psicologico dei personaggi, pur mantenendo marginalmente le maschere della Commedia dell'arte. Il testo si presta ad una doppia lettura: la prima considera Pantalone simbolo della borghesia veneziana avveduta e onesta, che per salvare l'onore della famiglia che si sta sfasciando per colpa dei costumi del tempo, viene a patti con la coscienza, con la giustizia e con la Legge. La seconda, consacra Pantalone (che nasconde le prove delle trama ordita dalla moglie e del figlio per avvelenarlo) come latore di un messaggio buonista, perbenista, d'ipocrita prudenza: la foglia di fico che maschera le vergogne della famiglia e, in senso lato, della societ\u00e0.\nScrive Goldoni nella prefazione alla commedia: \"In quel tempo fece la sua gran comparsa l\u2019Uomo Prudente, a fronte del cattivo Teatro. Non so se in oggi avr\u00e0 la stessa fortuna a fronte delle Commedie mie posteriori, le quali hanno in loro pi\u00f9 natura, pi\u00f9 verit\u00e0, miglior condotta e stile migliore. Qualunque sia per essere l\u2019evento di un tal confronto, sar\u00e0 forse male per la Commedia, ma non sar\u00e0 male per me, s\u2019ella rimarr\u00e0 indietro per cagione delle altre mie, le quali amo tutte egualmente\".\nNel 1753, ad opera del frate francescano Giovanni Antonio Bianchi, al secolo Carlo Augusto Bianchi, \"pastore arcade\" con il nome di Lauriso Tragiense, fu dato alle stampe a Roma il volume \"De i vizj e de i difetti del moderno Teatro e del modo di correggerli e d'emendarli - Ragionamenti VI\", in cui la commedia fu pesantemente criticata. Scrisse Goldoni a tale proposito: \"L'Autore ha fatto pompa di una diffusissima erudizione, e non pu\u00f2 negarsi che egli non sia dotto, elegante e brioso. Circa all'utilit\u00e0 dell\u2019opera io non dar\u00f2 giudizio, riportandomi in ci\u00f2 al Novellista Fiorentino, il quale dando notizia di cotal libro nella Novella 42 dell'anno 1753, colonna 662, sul fine cos\u00ec ragiona: Non so chi sia l\u2019Autore del libro; ma all\u2019apparenza non \u00e8 religioso, ed io esorto i miei Fiorentini a non lo leggere. Parler\u00f2 di quello che tocca a me solamente. Nel primo Ragionamento, pag. 59, condanna l\u2019Autor suddetto questa mia Commedia: convien dire ch\u2019egli non abbia letta la lettera all\u2019Editore, poich\u00e9 trovandola da me medesimo condannata, sarebbesi risparmiata la briga. Dice egli aver di questa sola Commedia mia parlato, perch\u00e9 questa specialmente gli fu lodata da alcuni, come ben regolata e ben condotta: disgrazia sua, e disgrazia mia, che abbiamo dato in persone di cattivo gusto. S'egli avesse avuto la sofferenza di leggere qualche altra Commedia mia, spero che avrebbe di me parlato con pi\u00f9 carit\u00e0 e discretezza, e a fronte di tante Citt\u00e0 d\u2019Italia, che onorano le Opere mie per la loro onest\u00e0, sarebbe egli solo, che di scorrette e pericolose tacciate le avesse\"."}
{"id": "7538768", "revid": "124123", "url": "https://it.wikipedia.org/wiki?curid=7538768", "title": "Alejandra Gulla", "text": ""}
{"id": "7538785", "revid": "124123", "url": "https://it.wikipedia.org/wiki?curid=7538785", "title": "Des Abbott", "text": ""}
{"id": "7538788", "revid": "767487", "url": "https://it.wikipedia.org/wiki?curid=7538788", "title": "Nella mischia", "text": "Nella mischia \u00e8 un film del 1995 diretto da Gianni Zanasi, presentato al festival di Cannes, nella sezione Quinzaine des R\u00e9alisateurs .\nTrama.\nLorenzo, Emiliano, Marco e Andrea sono quattro adolescenti della periferia di Roma. Vivono di espedienti e bravate. Un giorno Lorenzo decide di rubare delle cassette di verdura dal magazzino per cui lavora, per poi rivenderle.\nProduzione.\n\"Nella mischia\" \u00e8 basato su un precedente cortometraggio di Zanasi dal titolo \"Le belle prove\", vincitore del Gabbiano d'argento al Bellaria Film Festival ."}
{"id": "7538789", "revid": "124123", "url": "https://it.wikipedia.org/wiki?curid=7538789", "title": "Fergus Kavanagh", "text": ""}
{"id": "7538790", "revid": "124123", "url": "https://it.wikipedia.org/wiki?curid=7538790", "title": "Matthew Wells", "text": ""}
{"id": "7538792", "revid": "124123", "url": "https://it.wikipedia.org/wiki?curid=7538792", "title": "Allan Folsom", "text": "Biografia.\nAllan Reed Folson nasce il 9 dicembre 1941 a Orlando, in Florida.\nCresciuto a Boston, inizia a lavorare nel mondo del cinema come cameraman, scrittore, editore e produttore in California prima di dedicarsi al ruolo di sceneggiatore scrivendo alcuni episodi della serie Cuore e batticuore.\nEsordisce nella narrativa nel 1994 con il thriller \"Il giorno dopo domani\" e in seguito pubblica altri 4 romanzi vincendo il Premio Flaiano per la narrativa nel 1995.\nMuore a 72 anni a Santa Barbara, in California il 16 maggio 2014 a causa di un melanoma."}
{"id": "7538799", "revid": "1650354", "url": "https://it.wikipedia.org/wiki?curid=7538799", "title": "Code refactoring", "text": ""}
{"id": "7538802", "revid": "287204", "url": "https://it.wikipedia.org/wiki?curid=7538802", "title": "Bonomini", "text": ""}
{"id": "7538804", "revid": "547034", "url": "https://it.wikipedia.org/wiki?curid=7538804", "title": "Memphis (Boz Scaggs)", "text": "Memphis \u00e8 il diciassettesimo album in studio del cantautore statunitense Boz Scaggs, pubblicato nel 2013.\nMolte delle canzoni presenti nel disco sono cover.\nTracce.\nCD 2 (Barnes &amp; Noble Exclusive Edition)"}
{"id": "7538805", "revid": "1305772", "url": "https://it.wikipedia.org/wiki?curid=7538805", "title": "Down Two Then Left", "text": "Down Two Then Left \u00e8 l'ottavo album in studio del cantautore statunitense Boz Scaggs, pubblicato nel novembre del 1977.\nClassifica.\nAlbum\nSingoli"}
{"id": "7538806", "revid": "98359722", "url": "https://it.wikipedia.org/wiki?curid=7538806", "title": "Vicks Vaporub", "text": ""}
{"id": "7538808", "revid": "1543377", "url": "https://it.wikipedia.org/wiki?curid=7538808", "title": "Pallacanestro Cant\u00f9 2018-2019", "text": "Questa voce raccoglie le informazioni riguardanti la Pallacanestro Cant\u00f9 nelle competizioni ufficiali della stagione 2018-2019.\nStagione.\nLa stagione 2018-2019 della Pallacanestro Cant\u00f9 sponsorizzata Red October e dal 9 dicembre Acqua San Bernardo, \u00e8 la 62\u00aa nel massimo campionato italiano di pallacanestro, la Serie A.\nPer la composizione del roster, dopo il cambiamento alle regole dei format per la formazione delle squadre, si decise di optare per la scelta della formula del 6+6, con 6 giocatori stranieri provenienti da qualsiasi paese e 6 giocatori di formazione italiana.\nOrganigramma societario.\n\"Aggiornato al 9 agosto 2018.\"\nRoster.\n\"Aggiornato al 8 novembre 2018.\"\nRisultati.\nBasketball Champions League.\nGrazie al settimo posto in classifica ottenuto al termine della stagione precedente la Pallacanestro Cant\u00f9 ha ottenuto il diritto a partecipare ai turni preliminari di Basketball Champions League 2018-2019.\nStatistiche.\nStatistiche di squadra.\n\"Aggiornate al 16 ottobre 2018.\"\nStatistiche dei giocatori.\nSerie A.\n\"Aggiornate al 16 ottobre 2018.\"\nBasketball Champions League.\n\"Aggiornate al 5 ottobre 2018\""}
{"id": "7538809", "revid": "965985", "url": "https://it.wikipedia.org/wiki?curid=7538809", "title": "Slow Dancer", "text": "Slow Dancer \u00e8 il sesto album in studio del cantautore statunitense Boz Scaggs, pubblicato nel 1974."}
{"id": "7538816", "revid": "128334", "url": "https://it.wikipedia.org/wiki?curid=7538816", "title": "Apparato vestibolare", "text": ""}
{"id": "7538831", "revid": "287204", "url": "https://it.wikipedia.org/wiki?curid=7538831", "title": "Srpska Liga 2017-2018", "text": "La Srpska Liga 2017-2018 \u00e8 stata la 26\u00aa edizione della terza divisione di calcio per squadre della Serbia.\n\u00c8 la quindicesima edizione divisa in 4 gironi: Vojvodina, Belgrado, Ovest ed Est; ed \u00e8 la dodicesima dalla separazione fra Serbia e Montenegro.\nBelgrado.\n\u00a0\u00a0\u00a0\u00a0\u00a0 Promossa in Prva Liga Srbija 2018-2019\n\u00a0\u00a0\u00a0\u00a0\u00a0 Al bara\u017e\n\u00a0\u00a0\u00a0\u00a0\u00a0 Retrocessa nelle Zonske lige\nTre punti a vittoria, uno a pareggio, zero a sconfitta.\nBara\u017e.\n \"Il bara\u017e in questo caso \u00e8 uno spareggio fra la prima non retrocessa direttamente di Srpska Liga Belgrado (Sopot) e la terza classificata di Beogradska Liga (Crvena zvezda Mali Mokri Lug)\"\n 09.06.2018 Crvena zvezda MML - Sopot 2-1\n 13.06.2018 Sopot - Crvena zvezda MML 0-0\n \"Crvena zvezda MML promosso in Srpska Liga, Sopot retrocede in Beogradska Liga\"\nOvest.\nA causa del comprovato coinvolgimento nella \"combine\" (24\u00aa giornata, 29 aprile 2017) del ' e del Mihajlovac, queste due squadre sono state retrocesse in 5\u00aa divisione ed al loro posto sono state ripescate ' e '. Dopo l'appello \u00e8 stato riammesso lo Smederevo, ma non il Mihajlovac. Per non lasciare il campionato a 17 squadre \u00e8 stato ripescato anche il '. La stagione 2018-19 torner\u00e0 a 16 squadre.\n\u00a0\u00a0\u00a0\u00a0\u00a0 Promossa in Prva Liga Srbija 2018-2019\n\u00a0\u00a0\u00a0\u00a0\u00a0 Retrocessa nelle Zonske lige\nTre punti a vittoria, uno a pareggio, zero a sconfitta.\nEst.\n\u00a0\u00a0\u00a0\u00a0\u00a0 Promossa in Prva Liga Srbija 2018-2019\n\u00a0\u00a0\u00a0\u00a0\u00a0 Retrocessa nelle Zonske lige\nTre punti a vittoria, uno a pareggio, zero a sconfitta."}
{"id": "7538837", "revid": "2519", "url": "https://it.wikipedia.org/wiki?curid=7538837", "title": "Fondazione istituto sacra famiglia", "text": ""}
{"id": "7538839", "revid": "287204", "url": "https://it.wikipedia.org/wiki?curid=7538839", "title": "Porto fluviale romano di Milano", "text": "Il porto fluviale romano di Milano fu un punto di attracco per piccole imbarcazioni realizzato a \"Mediolanum\" (la moderna Milano) lungo il fiume Seveso dagli antichi romani. \u00c8 stato il primo porto fluviale di Milano ed era in comunicazione, tramite la Vettabbia, con il Lambro, quindi con il Po e infine con il mare Adriatico. \nStoria.\nDavanti alle mura romane di Milano, tra le moderne via del Bottonuto e via San Clemente, si estendeva una banchina portuale affacciata ad un laghetto che consentiva l'attracco di piccole imbarcazioni in corrispondenza della moderna via Larga, lungo la quale scorreva il Seveso. Il laghetto venne in seguito prosciugato e fu al suo posto realizzata la fossa di scolo delle acque di scarico e dei rifiuti, chiamata \"butinucum\", che diede poi il nome al quartiere Bottonuto. Questo fu il primo porto fluviale di Milano che era in comunicazione, tramite la Vettabbia, con il Lambro, quindi con il Po e infine con il mare Adriatico. \nRest\u00f2 il ricordo di tale laghetto nel nome della via Poslaghetto, scomparsa negli anni cinquanta del XX secolo per fare posto alla Torre Velasca. Di questo collegamento fa menzione nell'XI secolo Landolfo Seniore nella sua \"Historia Mediolanensis\", mentre una \"patente\" di Liutprando re dei Longobardi (690-740) parla di un porto tra Lambro e Po. Ancora a favore della tesi, due ritrovamenti, uno in piazza Fontana e l'altro in via Larga, di un lungo manufatto romano (un pavimento litico su palafitte) che appare come una banchina portuale. Il materiale, costituito da lastre in serizzo di due metri e mezzo e pali di rovere, \u00e8 conservato al Museo civico di storia naturale di Milano.\nA causa del successivo prosciugamento e della seguente trasformazione in fossa di scolo delle acque di scarico e dei rifiuti, gli archeologi moderni, in questa area, hanno trovato una straordinaria discarica dell'antichit\u00e0, che ha permesso loro di meglio ricostruire la vita quotidiana della \"Mediolanum\" imperiale.\n\"Mediolanum\" era un importante snodo commerciale visto che, oltre alla presenza del porto fluviale, vi passavano la \"via Gallica\", la \"via delle Gallie\", la \"via Regina\", la \"via Spluga\", la \"via Mediolanum-Bellasium\", la \"via Mediolanum-Bilitio\", la \"via Mediolanum-Brixia\", la \"via Mediolanum-Placentia\", la \"via Mediolanum-Ticinum\" e la \"via Mediolanum-Verbannus\".\nIl porto.\nIl laghetto fu realizzato modificando opportunamente una laguna naturale formata da un'ampia ansa naturale paludosa del Seveso. Per realizzarlo vennero bonificate le zone paludose (compresa quella dove sarebbe sorto il porto) e fu predisposta un'opera di canalizzazione del fiume cos\u00ec da renderlo navigabile da parte delle piccole imbarcazioni. Sorgeva nei pressi di Porta Tosa romana (lat. \"Porta Tonsa\"), da cui il nome della porta (\"tonsa\" in latino significa \"remo\"). \nIl piccolo porto fluviale era largo 7 metri e profondo 1,5. La banchine, in lastre di serizzo, erano ampie 2,5 metri, mentre le fondamenta erano realizzate in pali di rovere che entravano nel terreno fino a una profondit\u00e0 di 2,5 metri. In corrispondenza della moderna via Larga, la banchina distava 14 metri dalle mura. Lungo la banchina era anche presente una torre di guardia che serviva per tenere sotto osservazione il traffico fluviale e il magazzino dove venivano stipate temporaneamente le merci."}
{"id": "7538842", "revid": "1966691", "url": "https://it.wikipedia.org/wiki?curid=7538842", "title": "Tepert\u0151s pog\u00e1csa", "text": "La tepert\u0151s pog\u00e1csa (letteralmente: focaccia di ciccioli di maiale) \u00e8 una focaccia salata rotonda tipica della cucina ungherese.\nLa produzione di questa focaccia, che pu\u00f2 essere del tipo a pasta morbida o pasta sfoglia, ha ottenuto dall'Unione europea il riconoscimento di specialit\u00e0 tradizionale garantita.\nStoria.\nLa parola ungherese \"pog\u00e1csa\" (focaccia) \u00e8 attestata per la prima volta in documento del 1395 e, in origine, indicava una galletta cotta nelle braci e nella cenere. La diffusione delle odierne focaccette ungheresi avvenne alla fine del Medioevo fino a imporsi, con le sue differenti varianti di impasto, come il prodotto della panetteria pi\u00f9 diffuso nella cucina contadina e da allora la sua popolarit\u00e0 non \u00e8 pi\u00f9 venuta meno. L'affermarsi della \"tepert\u0151s pog\u00e1csa\" deriva dalla consuetudine di friggere nello strutto il grasso residuo della pancetta, oltre che dal fatto che i ciccioli sono divenuti un genere alimentare di consumo quotidiano.\nDal XVIII secolo si andarono diffondendo, tra le famiglie nobili della grande pianura ungherese, le ricette per pancetta o strutto, mentre dal 1850 queste ricette compaiono nei registri rurali delle aree comprese tra il Danubio e il Tibisco.\nTra la fine del XIX e l'inizio del XX secolo, i ciccioli erano utilizzati dalle famiglie contadine della regione centrale del Tibisco per la produzione di sapone, mentre il loro utilizzo nell'alimentazione si diffuse solo gradualmente. Una volta macellato il maiale, le focacce erano in genere preparate utilizzando ciccioli freschi, generalmente piccoli e senza pelle.\nDal 1880 circa diversi ricettari della cucina ungherese confermano la popolarit\u00e0 della \"tepert\u0151s pog\u00e1csa\" Una ricerca etnografica del 1933 cita le focacce a base di farina di frumento a cui venivano aggiunti diversi ingredienti, tra cui i ciccioli.\nProduzione.\nLa \"tepert\u0151s pog\u00e1csa\" pu\u00f2 avere una consistenza morbida o del tipo pasta a sfoglia.\nVariante morbida.\nI ciccioli freschi senza pelle, sono schiacciati utilizzando un mattarello oppure tritati e mischiati nello strutto. In seguito vengono aggiunti farina, lievito sciolto nel latte, un uovo, un tuorlo d'uovo, vino bianco (o aceto), sale, pepe macinato e panna da cucina, fino ad ottenere un impasto morbido e mediamente denso.\nDopo averlo fatto lievitare e raffreddare, l'impasto viene steso, inciso con solchi profondi e tagliato in piccoli cerchi di 3-6 centimetri, poi spennellati con un uovo sbattuto. Dopo ulteriore lievitazione, le focaccete sono cotte in forno ad una temperatura di 220-240\u00a0\u00b0C per 12-15 minuti.\nVariante sfogliata.\nAlla crema di strutto e ciccioli vengono aggiunti il sale e il pepe.\nA parte viene impastata una miscela di farina, strutto, sale, lievito sciolto nel latte, vino bianco (o aceto) e, eventualmente, un uovo, un tuorlo d'uovo e panna da cucina.\nA questo punto la spasta viene stesa in sfoglie sottili, spalmata con la crema di ciccioli ed arrotolata. L'operazione viene ripetuta una seconda volta, ma con arrotolamento in direzione perpendicolare rispetto alla precedente. La pasta viene di nuovo spianata, spalmata e questa volta ripiegata tre volte. Dopo essere stata spianata un'ultima volta, la sfoglia viene tagliata per ricavare le singole focaccette, poi spalmate con l'uovo sbattuto.\nDopo la lievitazione finale, le focaccette vengono cotte in forno a una temperatura di 220-240\u00a0\u00b0C per 8-10 minuti.\nConsumo.\nLa \"tepert\u0151s pog\u00e1csa\" \u00e8 un tipo di pane molto diffuso nell'alimentazione quotidiana. Viene servita come accompagnamento delle zuppe (\"gulasch\", zuppa di fagioli e altre), viene offerta ai partecipanti di riunioni e conferenze, e costituisce uno \"snack\" molto utilizzato in caso di feste famigliari (matrimoni, battesimi) o di ricorrenze quali Natale e Pasqua, oltre a costituire un classico accompagnamento delle degustazioni di vino negli agriturismi."}
{"id": "7538848", "revid": "585241", "url": "https://it.wikipedia.org/wiki?curid=7538848", "title": "Timpetill", "text": ""}
{"id": "7538849", "revid": "585241", "url": "https://it.wikipedia.org/wiki?curid=7538849", "title": "Timpetill - Die Stadt ohne Eltern", "text": ""}
{"id": "7538851", "revid": "98360551", "url": "https://it.wikipedia.org/wiki?curid=7538851", "title": "Albaro (Ronco all'Adige)", "text": ""}
{"id": "7538861", "revid": "1305772", "url": "https://it.wikipedia.org/wiki?curid=7538861", "title": "Universit\u00e0 di Monastir", "text": "L'Universit\u00e0 di Monastir () \u00e8 un'universit\u00e0 pubblica sita a Monastir, in Tunisia. \u00c8 stata fondata nel 2004 ed \u00e8 composta da sei facolt\u00e0.\nOrganizzazione.\nL'universit\u00e0 \u00e8 organizzata nelle seguenti facolt\u00e0:"}
{"id": "7538864", "revid": "1186766", "url": "https://it.wikipedia.org/wiki?curid=7538864", "title": "Valle d'Ayas", "text": ""}
{"id": "7538865", "revid": "1186766", "url": "https://it.wikipedia.org/wiki?curid=7538865", "title": "Valle d'Ossola", "text": ""}
{"id": "7538870", "revid": "81103", "url": "https://it.wikipedia.org/wiki?curid=7538870", "title": "Tribunale Straordinario della Dalmazia", "text": "Il Tribunale straordinario della Dalmazia (in croato: \"Izvanredni sud za Dalmaciju\") fu un organo giurisdizionale speciale operante all'interno del Governatorato della Dalmazia (creato a maggio del 1941 unendo alla Provincia di Zara i territori dalmati annessi dal Regno d'Italia a seguito della Invasione della Jugoslavia da parte delle potenze dell'Asse), col compito di giudicare una serie di reati ritenuti a sfondo politico, o l'appartenenza alle organizzazioni comuniste.\nIstituito dal governatore Giuseppe Bastianini l'11 ottobre 1941, celebr\u00f2 quattro processi caratterizzati da una procedura sbrigativa senza alcuna garanzia per gli imputati, irrogando quarantotto condanne a morte, di cui trentacinque eseguite, nonch\u00e9 trentasette pene detentive di diversa durata. Formalmente affiancato il successivo 24 ottobre dal Tribunale speciale della Dalmazia (\"Specijalni sud za Dalmaciju\"), che di fatto ne assunse le medesime funzioni in un quadro legislativo pi\u00f9 definito, celebr\u00f2 il suo ultimo processo il 29 ottobre 1941, venendo infine sciolto \"de facto\" da Bastianini a novembre dello stesso anno.\nI suoi giudici (Gherardo Magaldi, presidente; Pietro Caruso e Vincenzo Serrentino, giudici a latere; Francesco Centonze, pubblico ministero) furono accusati dagli jugoslavi di crimini di guerra. Caruso venne fucilato a Roma il 22 settembre 1944 come collaborazionista e per la partecipazione alla stesura della lista degli ostaggi uccisi alle Fosse Ardeatine. Serrentino fu arrestato dagli jugoslavi a Trieste il 5 maggio del 1945, condotto in Jugoslavia, sottoposto a processo e fucilato a Sebenico il 15 maggio 1947. Magaldi e Centonze non vennero mai portati a processo per i fatti contestatigli dagli jugoslavi.\nInquadramento storico.\nL'occupazione della Jugoslavia.\nA seguito della rapida vittoria nella Campagna di Jugoslavia (le ostilit\u00e0 ebbero inizio il 6 aprile 1941), il Regno di Jugoslavia fu occupato dalle potenze dell'Asse. Formalmente l'armistizio, con la formula della resa incondizionata, fu firmato dai rappresentanti jugoslavi il 17 aprile, per entrare in vigore a mezzogiorno del giorno dopo, ma gi\u00e0 nel notiziario del mattino del 16 l'EIAR aveva annunciato che \"Con provvedimento in corso di registrazione \u00e8 stato nominato Commissario civile nei territori sloveni occupati dalle nostre truppe il Segretario Federale di Trieste Emilio Grazioli. A Commissario civile per le zone dalmatiche \u00e8 stato nominato Athos Bartolucci, Federale di Zara\". La preferenza per uomini di partito al posto di militari, come previsto dalla legge di guerra, o di funzionari di carriera fu una precisa scelta di Mussolini, che intendeva far apparire il successo delle armi italiane come un'affermazione del regime.\nLa spartizione del paese venne decisa principalmente da Germania e Italia a seguito di un incontro fra Ciano e Ribbentrop: il primo temeva l'inserimento della Germania nel teatro dei Balcani, tradizionalmente ritenuti dagli italiani luogo della propria espansione economico-politica, ma i tedeschi cercarono di tranquillizzare gli alleati, affermando di non voler perseguire alcun interesse strategico nell'area, fatte salve le proprie esigenze militari per la guerra in corso.\nIl 13 aprile era gi\u00e0 arrivato a Zagabria proveniente dall'Italia il capo del movimento degli ustascia Ante Paveli\u0107, con cui Mussolini s'era incontrato due giorni prima a Roma per ribadire i termini di un accordo stretto il 29 marzo, in base al quale il primo sarebbe stato creato \"poglavnik\" ('guida', 'duce') di un nuovo Stato indipendente croato (gi\u00e0 proclamato il 10 aprile), in cambio dell'annessione all'Italia dell'area litoranea dalmata. Tale accordo incontr\u00f2 l'assenso anche di Hitler, che super\u00f2 alcune resistenze nel suo stesso \"entourage\".\nIl Trattato di Roma e l'istituzione del Governatorato della Dalmazia.\nA seguito del trattato di Roma del 18 maggio 1941 fra il Regno d'Italia e il neocostituito Stato Indipendente di Croazia, quasi tutta la parte costiera della Dalmazia settentrionale fu annessa al Regno d'Italia, cos\u00ec come tutta la zona delle Bocche di Cattaro. Il resto della regione entr\u00f2 a far parte dello Stato croato, comprendente anche l'intera Bosnia Erzegovina e dominato dagli ustascia di Ante Paveli\u0107. Di fatto il paese era solo nominalmente indipendente, anche perch\u00e9 diviso da nord a sud da una linea di demarcazione che individuava le due zone nelle quali l'Italia a ovest e la Germania a est esercitavano una sorta di protettorato.\nAnche il resto del territorio jugoslavo venne smembrato: la Slovenia venne divisa fra Germania, Italia e Ungheria: quest'ultima si annett\u00e9 anche la parte occidentale della Vojvodina; l'Albania (che dal 1939 era occupata dagli italiani) acquis\u00ec il territorio pi\u00f9 occidentale della Banovina del Vardar (la Metochia nel Kosovo e il Dibrano, nelle attuali regioni macedoni del Polog e Sudoccidentale), mentre a spese del Montenegro estese le sue frontiere anche a nord (Ro\u017eaje, Plav e Dulcigno); il Regno del Montenegro ritorn\u00f2 formalmente indipendente come nel periodo pre-jugoslavo, ma di fatto divenne un protettorato italiano; la Serbia fu uno Stato fantoccio dei tedeschi, dovendo peraltro istituire all'interno dei suoi territori una provincia autonoma corrispondente alla parte occidentale del Banato, ove i tedeschi etnici ivi residenti assunsero le redini del potere. Infine, gran parte della Macedonia gi\u00e0 facente parte del Regno di Jugoslavia venne annessa alla Bulgaria, le cui forze armate peraltro non avevano partecipato alle operazioni belliche.\nLa Dalmazia annessa all'Italia venne suddivisa nelle province di Zara, Spalato e Cattaro: tutte parti del Governatorato della Dalmazia, costituito anch'esso in tale occasione. A capo del Governatorato fu posto Giuseppe Bastianini \u2013 preferito infine a Bartolucci \u2013 che all'epoca esprimeva posizioni fasciste intransigenti, in linea con la politica che s'intendeva perseguire di intensa e rapida italianizzazione delle terre annesse.\nIn poche settimane Bastianini, coadiuvato dai prefetti di Zara, Spalato e Cattaro, organizz\u00f2 un'azione di completa eliminazione dell'influenza croata e jugoslava nei territori annessi, attraverso licenziamenti di massa, espulsioni, limitazioni del diritto di cittadinanza per gli slavi recentemente immigrati in Dalmazia, nazionalizzazioni forzate, nonch\u00e9 l'introduzione capillare delle organizzazioni di massa fasciste (GIL, OND, Fasci femminili). Tutto ci\u00f2 alien\u00f2 via via al regime le gi\u00e0 scarse simpatie iniziali della popolazione locale slava, che in breve tempo venne di conseguenza considerata tutta ostile e nemica.\nLe tre zone di occupazione. La rivolta dei serbi. Le forze in campo.\nAl termine delle operazioni belliche, la 2\u00aa Armata (generale Vittorio Ambrosio) presidiava la Croazia, ma in conseguenza degli accordi di Roma si sarebbe dovuta progressivamente ritirare passando il potere alle autorit\u00e0 croate.\nI territori occupati vennero suddivisi in tre zone: la prima era costituita dalle terre poi annesse all'Italia; la seconda zona (detta anche \"zona di demilitarizzazione\") comprendeva le isole dalmate assegnate alla Croazia e una parte continentale del paese, delimitata da una linea che correva pi\u00f9 o meno parallela alla costa; la terza zona era compresa fra la zona di demilitarizzazione e la gi\u00e0 citata linea di demarcazione fra le aree d'influenza italiane e tedesche nel territorio ex jugoslavo. Fin dalle prime settimane d'occupazione gli italiani si trovarono ad operare, totalmente impreparati, in un territorio abitato da popolazioni di etnia e religione diversa (croati, serbi, cattolici, ortodossi, musulmani ecc.) nel quale gli ustascia scatenarono immediatamente una politica di terrore e di sterminio, nel tentativo di fondare uno Stato croato \"puro\" che avesse come fondamenta la propria ideologia, la religione cattolica e il nazionalismo croato. Venne perci\u00f2 scatenata una feroce crociata religiosa rivolta principalmente contro i serbi e gli ebrei, con innumerevoli episodi di estrema violenza, cui gli italiani assistettero con crescente orrore. Vi sono \"centinaia di testimonianze\" di italiani \"spesso pregne di indignazione ma anche del vago senso di colpa di sentirsi corresponsabili a causa dell'alleanza politica e militare col governo di Paveli\u0107\". Nel dopoguerra le stesse fonti jugoslave parlarono dell'aiuto fornito da alcuni soldati italiani a \"Serbi e (...) Ebrei\", aiuto che aveva a suo tempo causato le proteste delle autorit\u00e0 croate, secondo le quali gli italiani avrebbero \"in poche settimane distrutto l'opera di anni\". Le autorit\u00e0 fasciste a Zagabria si sorpresero dell'atteggiamento della 2\u00aa Armata, continuando a difendere il governo croato.\nLe formazioni ustascia s'accompagnarono e s'integrarono nel tempo con diverse milizie, di derivazione sia partitica che locale, man mano che procedeva la stabilizzazione del nuovo regime con la contemporanea creazione di un nuovo esercito nazionale. All'interno dell'esercito fin dall'aprile del 1941 fu costituita una Guardia nazionale croata (o Guardia interna croata, \"Hrvatsko domobranstvo\"), il cui nome si rifaceva alla Regia guardia nazionale croata (\"Kraljevsko Hrvatsko Domobranstvo\"), esistente ai tempi dell'Impero austro-ungarico. Gli appartenenti alla Guardia nazionale croata venivano chiamati \"Domobrani\", ma per traslato questo nome venne spesso usato dagli italiani per riferirsi all'intero esercito croato. A queste formazioni croate andarono contrapponendosi delle unit\u00e0 di autodifesa serbe, variamente collegate al movimento dei cetnici di Dra\u017ea Mihailovi\u0107, che nelle zone occupate dagli italiani cercarono di allearsi ad essi in funzione anticroata. Il rapporto fra le autorit\u00e0 italiane e gli ustascia \u2013 che fomentarono una campagna irredentistica nelle terre annesse all'Italia, convinti che le concessioni territoriali a quest'ultima fossero solo temporanee \u2013 and\u00f2 deteriorandosi in breve tempo.\nNella regione della Lika, confinante con la Dalmazia, e nella Dalmazia interna assegnata alla Croazia, la presenza degli italiani aveva costituito fino agli accordi di Roma un discreto deterrente contro gli ustascia, ma di fronte alla nuova situazione di ritiro progressivo delle truppe di occupazione ed alle stragi antiserbe, a fine luglio scoppi\u00f2 una rivolta armata: gruppi locali di combattenti serbi presero diverse localit\u00e0, fra le quali Gospi\u0107 (capoluogo della Lika), Gra\u010dac e Knin (localit\u00e0 della Dalmazia interna a pochi chilometri dal nuovo confine italiano), in aperta ribellione contro i croati, con numerosi episodi di ritorsione violenta sulle popolazioni civili. La situazione degener\u00f2 a tal punto che le alte autorit\u00e0 italiane ricevettero svariate richieste d'aiuto da parte della popolazione civile, mentre diverse centinaia di ebrei e serbi attraversarono il confine per rifugiarsi nel Governatorato. Col tempo si aggiunsero anche pi\u00f9 richieste di comandanti di divisione e di presidio delle truppe di occupazione, che chiedevano di rimandare il ritiro delle truppe: l'instabilit\u00e0 nello Stato croato rischiava di propagarsi anche alla Dalmazia italiana e la 2\u00aa Armata non nascondeva la propria contrariet\u00e0 alle azioni degli ustascia, ritenute la causa delle sommosse serbe. Il 13 agosto 1941 Mussolini diede quindi l'ordine al generale Cavallero - all'epoca Capo di stato maggiore Generale - di rioccupare militarmente la seconda zona.\nNell'estate del 1941, dopo l'aggressione dell'Unione Sovietica da parte delle potenze dell'Asse (Operazione Barbarossa), sorse infine in tutta la Jugoslavia un movimento resistenziale d'impronta comunista, coagulatosi nell'Esercito Popolare di Liberazione della Jugoslavia, capeggiato da Josip Broz Tito, che proponeva contestualmente un progetto di liberazione nazionale ed una radicale rivoluzione sociale di stampo sovietico, nella certezza che l'Armata Rossa avrebbe rapidamente sconfitto i tedeschi, causando una reazione a catena di rivoluzioni proletarie nell'intera Europa. Tito, per ampliare la base dei propri sostenitori, esort\u00f2 tutte le forze patriottiche e \"progressiste\" ad aderire alla sua causa in un \"Fronte popolare\", colpendo contestualmente tanto le forze degli eserciti occupanti quanto qualsiasi forza collaborazionista o comunque ritenuta tale, qualora non avesse aderito al \"Fronte\".\nLa situazione in Montenegro. La rivolta di luglio.\nLa creazione del Regno del Montenegro segu\u00ec un breve ma intenso dibattito in Italia fra due idee contrapposte: da una parte chi propugnava la ricostituzione di uno stato indipendente, memore dell'antico Principato (1852-1910) e del successivo Regno (1910-1918), dall'altra i favorevoli all'inglobamento di quelle terre nel territorio metropolitano italiano. Prevalse l'idea di ricostituire il Regno del Montenegro in unione personale col Re d'Italia, sulla falsariga di quanto era accaduto per l'Albania. Diversi settori della popolazione montenegrina avevano inizialmente considerato con favore l'arrivo degli italiani, nella speranza che essi rendessero il paese indipendente, garantendone nel contempo anche l'ampliamento dei confini con l'annessione di territori limitrofi tradizionalmente rivendicati dai nazionalisti locali. Gli italiani si trovarono quindi a dover fare i conti con diverse ipotesi antitetiche: al di l\u00e0 delle proprie aspirazioni, che puntavano ad inglobare nel Governatorato della Dalmazia le Bocche di Cattaro, sul tappeto c'erano i citati progetti montenegrini, quelli altrettanto espansionistici degli albanesi, che accarezzavano l'idea della Grande Albania, e infine le brame croate su parti del medesimo territorio reclamato dagli albanesi e dai montenegrini, a scapito della Serbia. L'amputazione delle Bocche di Cattaro a favore dell'Italia e l'attribuzione di altri territori all'Albania crearono un malcontento generalizzato in Montenegro. La situazione fu resa ancor pi\u00f9 incandescente a causa di vari episodi di persecuzione e di vera e propria pulizia etnica operati dalle popolazioni croate, slavo-musulmane o albanesi ai danni dell'elemento slavo ortodosso (montenegrino o serbo) verificatisi nel Kosovo, nei territori al confine albanese, nel Sangiaccato e nelle zone orientali della Bosnia e dell'Erzegovina. L'innescarsi di una spirale di violenza minacciava di assestare un colpo fatale alla reputazione e al prestigio italiano. Il Capo dell'Ufficio Informazioni in Albania - capitano Angelo Antico - rilev\u00f2 che \"L'impossibilit\u00e0 materiale, da parte nostra, di far fronte alle persecuzioni e ai massacri, ha creato un'atmosfera tutt'altro che favorevole nei nostri riguardi. Si dice ormai apertamente che se l'Italia non interverr\u00e0 verso la Croazia a far cessare tutti gli atti di terrore contro i montenegrini e i serbi, non tarderanno a verificarsi fatti gravi che nuoceranno (...) particolarmente [all']Italia, che assist[e] impassibile a quanto avviene nella Nazione confinante\".\nL'attacco all'Unione Sovietica (21 giugno 1941), avvenuto in una fase in cui l'assetto costituzionale del Montenegro era ancora in discussione mentre il paese veniva interessato da un forte afflusso di profughi dalle regioni confinanti, diede un forte impulso alle tendenze russofile e panslaviste dei montenegrini, favorendo la mobilitazione di tutti gli elementi contrari all'occupazione straniera, che compresero non solo i comunisti di Tito, ma anche una variegata serie di gruppi di resistenza locali, autoorganizzati o collegati in vario modo ai cetnici. Il generale Carlo Tucci - comandante della 18\u00aa Divisione fanteria \"Messina\" - in una relazione inviata ai propri superiori e a Mazzolini scrisse che \"la partecipazione al conflitto dell'URSS \u00e8 valsa a squarciare il velo, intessuto di incerto orientamento e di ostentata indifferenza, che male dissimulava lo spirito e l'atteggiamento della grande maggioranza della popolazione\".\nIl 12 luglio si riun\u00ec a Cettigne l'Assemblea costituente, che statu\u00ec la fine dell'unione con la Serbia, la decadenza della costituzione jugoslava e la ricostituzione del Montenegro come regno sovrano e indipendente, designandone come reggente Vittorio Emanuele III.\nA partire dal giorno successivo divamp\u00f2 in tutto il paese una furiosa rivolta, che costitu\u00ec il primo episodio di sollevazione popolare nell'Europa occupata, arrivando a coinvolgere oltre 30.000 combattenti. La storiografia jugoslava successiva alla seconda guerra mondiale per circa quarant'anni esalt\u00f2 il carattere integralmente comunista della rivolta: solo successivamente si riconobbe la natura molto pi\u00f9 varia degli eventi, che per la loro ampiezza colsero di sorpresa gli stessi dirigenti comunisti e furono dovuti in buona parte all'attivit\u00e0 di gruppi eterogenei, in vario modo collegati sia alle cellule comuniste locali (capeggiate dal montenegrino Milovan \u0110ilas, uno dei principali collaboratori di Tito), che ai cetnici di Mihailovi\u0107.\nI reparti italiani erano totalmente impreparati e vennero travolti: intere guarnigioni furono annientate e in pochi giorni si contarono circa 1.000 caduti e 3.000 prigionieri. La direzione delle operazioni di repressione fu affidata al generale Alessandro Pirzio Biroli, all'epoca comandante delle truppe italiane in Albania, che fin dall'inizio ricevette a disposizione uno spiegamento eccezionale di uomini e mezzi: ai suoi ordini furono poste unit\u00e0 provenienti dalle divisioni \"Messina\", \"Puglie\", \"Firenze\", \"Pusteria\", \"Taro\" e \"Marche\", oltre al \"Reggimento Cavalleggeri Guide\" e al gruppo albanese \"Skanderbeg\", pi\u00f9 alcune aliquote dalle divisioni \"Cacciatori delle Alpi\" e \"Venezia\", per un totale di circa 70.000 uomini.\nLe operazioni militari di repressione furono caratterizzate da svariati episodi di grande violenza, che compresero bombardamenti indiscriminati di villaggi, rastrellamenti, fucilazioni ed eccidi. Entro met\u00e0 agosto il Montenegro ricadde sotto controllo italiano, ma la guerriglia partigiana continu\u00f2 per tutto il periodo di occupazione. Diversi ufficiali italiani \u2013 \"in primis\" Pirzio Biroli \u2013 vennero in seguito accusati di crimini di guerra dagli jugoslavi, ma nessuno di essi and\u00f2 mai a processo in Italia o venne consegnato alla Jugoslavia.\nI primi incidenti e sabotaggi nella Dalmazia italiana.\nL'annessione di parte della Dalmazia all'Italia aveva creato notevole malcontento fra i croati. Sia gli ustascia che le cellule comuniste locali fecero partire fin da subito un'intensa campagna di rivendicazioni irredentistiche, che richiamarono l'attenzione delle autorit\u00e0 militari di occupazione, tanto che fin dal 21 giugno 1941 (giorno precedente l'inizio della campagna di Russia) il comando del VI Corpo d'armata ordin\u00f2 ai comandi dipendenti di disporre \"per la parte di competenza, un piano (...) per l'ordine pubblico in caso di eventuali scioperi o agitazioni nel territorio dalmata entro il confine\". Nei giorni successivi fu quindi notata un'intensificazione della diffusione di manifestini stampati a Zagabria, introdotti nella Dalmazia italiana dal personale croato di servizio alla ferrovia.\nIl primo incidente di rilievo a Spalato si ebbe alla sera del 2 luglio 1941: da una finestra sovrastante il caff\u00e8 Delich \u2013 lungo la riva \u2013 vennero lanciati dei manifestini comunisti. Trovato l'appartamento vuoto e sentiti dei commenti ironici da parte di una piccola folla nel frattempo radunatasi, si scaten\u00f2 una rissa generale cui segu\u00ec una veemente reazione italiana: ci furono trenta arresti, in varie zone della citt\u00e0 alcune persone notoriamente antiitaliane vennero bastonate e il giorno dopo vennero distrutte diverse insegne di negozi in lingua croata. Gli ustascia fecero quindi fotografare i negozi danneggiati e le insegne abbattute e le foto vennero subito portate a Zagabria da un impiegato della \"\u017dupanija\" (Prefettura) di Almissa (\"Omi\u0161\"). Alcuni esponenti croati si riunirono al caff\u00e8 Mulja\u010di\u0107 di Spalato e concordarono l'invio di una petizione al governo croato, al quartier generale degli ustascia ed alla rappresentanza diplomatica tedesca di Zagabria, per chiedere l'istituzione di una commissione mista croato-tedesca per constatare \"quanto viene fatto dagli italiani per alterare artificiosamente il carattere croato della Dalmazia\". Per diversi giorni in varie localit\u00e0 della Dalmazia tanto gli ustascia quanto i comunisti intensificarono la loro opera di propaganda.\nLa notte dell'11 luglio, una quindicina di metri di binario vennero sollevati nei pressi di Castel San Giorgio (vicino a Spalato): fu la prima interruzione ferroviaria nel territorio italiano della Dalmazia. Da ci\u00f2 si pass\u00f2 al taglio dei fili telefonici e telegrafici ed all'abbattimento dei pali di sostegno delle linee. Sospettando che dietro questi sabotaggi ci fossero anche gli ustascia, che avevano una propria sezione ufficiale in Piazza del Teatro a Spalato, il 19 luglio Bastianini dispose con ordinanza che \"nel territorio annesso al Regno (...) le associazioni, i corpi e gli organi di partito, che non siano le Sezioni del Partito Nazionale Fascista, sono considerati illegali e (...) si intendono senz'altro disciolti\". Il 20 luglio venne istituito un servizio di vigilanza notturna di tutte le linee di collegamento .\nGli eventi di agosto e settembre.\nIl 4 agosto Bastianini segnalava che gli \"incidenti verificansi ormai ogni notte et lasciano presumere sistematico et organizzato piano\". Nello stesso periodo, emanava delle disposizioni per le attivit\u00e0 di repressione, coinvolgendo sia i Carabinieri Reali che i reparti della Milizia e alcune aliquote del Regio Esercito, che procedettero a rastrellamenti ed esecuzioni sommarie. Contestualmente, chiese al ministero dell'interno di predisporre quanto necessario per il trasferimento in Italia di circa settecento persone, da internarsi in campi di raccolta o in localit\u00e0 particolarmente scelte. Ai sabotaggi si accompagnarono vari scioperi da parte di operai e impiegati di diverse aziende: gli italiani \u2013 che da anni ignoravano queste forme di protesta, vietate dal regime sul territorio nazionale \u2013 reagirono in modo deciso e intimidatorio con licenziamenti, fermi ed arresti. Il 13 agosto, Bastianini eman\u00f2 una serie di provvedimenti coi quali dispose la mobilitazione del personale civile delle pi\u00f9 importanti imprese o complessi industriali della regione: in tal modo operai e impiegati vennero sottoposti alla giurisdizione militare della sezione di Sebenico del Tribunale militare di guerra della 2\u00aa Armata: l'abbandono del posto di lavoro veniva punito con una pena fino a ventiquattro anni di reclusione, e se accompagnato ad atti di violenza contro il superiore poteva comportare l'ergastolo. Nei casi pi\u00f9 gravi era addirittura prevista la pena di morte.\nIl 18 agosto 1941 ad un posto di blocco nella localit\u00e0 di Siritovci (Sebenico) un gruppo di partigiani comunisti attacc\u00f2 un reparto di Carabinieri e di gendarmi croati, uccidendo il vicebrigadiere Umberto Bigoni. Lo stesso giorno in uno scontro a fuoco con i reparti del 220\u00ba Battaglione Territoriale Mobile nei pressi della piccola localit\u00e0 di Kosovo (Zara) un gruppo di partigiani perse sei uomini. Altri quattro furono catturati e fucilati sul posto.\nNello stesso periodo si increment\u00f2 la lotta partigiana nel vicino Stato Indipendente di Croazia, anche in zone al confine col Governatorato della Dalmazia: il 14 agosto in una frazione della localit\u00e0 di Sinj (Signo) nella Dalmazia interna (a circa 35 chilometri da Spalato) un reparto di ustascia croati intercett\u00f2 il Primo distaccamento partigiano di Spalato (\"Prvi splitski partizanski odred\"), formato nelle settimane precedenti in citt\u00e0 dal locale partito comunista e in fase di spostamento verso le Alpi Dinariche: dopo un cruento combattimento cui si aggregarono gruppi di domobrani e il 97\u00ba Battaglione delle Camicie Nere, venticinque partigiani vennero catturati. Nel corso del combattimento gli ustascia e i domobrani contarono sei morti, mentre fra le Camicie Nere rimase ferito il Capo Squadra Rodolfo Nigi, che mor\u00ec due giorni dopo. I partigiani invece contarono fra le proprie file tre morti in combattimento e tre fucilati sul posto. Uno dei partigiani catturati venne picchiato a morte nei giorni successivi, tre vennero graziati e liberati. Il 26 agosto, a seguito di un processo celebrato da un tribunale ustascia \u2013 di stanza a Mostar e spostatosi per l'occasione a Sinj \u2013 ventuno partigiani vennero fucilati nella localit\u00e0 di Rudu\u0161a (Sinj).\nNel mese di agosto ci fu un attentato dinamitardo allo stabilimento \"La Dalmatienne\" di Sebenico \u2013 una societ\u00e0 elettro-siderurgica ed elettro-chimica controllata dalla societ\u00e0 italiana Terni, che provvedeva alla distribuzione elettrica a Sebenico e nello zaratino \u2013 a seguito del quale venne arrestato e giustiziato un uomo. Il solo 6 agosto vennero fucilate nove persone: quattro croati di Benkovac (Bencovazzo), due serbi dello stesso distretto e tre croati di Li\u0161ane Ostrovi\u010dke (Lissane), tutti accusati di sabotaggio o di detenzione illegale di armi da guerra. In un rapporto riassuntivo della prefettura di Zara si afferm\u00f2 che in questo stesso mese erano state fucilate dodici persone per aver compiuto atti dinamitardi.\nIl 13 settembre cadde il primo resistente spalatino all'interno della citt\u00e0: il giovane comunista Bo\u017eo Ajdukovi\u0107 per sfuggire ad un controllo si arrampic\u00f2 sul tetto di casa, ma venne colpito da un colpo d'arma da fuoco che in poche ore lo port\u00f2 alla morte. Come risposta, le cellule clandestine del partito organizzarono dei volantinaggi e due azioni: il 15 settembre in una strada di periferia di Spalato vennero attaccati a pistolettate due carabinieri di pattuglia e uno dei due \u2013 di nome Giuseppe Sacco \u2013 mor\u00ec nella notte, mentre quasi in contemporanea, in un'altra zona della citt\u00e0 venne lanciata una bomba a mano contro alcuni militari in transito, ferendone cinque.\nLe autorit\u00e0 risposero con rastrellamenti, fermi ed arresti. Per ordine del prefetto di Spalato Paolo Zerbino vennero costituite le prime \"squadre d'azione\", formate da spalatini fedeli al regime, col compito di pattugliare le strade, coadiuvando le forze di polizia italiane. Il 21 settembre \u2013 ancora a Spalato \u2013 un banale incidente (il lancio di un sasso da parte di un giovane contro un gruppo di Piccole italiane) caus\u00f2 una violenta reazione dei fascisti, che alla caccia dell'autore del lancio malmenarono diverse persone. Tre giorni dopo, il muratore Zvonimir Petraello \u2013 spalatino di sentimenti filoitaliani \u2013 venne pugnalato alla schiena.\nIl 5 ottobre, nel sobborgo spalatino di Glavi\u010dina vennero sparati vari colpi contro una pattuglia italiana. Il giorno dopo, venne appiccato un incendio al piroscafo \"Palermo\" ancorato in porto. L'11 ottobre a Spalato il comunista \u0110ermano Senjanovi\u0107 lanci\u00f2 una bomba a mano tipo SIPE contro l'auto di Luigi Prassel e Antonio Krstulovich, membri del direttorio del fascio cittadino: il Prassel e un civile che transitava sul posto furono leggermente feriti.\nLo stesso 11 ottobre venne ucciso in un agguato a Sebenico lo studente universitario Antonio Scotton. Impiegato nell'ufficio passaporti presso il fascio della sua citt\u00e0, era accusato d'essere un traditore e una spia. Le autorit\u00e0 italiane reagirono imponendo il coprifuoco in tutto il territorio di Sebenico, arrestando numerose persone e procedendo a violenti interrogatori.\nL'istituzione del Tribunale.\nL'11 ottobre Bastianini \u2013 usando i poteri previsti dal Decreto Reale del 7 giugno sulle attribuzioni del Governatore della Dalmazia \u2013 istitu\u00ec con propria ordinanza-decreto il Tribunale Straordinario della Dalmazia.\nSecondo il decreto istitutivo, il Tribunale sarebbe stato composto da un collegio formato da un presidente e due altri giudici, mentre il pubblico ministero sarebbe stato un ufficiale del Regio Esercito o della Milizia (art. 1). Al presidente spettava convocare il collegio e stabilire la sede del giudizio (art. 2). L'imputato, assistito da un difensore, aveva per ultimo la parola, all'interno di un procedimento regolato dal presidente. La deliberazione della sentenza era segreta, ne era data lettura alla presenza del pubblico ministero, dell'accusato e del difensore ed era immediatamente eseguita, senza possibilit\u00e0 di appello o di presentazione della domanda di grazia (art. 3). Il Tribunale avrebbe avuto competenza su qualsiasi crimine condotto o tentato per motivi politici o contro lo stato, compresa l'istituzione, l'organizzazione o l'affiliazione al partito comunista o a qualsiasi altra associazione sovversiva. Tutti questi crimini erano puniti con la morte (art. 4).\nIn un secondo decreto immediatamente successivo, Bastianini nomin\u00f2 i membri del Tribunale, scegliendoli tutti fra gli ufficiali del Regio Esercito o della Milizia: presidente del Tribunale Straordinario fu il generale Gherardo Magaldi \u2013 all'epoca comandante della guarnigione militare di Sebenico \u2013, componenti il collegio furono scelti il primo seniore della Milizia per la difesa antiaerea territoriale Vincenzo Serrentino e il primo seniore della Milizia portuaria Pietro Caruso, pubblico ministero il sottocapomanipolo della Milizia per la difesa antiaerea territoriale Vincenzo Centonze.\nIl 12 ottobre Bastianini organizz\u00f2 una riunione di lavoro con gli ufficiali nella caserma della Milizia di Zara. In tale occasione egli afferm\u00f2 di voler essere \"implacabile\" contro il comunismo, dal quale voleva \"liberare\" il Governatorato. Serrentino e Caruso \u2013 a Zara in quei frangenti \u2013 ricevettero dal console della milizia Ivan Scalchi l'ordine di recarsi in giornata a Sebenico, dove si sarebbero incontrati col generale Magaldi per celebrare il primo processo, che prendeva le mosse dall'omicidio di Scotton ma intendeva perseguire a pi\u00f9 ampio raggio le attivit\u00e0 di resistenza contro gli italiani.\nGli eventi e i processi nel periodo di esistenza del Tribunale.\nIl processo di Sebenico del 13 ottobre 1941.\nIl 13 ottobre 1941 si svolsero a Sebenico i funerali di Antonio Scotton, con la partecipazione di tutte le autorit\u00e0 locali e di numeroso pubblico. Al pomeriggio dello stesso giorno si riun\u00ec per la prima volta il Tribunale, per giudicare quindici persone arrestate nelle 48 ore precedenti, accusate di attivit\u00e0 sovversive. Sei giovani furono condannati a morte, in quanto attivisti comunisti e sospettati dell'omicidio di Scotton: Ante Belamari\u0107 (30 anni), Mate Bujas (24), Dragomir Junakovi\u0107 (25), Ivica Lasi\u0107 (22), Bla\u017e Vi\u0161i\u0107 (23), Du\u0161ko Vrljevi\u0107 (21), tutti di Sebenico tranne Lasi\u0107, nativo di Slavonski Brod. Sette altri attivisti vennero condannati a varie pene detentive variabili dai due ai quindici anni.\nInterrogato dagli jugoslavi nel periodo di detenzione dopo la guerra, Serrentino afferm\u00f2 che le condanne a morte erano gi\u00e0 state decise prima dell'inizio del processo dal presidente Magaldi, che aveva approntato una lista con una crocetta blu accanto ai nomi degli imputati da fucilare. Serrentino aggiunse che sia in questo processo che nei successivi si sarebbe opposto per iscritto alla condanna, a causa del non raggiungimento della prova della colpevolezza; di queste opposizioni, asserite da Serrentino, non v'\u00e8 per\u00f2 alcuna prova documentale. Le fucilazioni ebbero luogo nel vicino campo di \u0160ubi\u0107evac, che dopo la guerra venne trasformato in parco e memoriale, e vennero eseguite da un reparto di camicie nere appositamente trasferitosi da Zara. In una relazione del 24 ottobre 1941, il commissario capo della questura di Sebenico Vittorio Modica affermava che a seguito del processo in citt\u00e0 regnava una \"relativa pace\".\nIl processo di Spalato del 14 ottobre 1941.\nAppena terminato il processo di Sebenico, i membri del Tribunale Straordinario della Dalmazia si spostarono a Spalato, dove il giorno successivo processarono trentacinque persone con l'accusa di appartenenza al partito comunista, propaganda sovversiva, detenzione di armi e organizzazione di scioperi e disordini. Furono emesse diciannove condanne a morte (otto di esse in contumacia) e dieci condanne a pene detentive variabili dai tre ai quindici anni. Le condanne a morte vennero immediatamente eseguite \u2013 ad opera dello stesso reparto di camicie nere che oper\u00f2 a Sebenico \u2013 nella fortezza del Camerlengo di Tra\u00f9.\nSecondo alcune fonti i fucilati sarebbero stati dodici: Josip (Jozo) Mrdulja\u0161 (46 anni, di Spalato), Elko Mrdulja\u0161 (32, di Spalato), Jure Mrdulja\u0161 (34, di Spalato), Toma Mrdulja\u0161 (54, di Spalato), Ante Vidovi\u0107 (41, di Comisa), Ljubo Ma\u0161i\u0107 (36, di Spalato), Mate \u010cerina (35, di Le\u0107evica), Ivo Mileti\u0107 (21, di Spalato), Sime Krstulovi\u0107 (20, di Spalato), Rudolf Vi\u0111ak (18, di Spalato), Davor Matkovi\u0107 (19, di Spalato), Edo Ferderber (20, di Zagabria). Elko, Jure e Jozo Mrdulja\u0161 erano fratelli e celebri campioni di canottaggio, Toma un loro cugino. In realt\u00e0 i fucilati furono undici: Elko Mrdulja\u0161 \u2013 ricercato da tempo dagli italiani, che avevano messo una taglia di 50.000 lire sulla sua testa per essere a capo di un gruppo di resistenza comunista e per aver organizzato una serie di scioperi a Spalato \u2013 non venne arrestato in questa occasione bens\u00ec condannato a morte in contumacia: dopo la liberazione di Spalato nel 1944 fu il promotore principale della rifondazione della locale societ\u00e0 di canottaggio. Gli altri sette condannati a morte in contumacia furono Maksimilijan Santini (20 anni, di Sebenico), Milivoj Bara\u010d (20, di Sebenico), Milorad Einspiller (et\u00e0 e luogo di nascita sconosciuti), Frane Bari\u0107 (20, di Spalato), Mate Golem (18, di Bisko), il gi\u00e0 citato \u0110ermano Senjanovi\u0107 (18, di Spalato) e Adolf Dole\u017eal (20, di Miln\u00e0).\nStando alla relazione del Tribunale, i condannati durante il processo mantennero un atteggiamento passivo affermando di non conoscere la lingua italiana e di non aver mai appartenuto al Partito Comunista. Durante il trasporto verso il luogo dell'esecuzione cominciarono a cantare \"l'Internazionale\", scambiandosi un saluto a pugno chiuso prima di andare uno alla volta di fronte al plotone d'esecuzione, inneggiando a Lenin, Stalin e alla lotta di liberazione ed invocando la morte di Mussolini e Hitler.\nIl processo di Cattaro del 18 ottobre 1941.\nQuattro giorni dopo il Tribunale si riun\u00ec a Cattaro per giudicare un gruppo di civili, accusati di sedizione ed appartenenza ad organizzazioni sovversive. Nella relazione del 31 dicembre 1945 della \"Commissione per l'accertamento dei delitti degli occupatori e dei loro collaboratori\", istituita dal governo jugoslavo dopo la guerra, vengono elencate sette condanne a morte comminate in quell'occasione: Ivo Grgurevi\u0107, Niko Korda, Krsto Petrovi\u0107, Mato Petrovi\u0107, Gracija Grgurevi\u0107, \u0110uro Matkovi\u0107 e Pasko \u010cupi\u0107. Il quotidiano \"Slobodna Dalmacija\" in un suo articolo del 12 ottobre 1945 ne elenc\u00f2 invece sei: Giovanni Grgmeri\u0107, Nikol\u00f2 Korda, Cristoforo Petrovi\u0107, Graziano Grgurevi\u0107, Giorgio Maskovi\u0107 e Pasquale Kupi\u0107. Lo storico Zlatko Begonja parla di sette condanne a morte comminate ma sei eseguite, in quanto un imputato era stato condannato in contumacia: questo imputato \u2013 che scamp\u00f2 di conseguenza alla fucilazione \u2013 fu in effetti Pasko \u010cupi\u0107. Oltre alle condanne a morte, il Tribunale irrog\u00f2 a dieci imputati delle pene detentive variabili da 5 a 30 anni. Un imputato venne invece assolto.\nIl processo di Vodice del 29 ottobre 1941.\nL'ultimo processo del Tribunale Straordinario della Dalmazia si celebr\u00f2 il 29 ottobre 1941 a Vodice (in italiano Vodizze), una localit\u00e0 a una decina di chilometri a nord di Sebenico, considerata dagli italiani fin dagli anni Trenta la roccaforte comunista della Dalmazia, e che all'epoca gi\u00e0 contava 150 combattenti clandestini, dotati di 83 fucili, 4 mitragliatrici, 200 granate e 5000 pallottole.\nLa notte del 25 ottobre una pattuglia della 4\u00aa Compagnia del 229\u00ba Battaglione delle Camicie Nere composta dai militi Michele Molito, Domenico Ronaldi, Giuseppe Praino, Domenico Jaquale e Francesco Morrone stava percorrendo la strada verso Vodice, con l'ordine di controllare la linea telefonica. Arrivata a circa 600 metri dall'abitato venne attaccata da un gruppo di partigiani, nascosti dietro un muretto che correva parallelo alla strada: Ronaldi e Molito furono uccisi, mentre Morrone fu ferito alla testa. Allertati i carabinieri di Sebenico, scatt\u00f2 una caccia all'uomo: il comandante del XVI Battaglione CC. RR. Mobilitato di Sebenico \u2013 tenente colonnello Gualtiero Sestilli \u2013 invi\u00f2 un gruppo di carabinieri in zona assieme ad un'aliquota di camicie nere. I reparti il giorno dopo furono coadiuvati anche da una compagnia del 52\u00ba Reggimento fanteria \"Alpi\". La zona di Vodice fu completamente circondata: nel corso del rastrellamento, fra il 25 e il 26 ottobre furono uccise sei persone sospette.\nUn gruppo di fascisti di Sebenico \u2013 assieme ad alcune camicie nere \u2013 il 26 arriv\u00f2 in zona al comando del segretario del Fascio e inizi\u00f2 a perquisire le abitazioni: avendo ritrovato una miccia e della dinamite, diede fuoco a una mezza dozzina di case fra Vodice e la vicina frazione di Srima. Ovunque vennero rinvenute delle armi o materiale propagandistico furono eseguiti diversi arresti ed elevate accuse, anche senza alcuna prova o indizio di diretta partecipazione all'agguato: ventotto persone furono quindi rinviate a giudizio (quattro di esse in contumacia) con l'accusa di omicidio, concorso in omicidio, illecita detenzione di armi e attivit\u00e0 sovversiva.\nFra i 28 rinviati a giudizio, 16 vennero condannati a morte, di cui quattro in contumacia: Milivoj Skroza (21 anni, di Srima), Ivan Antulov (21, di Prvi\u0107 \u0160epurine \u2013 villaggio vicino a Vodice), Frederik Kursar (20, di Prvi\u0107 \u0160epurine), Ivan Juri\u0107 (37, di Vodice), \u0160ime Belan (18, di Vodice), Ante Udovi\u010di\u0107 (20, di Vodice), Petar Grbelja (21, di Srima), Ante Mijat (22, di Srima), Cvitko Mijat (28, di Srima), Josip Skroza (18, di Srima), Bo\u017eo Skroza (32, di Srima), Spiro Skroza (25, di Srima), Ante Skroza (40, di Srima \u2013 contumace), Zvonimir Cukrov (nessun dato anagrafico \u2013 contumace), Nikola Skroza (33, di Srima \u2013 contumace), Ivan Mara\u0161 (nessun dato anagrafico \u2013 contumace). Dieci imputati vennero invece condannati a pene detentive variabili dai due a trent'anni di reclusione. Due furono infine dichiarati innocenti e rilasciati. Le condanne a morte furono immediatamente eseguite.\nIl processo non celebrato di Sebenico.\nNel corso degli interrogatori che sostenne durante la sua prigionia in Jugoslavia, Serrentino afferm\u00f2 che immediatamente dopo il processo di Vodice si sarebbe dovuto celebrare un ulteriore processo a Sebenico, per giudicare 26 o 27 imputati, dei quali 15 o 16 si era gi\u00e0 deciso che sarebbero stati condannati a morte; ma l'improvvisa decisione dello stesso Serrentino di partire da Sebenico per recarsi a Zara fece venir meno la pienezza del collegio giudicante e cos\u00ec il processo non si celebr\u00f2.\nQuadro riassuntivo delle sentenze.\nDall'analisi comparata delle fonti disponibili \u00e8 possibile quantificare numericamente in modo puntuale ed esaustivo l'intera attivit\u00e0 del Tribunale Straordinario della Dalmazia. I dati complessivi risultano essere i seguenti:\nSecondo Zlatko Begonja il Tribunale irrog\u00f2 48 condanne a morte \u2013 di cui 36 eseguite \u2013 e 37 condanne a pene detentive, mentre Zdravko Dizdar enumera 35 condanne a morte eseguite e \"dozzine\" di condanne a pene detentive. Alessandra Kersevan ha invece attribuito \"quattrocento condanne a morte\" specificamente al Tribunale Straordinario della Dalmazia e ai suoi giudici, confondendosi probabilmente con la stima delle condanne a morte irrogate dal successivo Tribunale Speciale della Dalmazia, che \u00e8 pari a cinquecento.\nL'istituzione del Tribunale Speciale e la soppressione del Tribunale Straordinario.\nVista la situazione sempre pi\u00f9 turbolenta, Mussolini decise di istituzionalizzare la presenza di un organo giudiziario speciale in Dalmazia, sistematizzando nel contempo l'intricata questione dell'accavallamento delle competenze fra quest'ultimo e i tribunali militari. Il 24 ottobre il Duce emise quindi un bando col quale cre\u00f2 il Tribunale Speciale della Dalmazia, colla competenza di istruire processi relativamente ad una serie di reati commessi nel territorio del Governatorato della Dalmazia da persone estranee alle Forze armate dello Stato. Pubblicato il bando nella Gazzetta Ufficiale del Regno del 28 ottobre, il giorno successivo il Tribunale Straordinario della Dalmazia celebr\u00f2 comunque il processo di Vodice.\nIl 13 novembre 1941 Bastianini invi\u00f2 al generale Magaldi una lettera per informarlo ufficialmente della situazione nella quale il nuovo organo giudiziario andava a sostituire in modo \"permanente\" il precedente tribunale, elogiando l'opera dei tre giudici. Magaldi fu nominato presidente del Tribunale militare d'armata di Atene, carica dalla quale venne in seguito sollevato a causa della sua eccessiva severit\u00e0. Caruso venne trasferito a Trieste, dove divenne comandante della 3\u00aa Legione Portuaria della Milizia. Serrentino riprese il suo ruolo nella Milizia di Zara.\nIl Tribunale Speciale della Dalmazia fu anch'esso costituito da ufficiali dell'esercito o della milizia. Secondo la propaganda dell'epoca, si disse che le sue procedure erano simbolo della \"Giustizia romana\", e compresero anche l'estensione del concetto di \"responsabilit\u00e0 penale\" ad un'intera collettivit\u00e0, con la possibilit\u00e0 quindi di condannare o internare famiglie intere, gruppi di persone o villaggi. Secondo le statistiche della \"Commissione statale per l'investigazione dei crimini degli occupatori e dei loro sostenitori\" creata dagli jugoslavi alla fine del 1943, il Tribunale Speciale della Dalmazia dalla sua istituzione fino all'armistizio dell'8 settembre 1943 giudic\u00f2 un totale di 5.000 persone, irrogando 500 condanne a morte.\nLe accuse jugoslave al Tribunale Straordinario della Dalmazia.\nPremessa.\nNegli ultimi mesi di guerra e nel dopoguerra vennero elevate dagli jugoslavi diverse accuse ai membri del Tribunale Straordinario della Dalmazia, ritenuti passibili di giudizio in quanto criminali di guerra. La questione va inserita nella pi\u00f9 ampia vicenda del trattamento dei criminali di guerra italiani \u2013 e pi\u00f9 specificamente di quelli che operarono in Jugoslavia \u2013 all'interno di un quadro storico-politico in rapida evoluzione: alla fine del 1943 l'Italia pass\u00f2 da potenza nemica a cobelligerante, e gi\u00e0 negli ultimi mesi del 1944 si prefigur\u00f2 la futura suddivisione postbellica fra blocchi contrapposti. Le potenze occidentali mirarono a porre l'Italia sotto la propria influenza, opponendosi all'Unione Sovietica e alla Jugoslavia che invece cercarono di destabilizzarne il quadro politico, anche in vista delle trattative sui confini che videro gli jugoslavi reclamare Zara, Fiume, Istria, Trieste, Gorizia e la Slavia Friulana. Le autorit\u00e0 italiane \u2013 dal canto loro \u2013 si adoperarono in tutti i modi per evitare di estradare gli accusati verso i Paesi che li reclamavano, mettendo in campo una tattica dilatoria che via via ottenne sempre pi\u00f9 l'appoggio di Stati Uniti e Regno Unito. Ulteriore fattore che ebbe il suo peso sulla sorte dei criminali di guerra italiani fu la volont\u00e0 degli alleati occidentali di armare rapidamente in funzione antisovietica la parte di Germania da loro occupata: gli italiani non chiesero la consegna dei criminali di guerra tedeschi che avevano operato sul fronte italiano per evitare di destabilizzare la Germania, avendo cos\u00ec la possibilit\u00e0 di giustificare la propria decisione di non consegnare a loro volta agli jugoslavi i propri criminali.\nOltre a queste dinamiche, lo scontro fra Jugoslavia e Italia sulla questione dei crimini di guerra \u2013 unitamente alle connesse questioni dei risarcimenti per danni di guerra e del rimpatrio dei prigionieri italiani \u2013 fu utilizzato dai governi di Belgrado e di Roma per mobilitare le rispettive opinioni pubbliche ai fini di acquisire il consenso interno. In Jugoslavia era finalizzato a consolidare la base del nuovo stato socialista, che dall'epopea resistenziale contro gli occupatori aveva tratto un nuovo elemento unitario; in Italia era funzionale alla politica di stampo anticomunista volta ad indicare il PCI come alleato internazionale di Tito e quindi nemico interno dell'interesse nazionale rispetto alle questioni di Trieste, dei profughi istriano-dalmati e del ritorno dei prigionieri catturati dall'EPLJ.\nInquadramento giuridico-diplomatico.\nL'art. 29 dell'armistizio dell'Italia (29 settembre 1943) prevedeva che \"Benito Mussolini, i suoi principali associati fascisti e tutte le persone sospette di aver commesso delitti di guerra o reati analoghi, i cui nomi si trovino sugli elenchi che verranno comunicati dalle Nazioni Unite [...] saranno immediatamente arrestati e consegnati alle Forze delle Nazioni Unite\". Questa clausola armistiziale pu\u00f2 essere messa in relazione con la dichiarazione inter-alleata del 13 gennaio 1942 (c.d. \"Dichiarazione di Palazzo San Giacomo\") che prevedeva la creazione di una commissione per i crimini di guerra col compito di investigare le atrocit\u00e0 commesse dalle Potenze dell'Asse.\nIl 20 ottobre 1943, in una riunione al Foreign Office di Londra, venne istituita dai rappresentanti di 17 fra le nazioni alleate la \"Commissione per i crimini di guerra delle Nazioni Unite\" (\"United Nation War Crimes Commission\" \u2013 UNWCC) che inizi\u00f2 i suoi lavori a Londra l'11 gennaio 1944. Fra i paesi interessati non vi era l'Unione Sovietica, che prefer\u00ec perseguire i criminali di guerra con dei contatti diretti coi paesi interessati. Questa commissione doveva raccogliere la documentazione sui crimini di guerra proveniente dai vari uffici nazionali, verificare che vi fossero elementi sufficienti per un'incriminazione e creare quindi una lista di criminali di guerra da diramare alle autorit\u00e0 militari per la loro ricerca, l'arresto e la consegna ai vari governi nazionali.\nCon la dichiarazione di Mosca del 30 ottobre-1\u00ba novembre 1943 gli Alleati stabilirono che \"gli ufficiali tedeschi e i membri del partito nazista\" accusati di crimini di guerra sarebbero stati riportati nei luoghi dove tali crimini erano stati commessi e giudicati dai tribunali di quei paesi. Nel trattato di pace fra l'Italia e le potenze alleate (10 febbraio 1947) venne infine prescritto all'art. 45 che l'Italia avrebbe dovuto prendere \"tutte le misure necessarie per assicurare l'arresto e la consegna ai fini di un successivo giudizio delle persone accusate di aver commesso od ordinato crimini di guerra e crimini contro la pace o l'umanit\u00e0, o di complicit\u00e0 in siffatti crimini\". Le diverse fonti giuridico-diplomatiche vennero analizzate dal governo italiano accogliendole, interpretandole o respingendole, al fine di perseguire il proprio obiettivo di negare l'estradizione dei presunti criminali di guerra verso altri Paesi.\nLa Commissione statale jugoslava e l'atteggiamento di Gran Bretagna e Stati Uniti.\nIl 30 novembre 1943 l'AVNOJ istitu\u00ec presso il Comitato Nazionale per la Liberazione della Jugoslavia la \"Commissione statale per l'investigazione dei crimini degli occupatori e dei loro sostenitori\" (\"Dr\u017eavna komisija za utvr\u0111ivanje zlo\u010dina okupatora i njihovih pomaga\u010da\"), che successivamente si articol\u00f2 in diverse sezioni regionali: la commissione croata divenne operativa a maggio del 1944. Essa si occup\u00f2 dell'attivit\u00e0 del Tribunale Straordinario della Dalmazia nella relazione numero 32 del 31 dicembre 1945 dal titolo \"I tribunali italiani erano lo strumento per l'annientamento dei nostri popoli\", firmata da Vjenceslav Celigoj e Ante \u0160toki\u0107, rispettivamente segretario e presidente della sezione croata della commissione. Venne ricordata l'attivit\u00e0 del Tribunale e la sua composizione, concludendo che \"questi giudizi del tribunale fascista straordinario non erano altro che una rappresaglia, che gli occupatori fascisti esercitavano tanto spesso sulla pacifica popolazione a causa delle azioni dei reparti di liberazione\". Come responsabili dell'attivit\u00e0 repressiva esercitata dal tribunale, vennero indicati \"i membri del governo fascista di Roma, con a capo Benito Mussolini, il cosiddetto governatore della Dalmazia Giuseppe Bastianini, i prefetti, i comandanti dei carabinieri, i commissari civili a Zara, Spalato e Cattaro quali datori di ordini ed il generale Magaldi Gherardo, i ten.col. Sorrentino [sic] Vincenzo, Caruso Pietro ed il sottotenente Centonze Francesco, come esecutori\".\nIn una seconda versione della relazione un breve paragrafo fu dedicato al Tribunale Straordinario della Dalmazia, di cui venne ricordata la sua composizione \u2013 peraltro senza pi\u00f9 citare Centonze \u2013 sottolineandone il carattere antigiuridico, nonch\u00e9 l'ingiustizia e la proditoriet\u00e0 delle condanne da esso promanate. In tale versione succinta, dei quattro processi celebrati vennero ricordati solo quelli del 13 e del 29 ottobre 1941, riportando i nominativi dei diciotto condannati a morte effettivamente fucilati in quelle due occasioni.\nNel 1946 gli jugoslavi pubblicarono un volume riassuntivo delle proprie accuse in inglese, da utilizzare al tavolo delle trattative di pace per sustanziare le proprie richieste. Al suo interno, un paragrafo \u2013 pur presentando alcune imperfezioni \u2013 ripresent\u00f2 la storia del Tribunale Straordinario della Dalmazia. Si affermava che questo organo giudiziario venne creato da Bastianini in modo \"illegale e predatato\" (\"unlawful and antedated\"), con un decreto che prevedeva come unica condanna la morte, avendone comminate \"cinquanta\" nei quattro processi che celebr\u00f2. In successione, venne citato un affidavit rilasciato da Serrentino (all'epoca prigioniero degli jugoslavi) nel quale questi cos\u00ec descrisse la propria attivit\u00e0: \"I membri del Tribunale si spostarono di luogo in luogo e condussero i processi con stupefacente velocit\u00e0, comminando sentenze di morte a persone la cui colpevolezza non fu mai provata. Essi apparvero a Sebenico il 13 ottobre per arrivare a Spalato la mattina seguente; raggiunsero Cattaro il 18 e Vodice il 27 ottobre, lasciando al loro risveglio i corpi delle loro vittime. Non vennero predisposte delle indagini in preparazione dei processi, n\u00e9 queste mai ebbero luogo; le prove della colpevolezza degli accusati non erano richieste. Le persone accusate vennero processate sulla base di mere denunce degli agenti di polizia o sulla base dei rapporti dei carabinieri\".\nSulla base del lavoro della Commissione jugoslava, vennero quindi approntate diverse liste di presunti criminali di guerra, inviate in successione all'UNWCC per la definizione dei diversi casi segnalati. Inizialmente il governo italiano venne a conoscenza dei nomi degli accusati dalla stampa o da canali informali, ma partire da luglio 1945 inizi\u00f2 a ricevere dagli alleati degli elenchi. Il Ministero degli Affari Esteri (MAE) italiano produsse nel 1947 la seguente parziale tabella riassuntiva:\nLa prima lista di italiani reclamati dagli jugoslavi fu pubblicata dalla stampa italiana a febbraio del 1945: fra i quaranta nomi indicati non figuravano i membri del Tribunale Straordinario della Dalmazia. Negli elenchi successivi recuperati dagli italiani o ad essi forniti furono inseriti i nomi di Magaldi (accusato sia dalla Jugoslavia in quanto comandante del presidio di Sebenico e giudice del Tribunale Straordinario della Dalmazia, sia dalla Grecia in quanto presidente del Tribunale militare di Atene), Serrentino (spesso indicato come Sorrentino) e Caruso. Accanto al nome di quest'ultimo venne aggiunta negli elenchi la parola \"deceduto\" in quanto fucilato il 22 settembre 1944 per aver collaborato coi tedeschi nell'eccidio delle Fosse Ardeatine. Allo stesso modo venne indicato come \"deceduto\" Serrentino, dopo la sua fucilazione a Sebenico (15 maggio 1947). Francesco Centonze venne accusato dalle relazioni iniziali della commissione jugoslava ed inserito nei primi elenchi, ma col passare del tempo il suo nome non apparve pi\u00f9 fra i ricercati.\nCol passare dei mesi i principi relativi alla dichiarazione di Mosca erano per\u00f2 gi\u00e0 stati radicalmente modificati per quanto concerne l'Italia: successivamente alla dichiarazione di guerra di quest'ultima alla Germania (13 ottobre 1943) e all'assunzione dello status di cobelligerante, l'estradizione dei criminali italiani non venne pi\u00f9 considerata di primaria importanza da Gran Bretagna e USA, che peraltro condussero diversi processi in proprio direttamente sul territorio italiano, in quanto potenze occupatrici. Nel periodo successivo alla guerra subentrarono diversi ordini di considerazioni che portarono britannici ed americani a non insistere nelle estradizioni dei criminali di guerra italiana in Jugoslavia o in altri paesi, ponendo in essere delle condotte dilatorie o apertamente d'opposizione: da un lato vi era il desiderio di assicurarsi la propria influenza nei confronti dell'Italia postbellica, dall'altro quello di opporsi all'influenza del PCI e \u2013 attraverso di esso \u2013 dell'Unione Sovietica nella politica italiana. Un terzo fattore che contribu\u00ec in maniera decisiva a determinare l'atteggiamento anglo-americano deriv\u00f2 dall'occupazione militare jugoslava di Trieste e della Venezia Giulia: l'amministrazione Truman riteneva che Tito non fosse altro che una pedina in mano a Stalin, iniziando a considerare le richieste jugoslave per l'estradizione dei criminali di guerra italiani come una mera mossa propagandistica per screditare l'Italia agli occhi dell'opinione pubblica mondiale.\nParallelamente a questo processo, a partire dal 1944 si era affermata fra tutti i partiti antifascisti italiani \u2013 ad eccezione del solo PCI \u2013 la posizione politica secondo la quale sarebbe spettato all'Italia processare i propri presunti criminali di guerra, senza ricorrere all'estradizione verso i Paesi che li richiedevano.\nGli articoli della stampa jugoslava.\nPrima della pubblicazione delle relazioni della commissione jugoslava, il 12 ottobre 1944 il quotidiano spalatino \"Slobodna Dalmacija\" aveva pubblicato un articolo dal titolo \"Nell'ottobre 1941 il Tribunale militare straordinario per la Dalmazia ha condannato a morte 43 patrioti dalmati\", nel quale veniva ricordata specificamente \u2013 sia pure in modo enfatico e rivendicando come \"cinta costiera del nostro paese\" il tratto adriatico che va da Monfalcone a Dulcigno \u2013 l'attivit\u00e0 dell'organo giudiziario voluto da Bastianini. In particolare, si segnalava che Serrentino (definito \"noto criminale di guerra\") stava collaborando con le autorit\u00e0 jugoslave dalle carceri di Sebenico. Rivendicato l'omicidio di Scotton dell'11 ottobre 1941 (\"malfamata spia, primo in Dalmazia\"), si citava l'immediata successiva costituzione del Tribunale Speciale della Dalmazia, \"istituito per la distruzione del nostro popolo\" e \"fucina delle sentenze di morte\". Denunciato l'uso di vari mezzi di tortura da parte degli italiani, l'articolo proseguiva ricordando tutti e quattro i processi celebrati, concludendo che \"i fucili vendicatori nelle mani dei combattenti popolari sotto la bandiera di Tito hanno raggiunto molti criminali. E a molti criminali attende il meritato premio\".\nIl 21 ottobre lo stesso giornale pubblicava un altro articolo dal titolo \"I duri fascisti italiani occupatori in Dalmazia\": in un pi\u00f9 ampio quadro di denuncia delle attivit\u00e0 repressive nel corso degli anni di occupazione, erano descritti per sommi capi anche i crimini imputati al Tribunale Straordinario della Dalmazia, ripresi per\u00f2 segnalando solo i due processi di Sebenico e Vodice.\nLe reazioni italiane.\nLa raccolta di testimonianze e le controinchieste.\nDopo la pubblicazione dell'articolo del 21 ottobre 1944, il segretario generale del Ministero degli Affari Esteri italiano \u2013 Renato Prunas \u2013 decise di preparare una controinchiesta per contrastare l'azione jugoslava, incaricando il maggiore Domenico Lo Faso di coordinare il lavoro. Tale controinchiesta si svilupp\u00f2 in contemporanea con un'analoga attivit\u00e0 di raccolta di informazioni, organizzata dallo stesso Prunas e dal Capo di Stato Maggiore Generale Giovanni Messe con riferimento a presunte illegalit\u00e0 delle forze armate greche contro i militari italiani di stanza in quel paese successivamente all'armistizio. Col passare del tempo l'attivit\u00e0 fu strutturata in maniera pi\u00f9 completa: la documentazione di difesa venne quindi compilata dall'Ufficio Informazioni dello Stato Maggiore del Regio Esercito su incarico del Ministero della Guerra in concerto con quello degli Affari Esteri e alla Presidenza del Consiglio dei Ministri.\nFra le testimonianze raccolte da Lo Faso vi fu una relazione del tenente generale Umberto Meranghini, inviato in Dalmazia nel 1941 per assumere il ruolo di pubblico ministero nel Tribunale Speciale della Dalmazia. Riferendosi al Tribunale Straordinario, egli ne rilev\u00f2 la sua arbitrariet\u00e0: \"Lo componevano, presidente compreso, solo tre membri, la difesa vi era soltanto facoltativa; il presidente dettava le regole del rito; il presidente ne rendeva esecutiva la sentenza. Ma se tutto ci\u00f2 era impressionante in teoria, peggio ancora era la pratica: codesto Tribunale Straordinario [...] aveva funzione per reati che sol perch\u00e9 devoluti alla sua cognizione venivano colpiti con la morte [...]. Come seppi, i processi si svolgevano con rapidit\u00e0 che, per esser esemplare, era riuscita invece a gettar lo spavento. Esso girava per la Dalmazia, e dove si fermava le poche ore strettamente indispensabili per un frettoloso giudizio, pronunciava sentenze di morte, e queste erano senz'altro eseguite\".\nIn una relazione del tenente dei Carabinieri Reali Mario Castellani del 5 febbraio 1945, il processo di Sebenico venne descritto come segue: \"La prima [condanna] era dovuta all'uccisione proditoria [...] del giovane Scotton [...]. Alle 13:00 del 13.10, dopo un effettivo troppo sommario giudizio e senza precisi indizi, venivano fucilati i 6 giovani elencati tutti minorenni\". Castellani sbaglia per\u00f2 nell'indicare l'et\u00e0 dei fucilati, in quanto non erano minorenni. Riguardo invece all'agguato e al processo di Vodice: \"Il 28 ottobre 1941 una pattuglia di nostri militari, cadeva in un'imboscata tesagli presso il villaggio di Vodizze, e i quattro militari vennero uccisi. Nella stessa giornata, per rappresaglia, il villaggio veniva incendiato dalle nostre truppe e 26 uomini del villaggio vagamente indiziati di aver partecipato al fatto, deferiti al Tribunale. Il Tribunale si riuniva e dopo un'ora e mezza di seduta condannava a morte 14 e alla deportazione gli altri\". Tale ricostruzione presenta alcuni errori in ordine alla data dell'agguato, al numero dei militari italiani uccisi, al numero delle persone deferite e al tipo di condanne inflitte.\nNelle testimonianze iniziali raccolte dagli italiani, in generale venne riconosciuta la veridicit\u00e0 delle violenze descritte dagli jugoslavi, affermando per\u00f2 che tali violenze erano state quasi sempre commesse come reazione ad aggressioni o a precedenti episodi di violenza dei partigiani jugoslavi. Via via che passarono i mesi, si rafforz\u00f2 sempre pi\u00f9 la linea difensiva che tendeva a rappresentare le violenze e gli \"eccessi\" come risposta alle \"barbare sevizie\" subite dai soldati italiani, mentre le efferatezze pi\u00f9 gravi venivano quasi sempre addossate ai tedeschi, agli ustascia e alle lotte intestine fra le diverse fazioni e i popoli jugoslavi, nel contempo evidenziando le gesta di \"umanit\u00e0 e aiuto\" prestate agli abitanti delle zone sotto controllo delle autorit\u00e0 italiane.\nVennero quindi preparate varie note e promemoria a difesa dei militari e dei politici che operarono nel teatro jugoslavo, contenenti allo stesso tempo dei memoriali contro ustascia e partigiani comunisti: l'obiettivo era non solo quello di discolpare o giustificare il comportamento degli italiani nel territorio occupato, ma anche di lanciare delle precise accuse contro l'attivit\u00e0 delle formazioni partigiane.\nAd aprile del 1945 l'Ufficio Informazioni dello Stato Maggiore del Regio Esercito produsse un documento dal titolo \"Direttive seguite dalle autorit\u00e0 e dalle truppe italiane di occupazione nell'azione pacificatrice svolta in Jugoslavia\". Non avendo a disposizione gli archivi del Tribunale Straordinario della Dalmazia \u2013 rimasti in loco \u2013 per quanto riguarda la sua qualificazione ci si rifece esclusivamente alle testimonianze raccolte, in particolare a quella gi\u00e0 citata di Meranghini: \"Tale tribunale fu in effetti arbitrario sia perch\u00e9 non trovava base in nessuna norma legislativa sia per la sua costituzione ed il modo di funzionare. Lo componevano, presidente compreso, solo tre membri (Gen. Gherardo Magaldi, Vincenzo Sorrentino [sic] e Pietro Caruso), la difesa vi era soltanto facoltativa, il presidente dettava le regole del rito e ne rendeva esecutiva la sentenza. In pratica, poich\u00e9, in forza del decreto su cui si fondava, aveva funzione solo per reati che venivano colpiti con la pena di morte, sembra abbia fatto ampio uso di tanta sua rigorosa potest\u00e0\". Con riferimento al successivo Tribunale Speciale, le \"Direttive\" cos\u00ec conclusero: \"Questo tribunale restitu\u00ec alla giustizia dignit\u00e0 di funzionamento che il Tribunale straordinario aveva forse offuscato\".\nAd agosto dello stesso anno venne approntato un altro documento: \"Note alle prime quattro relazioni compilate dalla Commissione di Stato jugoslava per l'accertamento dei misfatti compiuti dagli occupatori e dai loro coadiutori\", con l'obiettivo dichiarato di \"esaminare in dettaglio\" le accuse jugoslave. Un paragrafo intero fu dedicato alle accuse contro Magaldi, Sorrentino [sic] e Caruso, \"accusati come responsabili di numerose condanne a morte emesse senza possedere elementi di prova\". Rifacendosi sempre alle testimonianze raccolte e ai documenti jugoslavi all'epoca conosciuti \u2013 che riportavano solo la descrizione dei processi di Sebenico e Vodice \u2013 le \"Note alle prime quattro relazioni\" riconobbero che \"il tribunale straordinario [...] ha dato luogo a molte critiche\". In successione vennero nuovamente ricordati i termini generali dei due processi, ripetendo nuovamente gli stessi errori fattuali derivati dalle testimonianze: si afferm\u00f2 che i condannati di Sebenico furono tutti \"compagni di scuola\" di Scotton nonch\u00e9 \"minorenni\", aggiungendo che \"sembra che in epoca susseguente alla esecuzione si sia potuto accertare che qualcuno dei condannati era effettivamente colpevole\". Anche il racconto dei fatti di Vodice ripresent\u00f2 gli stessi errori riportati nelle testimonianze in ordine alle date e al numero dei militari italiani uccisi dai partigiani jugoslavi, dei rinviati a giudizio e dei condannati a morte, nonch\u00e9 alla tipologia delle altre condanne inflitte.\nA settembre vennero preparate le \"Note relative all'occupazione italiana in Jugoslavia\", esplicitamente al fine di contrastare la \"vasta campagna propagandistica\" messa in campo dagli jugoslavi. Il quadro descritto \u00e8 quello di un Regio Esercito accolto dalla popolazione jugoslava \"in un modo del tutto cordiale e, in talune zone, in modo veramente caloroso. [...] La naturale correttezza dei reparti italiani, il rigorosissimo controllo esercitato perch\u00e9 in modo assoluto fosse rispettata la propriet\u00e0 privata e la istintiva cordialit\u00e0 dei soldati italiani contribuirono a creare un'atmosfera di reciproca intesa per cui la popolazione locale consider\u00f2 le truppe italiane con stima e con ammirazione e queste guardarono al popolo jugoslavo con fiducia e simpatia\". Alla situazione in Dalmazia \u00e8 dedicato un paragrafo apposito. In esso non si fa alcun cenno al Tribunale Straordinario della Dalmazia e si rovescia totalmente la responsabilit\u00e0 delle tensioni e dei disordini agli \"atti di banditismo o di efferata crudelt\u00e0 che nulla avevano a che fare con una vera e propria guerra partigiana\", laddove le responsabilit\u00e0 del regime vennero limitate a \"certi sistemi amministrativi e provvedimenti del Governo della Dalmazia che, instaurando per ordine di Roma, anche nelle forme esteriori taluni metodi organizzativi e istituti fascisti gi\u00e0 esistenti in Italia, ma non sempre aderenti agli usi e alla mentalit\u00e0 di quelle popolazioni, urtavano la suscettibilit\u00e0 di [taluni ambienti slavi]\".\nLe \"Note\" elencano \"alcuni esempi di atrocit\u00e0 e di atti di terrorismo commessi in Dalmazia da partigiani jugoslavi\". Fra quelli di cui si occup\u00f2 il Tribunale Straordinario della Dalmazia v'\u00e8 l'omicidio di Antonio Scotton e l'attentato di Vodice del 28 ottobre 1941. Quest'ultimo \u00e8 per\u00f2 descritto sulla base delle testimonianze raccolte, e si persevera nell'errore di ritenere che \"quattro militari di pattuglia cadevano in un'imboscata e venivano barbaramente uccisi\", quando in realt\u00e0 i morti furono due. Secondo le \"Note\", ad agosto del 1941 sempre a Vodice ci sarebbe stato un altro attentato \u2013 la cui stringata descrizione \u00e8 molto simile a quella dell'ottobre successivo \u2013 nella quale sarebbero caduti \"due sentinelle e un carabiniere\". Tale attentato non risulta da nessun'altra fonte.\nAll'interno della terza parte del documento, si trovano gli unici accenni all'operato degli organi di giustizia italiani nel teatro Jugoslavo, ma solo con riferimento ai tribunali militari: \"L'azione della magistratura militare si svolse attraverso i tribunali di guerra [...]. Questi tribunali ottennero ovunque attestazioni di equanime e corretto funzionamento e dimostrarono sempre una longanimit\u00e0 che \u00e8 sicura prova della comprensione con la quale giudicarono [...].\nLa commissione d'inchiesta italiana.\nA febbraio del 1946 il ministro della guerra Manlio Brosio propose al presidente del consiglio De Gasperi di istituire presso il suo ministero un'apposita commissione che indagasse sui \"presunti\" criminali di guerra italiani: \"sembra conseguirne ormai la necessit\u00e0, per il Governo italiano, di compiere quegli accertamenti atti a stabilire la verit\u00e0 sui fatti denunciati, allo scopo: a) di salvaguardare l\u2019onore e la dignit\u00e0 di quelli che possono ritenersi immuni dalle accuse loro lanciate; b) di sfatare la leggenda, che potrebbe crearsi all'estero, che lo Stato italiano voglia proteggere gli autori di odiosi reati, o che non voglia attenersi a quella deferente cortesia propria dei rapporti fra Stati sovrani; c) di eliminare la possibilit\u00e0 di arresti e di consegne di italiani agli Stati richiedenti, senza il concorso dello Stato Nazionale; d) di dimostrare che si tiene nel dovuto conto un grave problema quale quello dei criminali di guerra\". De Gasperi accolse la proposta di Brosio: il 9 aprile 1946 annunci\u00f2 al capo della Commissione alleata di controllo Ellery W. Stone l'intenzione del governo di iniziare una \"severa inchiesta\" volta ad accertare le responsabilit\u00e0 degli italiani macchiatisi di crimini di guerra nei paesi occupati. Il 6 maggio 1946 venne quindi istituita una Commissione d'inchiesta, presieduta dall'ex Ministro della guerra Alessandro Casati. In autunno a Casati subentr\u00f2 l'ex ministro dell'aeronautica e futuro ministro della difesa Luigi Gasparotto.\nNella sua lettera accompagnatoria a Stone, De Gasperi espressamente contest\u00f2 l'imparzialit\u00e0 dei tribunali jugoslavi, ipotizzando gravi reazioni dell'opinione pubblica italiana qualora dei cittadini italiani fossero stati consegnati a Belgrado, accusando gli jugoslavi nel contempo di crimini contro gli italiani. Il governo italiano bas\u00f2 giuridicamente la sua posizione sulla cennata Dichiarazione di Mosca, nella quale se \u00e8 vero che si prevedeva che i presunti criminali di guerra tedeschi fossero consegnati ai governi degli stati che li reclamavano per giudicarli \"in loco\", per i presunti criminali di guerra di altri paesi si affermava genericamente che essi dovessero essere \"consegnati alla giustizia\": i consulenti giuridici del governo italiano interpretarono questo passaggio come riconoscimento della competenza italiana a giudicare gli accusati italiani.\nLa presentazione del progetto di trattato di pace con l'Italia (18 luglio 1946) mise a repentaglio la posizione italiana, giacch\u00e9 \u2013 come si venne poi a scrivere all'art. 45 del progetto definitivo, firmato da De Gasperi il 10 febbraio 1947 \u2013 in esso non si faceva pi\u00f9 distinzione con i tedeschi, prevedendo quindi la consegna degli accusati ai Paesi che li reclamavano. All'interno del governo italiano, pure il Ministro di Grazia e Giustizia comunista Fausto Gullo ritenne tale formulazione \"aberrante\". Il governo italiano present\u00f2 delle richieste di modifica al testo del trattato, nel contempo Palazzo Chigi sollecit\u00f2 il Ministero della guerra perch\u00e9 sollecitasse i lavori della Commissione di inchiesta. L'11 settembre 1946, lo stesso De Gasperi scrisse a Stone una seconda lettera, annunciandogli che la Commissione aveva individuato quaranta fra civili e militari italiani che erano \"venuti meno ai principi del diritto internazionale di guerra e ai doveri dell'umanit\u00e0\" e pertanto passibili di esser posti sotto accusa.\nIl 23 ottobre 1946 \u2013 dopo due solleciti da parte britannica e jugoslava \u2013 il governo di Roma produsse un primo breve elenco di presunti criminali di guerra individuati dalla Commissione d'inchiesta. Tale elenco si ampli\u00f2 nei mesi seguenti: fra gennaio e maggio del 1947 il totale degli accusati pass\u00f2 a ventisei. Tutti questi avevano operato nel teatro jugoslavo-balcanico durante la guerra. Fra gli accusati direttamente coinvolti con le vicende del Tribunale Straordinario della Dalmazia vi erano Giuseppe Bastianini (governatore della Dalmazia, istitutore del Tribunale), Gherardo Magaldi e Vincenzo Serrentino (giudici), Giuseppe Alacevich (segretario del Fascio di Sebenico, aveva fra l'altro partecipato ai rastrellamenti di Vodice del 25-26 ottobre 1941) e Gualtiero Sestilli (Tenente Colonnello dei Carabinieri e comandante dei RR. Carabinieri di Sebenico, aveva ordinato e comandato i suddetti rastrellamenti).\nLa tattica del temporeggiamento e la chiusura della commissione.\nDopo che furono riallacciate le relazioni diplomatiche fra Italia e Jugoslavia (23 gennaio 1947) e fu firmato il Trattato di Pace (10 febbraio 1947), Palazzo Chigi comunic\u00f2 ai governi di Stati Uniti, Francia e Gran Bretagna la propria \"assoluta indisponibilit\u00e0\" a consegnare alla Jugoslavia i presunti criminali di guerra, chiedendo alle tre potenze di rinunciare unilateralmente all'applicazione dell'articolo 45 del trattato. Gli stati Uniti accettarono formalmente il 14 agosto 1947, mentre Parigi e Londra condizionarono il proprio assenso ad un'effettiva azione punitiva dei tribunali italiani contro i criminali di guerra.\nNel contempo, i vari solleciti del governo alla Commissione d'inchiesta italiana e ai giudici militari chiarirono sempre pi\u00f9 come le inchieste dovessero servire specificamente non tanto per raccogliere prove contro gli accusati, quanto per raccogliere prove delle atrocit\u00e0 jugoslave contro gli italiani: tutto ci\u00f2 doveva \"creare le premesse necessarie per rifiutare la consegna di italiani alla Jugoslavia\".\nIl temporeggiamento del governo italiano fu una tattica decisa per evitare contraccolpi interni e internazionali: negli anni in cui oper\u00f2 la Commissione d'inchiesta l'Italia firm\u00f2 il gi\u00e0 citato Trattato di Pace che le fece perdere gran parte della Venezia Giulia e che inaspr\u00ec la complessa vicenda della questione di Trieste, citt\u00e0 le cui sorti avevano costituito un capitolo a parte nei rapporti italo-jugoslavi fin dagli anni finali della guerra, divenendo causa di contrasto anche fra i comunisti italiani e jugoslavi. Sullo sfondo rimaneva la vicenda dell'esodo istriano, mentre il ruolo nello scacchiere internazionale della Jugoslavia fu completamente modificato a seguito della rottura fra Tito e Stalin (28 giugno 1948), che segu\u00ec di poco le elezioni politiche italiane del 1948. Mentre le potenze occidentali in tempi rapidi evitarono di ritornare sulla questione dei presunti criminali di guerra italiani lasciando cadere le iniziali pressioni, la perdita dell'appoggio sovietico da parte della Jugoslavia fece s\u00ec che pure quest'ultima \u2013 a partire dal 1948 \u2013 non reclamasse pi\u00f9 la consegna dei presunti criminali.\nNel 1951 l'allora ministro della difesa Randolfo Pacciardi ricevette il rapporto conclusivo della Commissione d'inchiesta, cui rispose ringraziando i membri per il loro \"alto senso di scrupolosa e coscienziosa obiettivit\u00e0\". \"L'azione di salvataggio organizzata dal Ministero degli affari esteri, d'intesa con il Ministero della guerra (poi della Difesa) e con la Presidenza del Consiglio, ebbe pieno successo. Nessuno degli italiani denunciati dagli Stati esteri fu consegnato nelle loro mani. Per di pi\u00f9 nessuno di loro fu mai processato e condannato in Italia per i delitti ascritti\".\nDei tre principali paesi aderenti all'Asse \u2013 Germania, Giappone e Italia \u2013 quest'ultima fu quindi l'unica che non sub\u00ec alcun giudizio per i propri crimini di guerra. Ci\u00f2 ha impedito di valutare le accuse - anche gravissime - mosse nei confronti di centinaia di militari, funzionari pubblici o dirigenti fascisti. La mancanza di una \"Norimberga italiana\" ha contribuito quindi per decenni a dare una visione parziale e distorta della partecipazione italiana alla seconda guerra mondiale, rimuovendo colpe individuali e collettive attribuibili al paese e al regime. La pubblicazione di una serie di studi storici a cavallo fra gli anni novanta e l'inizio del XXI secolo ha almeno parzialmente colmato questa lacuna.\nLa sorte dei giudici.\nDei quattro giudici che formavano il Tribunale Straordinario della Dalmazia, Magaldi e Centonze sopravvissero alla guerra e non furono mai processati per la loro partecipazione a quest'organo. Le loro vicende personali sono qui sintetizzate.\nGherardo Magaldi.\nGherardo Magaldi, nato ad agosto del 1882, proveniva dall'arma di artiglieria. Ufficiale dal 1902, pluridecorato al valor militare (tre medaglie d'argento, una croce di merito), fu grande invalido e mutilato della Grande guerra. Fu riassunto in servizio presso il corpo d'armata di Firenze, dopo la guerra. Negli anni trenta fu segretario dell'Ordine militare di Savoia. Nel 1937 fu nominato generale. Durante la seconda guerra mondiale fu comandante del presidio militare di Sebenico, poi presidente del Tribunale Straordinario della Dalmazia. Al suo scioglimento fu nominato presidente del Tribunale Militare d'Armata di Atene. Sostituito a causa della sua eccessiva severit\u00e0, rientr\u00f2 in Italia. Dopo l'8 settembre ader\u00ec alla Repubblica Sociale Italiana, divenendo comandante della Regione Militare di Roma e poi di Bologna. Qui presiedette anche un tribunale straordinario di guerra che condann\u00f2 a morte diversi partigiani. Incarcerato a Milano nel dopoguerra, ad agosto del 1945 venne cancellato dai ruoli di ufficiale dell'esercito per aver \"cooperato dopo il 13 ottobre 1943 con le forze armate in guerra contro l'Italia\". Aperto un procedimento penale a suo carico dalla Procura di Bologna, il 18 novembre 1946 venne condannato a 18 anni di carcere \u2013 ridotti a dodici per condono e per la concessione delle attenuanti generiche \u2013 per le fucilazioni e le varie condanne comminate dal dicembre 1943 al gennaio 1944 dal tribunale straordinario di Bologna. Interrogato in altro procedimento come testimone, Magaldi rivendic\u00f2 con tono \"spavaldo e quasi arrogante\" l'operato di quel tribunale, sull'attivit\u00e0 del quale venne chiamato a testimoniare anche nel processo contro il questore di Bologna della RSI Giovanni Tebaldi. In quanto invalido, scont\u00f2 la sua condanna sia nella casa penale per minorati fisici e psichici di Soriano nel Cimino che a Viterbo.\nFrancesco Centonze.\nNegli anni venti \u2013 giovane fascista in Umbria \u2013 polemizz\u00f2 contro le organizzazioni giovanili cattoliche. Nel 1928 pubblic\u00f2 il saggio giuridico \"Il diritto al nome\", che peraltro venne recensito molto negativamente. Divenuto magistrato, nel 1939 fu pretore in Puglia. Al termine del periodo in cui fu pubblico ministero del Tribunale Straordinario della Dalmazia, rientr\u00f2 in Italia ove svolse medesime funzioni in diversi tribunali militari. Dopo l'8 settembre 1943 ader\u00ec alla Repubblica Sociale Italiana. A Milano fu pubblico ministero del Tribunale Militare Straordinario che fra gennaio e marzo del 1945 emise 25 condanne a morte contro i partigiani. Nel 1947 fu processato per questo assieme al presidente del tribunale \u2013 generale Pasquale Spoleti \u2013 e al tenente Giuseppe Libois, giudice a latere. Tutti e tre erano latitanti. Spoleti venne condannato a 30 anni di reclusione, Libois a 10 anni, mentre Centonze venne assolto per amnistia. Tornato a fare il magistrato, nel 1959 \u2013 mentre ricopriva la carica di consigliere della Corte d'appello di Genova \u2013 si candid\u00f2 alle prime elezioni per il Consiglio Superiore della Magistratura, non venendo eletto. And\u00f2 in pensione nel 1972 col titolo onorifico di magistrato di Corte di Cassazione."}
{"id": "7538871", "revid": "8660", "url": "https://it.wikipedia.org/wiki?curid=7538871", "title": "Kiev Capitals", "text": "I Kiev Capitals sono una squadra di football americano di Kiev, in Ucraina, fondata nel 2018 in seguito alla fusione tra i Kiev Bandits, i Kiev Bulldogs e i Kiev Rebels.\nNel 2019 hanno partecipato ai campionati ucraino e ungherese."}
{"id": "7538872", "revid": "1043175", "url": "https://it.wikipedia.org/wiki?curid=7538872", "title": "Daiki Ogawa", "text": "Caratteristiche tecniche.\nOgawa \u00e8 un terzino che agisce prevalentemente a destra, ma in grado di disimpegnarsi anche sulla fascia opposta.\nCarriera.\nProdotto dell'Universit\u00e0 Meiji, debutta con i professionisti nel 2014 presso il , squadra della J2 League. Seppur scarsamente utilizzato nelle sue prime tre stagioni, con i \"biancoazzurri\" ottiene la promozione in J1 League."}
{"id": "7538873", "revid": "272884", "url": "https://it.wikipedia.org/wiki?curid=7538873", "title": "Tribunale straordinario della Dalmazia", "text": ""}
{"id": "7538904", "revid": "47767", "url": "https://it.wikipedia.org/wiki?curid=7538904", "title": "Guzm\u00e1n (nome)", "text": "Origine e diffusione.\nSi tratta di un arcaico nome spagnolo, derivato dall'arabo \u0639\u062b\u0645\u0627\u0646 (\"Osman\"). In parte, rappresenta anche una continuazione di un nome germanico composto da \"guths\" (\"adatto\") e \"mann\" (\"uomo\").\nOnomastico.\nIl nome \u00e8 adespota, cio\u00e8 non \u00e8 portato da alcun santo, e l'onomastico si pu\u00f2 eventualmente festeggiare il 1\u00ba novembre, in occasione di Ognissanti. Alternativamente, l'onomastico si pu\u00f2 celebrare il giorno di san Domenico di Guzm\u00e1n."}
{"id": "7538905", "revid": "767487", "url": "https://it.wikipedia.org/wiki?curid=7538905", "title": "The Escape (film 2017)", "text": "The Escape \u00e8 un film del 2017 scritto e diretto da Dominic Savage.\nTrama.\nTara, una giovane casalinga inglese, inizia a sentirsi insoddisfatta della propria vita e disaffezionata nei confronti di suo marito Mark e dei loro due figli. Un pomeriggio decide di andare a Londra, dove compra un libro sul ciclo di arazzi de \"La dama e l'unicorno\", che le suscita un forte interesse. Ritornata a casa, Tara spiega al marito ci\u00f2 che la renderebbe nuovamente felice: iscriversi a un corso di arte. Mark, sebbene non sia apertamente contrario, si mostra scettico e poco comprensivo di fronte all'idea della moglie. A seguito di un'accesa discussione tra i due, Tara, arrivata all'esasperazione, abbandona il marito e i figli e prende un volo per Parigi, per vedere coi propri occhi gli arazzi del libro e ritrovare un rinnovato senso di libert\u00e0 e felicit\u00e0.\nDistribuzione.\n\"The Escape\" \u00e8 stato mostrato in anteprima il 12 settembre 2017 nella sezione \"Special Presentations\" del Toronto International Film Festival.\nIl film \u00e8 uscito inizialmente in Francia il 25 aprile 2018, con il titolo \"Une femme heureuse\". In Italia \u00e8 uscito nelle sale il 21 giugno dello stesso anno, mentre nel Regno Unito il 3 agosto.\nAccoglienza.\nIl sito web Rotten Tomatoes ha attribuito al film un'approvazione dell'86%, sulla base di 21 recensioni. Metacritic, invece, gli ha assegnato un punteggio di 76 su 100, sulla base di 9 recensioni."}
{"id": "7538906", "revid": "36426", "url": "https://it.wikipedia.org/wiki?curid=7538906", "title": "Santuario di Maria Santissima della Catena", "text": "Il santuario di Maria Santissima della Catena \u00e8 un piccolo edificio di culto ubicato nella localit\u00e0 di Chiesa Vecchia, nel punto pi\u00f9 alto della frazione Quattropani di Lipari.\nLocalit\u00e0.\nLa terrazza naturale sorge sulle propaggini occidentali del monte Chirica (602 m) e raggruppa varie localit\u00e0 sparse del territorio della frazione di Quattropani come Chiesa Nuova, Chiesa Vecchia, Aria Morta, Costa d'Agosto, Chirica Rasa, Castellaro Vecchio.\nDal belvedere, raggiungibile con una comoda rotabile, dotato di un ampio parcheggio e servizi basilari, si pu\u00f2 osservare un ampio panorama con vista mozzafiato.\nIl paesaggio, affascinante ed evocativo, spazia su Salina, Filicudi, Alicudi sulla linea d'orizzonte verso ponente, Panarea e Stromboli verso levante, in un contesto di formazioni rocciose e macchia mediterranea che circondano e caratterizzano il luogo di culto.\nIn condizioni di luce ottimali a sud \u00e8 possibile scorgere i rilievi montuosi dei Peloritani, Nebrodi e Madonie sovrastati dal cono vulcanico dell'Etna.\nStoria.\nEpoca spagnola.\nUn tempio fu costruito nel 1588 in onore della Madonna della Catena, anche se un edificio dedicato al culto di Maria era gi\u00e0 documentato nella medesima localit\u00e0 di Quattropani noto come \"chiesa della Madonna di Oreto\" o \"chiesa della Nativit\u00e0 della Beata Vergine Maria\".\nLa costruzione fu ulteriormente ampliata e perfezionata nel 1646.\nEpoca contemporanea.\nNel 1905 papa Pio X, su richiesta del vescovo Francesco Maria Raiti, istitu\u00ec l'indulgenza plenaria \"toties quoties\", ovvero l'indulgenza lucrata da tutti i pellegrini che il giorno della festa visitano il luogo sacro, con fede e devozione.\nL'8 dicembre 1969, solennit\u00e0 dell'Immacolata Concezione, la chiesa fu elevata al rango di santuario.\nIl santuario \u00e8 stato oggetto di restauri nel 2005.\nEsterno.\nIl prospetto principale \u00e8 privo di decori e ha forme lineari, quasi stilizzate. A meridione una facciata semplice e spoglia profilata da elementi di pietra locale sulla quale si apre una teoria di tre porte di uguali dimensioni anch'esse contornate da conci in pietra lavica. La prima di sinistra \u00e8 sormontata da una finestrella. Un frontone in posizione asimmetrica insiste sulle due aperture di sinistra e chiude la prospettiva.\nIn corrispondenza dell'incrocio dei salienti un'apertura ad arco contiene la campana.\nTra i vari corpi di fabbrica raccordati tra loro si distingue la navata caratterizzata nella parte presbiteriale da una piccola e singolare cupola su elevazione cubica e tamburo circolare, dai rimandi bizantino-arabeggianti.\nCaratteristiche le intonacature delle coperture tipiche dei sistemi di raccolta delle acque piovane per approvvigionamento idrico.\nInterno.\nNavata.\nAll'interno sono custodite alcune opere:\nCripta.\nSotto l'aula \u00e8 ubicata la cripta che in passato assumeva funzione di cimitero della frazione Quattropani. L'ambiente contiene le spoglie di numerosi bambini, attestazione dell'alta mortalit\u00e0 ancora registrata nella seconda met\u00e0 dell'Ottocento."}
{"id": "7538910", "revid": "400518", "url": "https://it.wikipedia.org/wiki?curid=7538910", "title": "Il robot di Natale", "text": ""}
{"id": "7538912", "revid": "33689", "url": "https://it.wikipedia.org/wiki?curid=7538912", "title": "A Very English Scandal", "text": ""}
{"id": "7538913", "revid": "1543377", "url": "https://it.wikipedia.org/wiki?curid=7538913", "title": "Dominic Raab", "text": "Biografia.\nCresciuto a Gerrards Cross, nel Buckinghamshire, \u00e8 figlio di padre ebreo nato in Cecoslovacchia e arrivato in Gran Bretagna nel 1938 all'et\u00e0 di sei anni come rifugiato. Dominic Raab, come la madre, \u00e8 seguace della Chiesa d'Inghilterra.\nHa studiato alla Grammar School di Amersham, quindi ha frequentato la Lady Margaret Hall, a Oxford, dove si \u00e8 laureato in giurisprudenza e ha vinto il Premio Clive Parry per il diritto internazionale. Dopo la laurea, ha conseguito un master presso il Jesus College di Cambridge. Inizialmente Raab esercit\u00f2 la professione d'avvocato presso lo studio Linklaters di Londra e ha trascorso l'estate del 1998 presso l'Universit\u00e0 di Bir Zeit vicino a Ramallah, dove ha lavorato per uno dei principali negoziatori palestinesi degli accordi di pace di Oslo, valutando i progetti della Banca Mondiale sulla Cisgiordania.\nNel 2000 \u00e8 entrato nel Foreign Office, coprendo vari incarichi, tra cui dirigente di una squadra presso l'ambasciata britannica a L'Aia dedicata a consegnare i criminali di guerra alla giustizia. Dopo essere tornato a Londra, si \u00e8 occupato del conflitto arabo-israeliano, dell'Unione europea e di Gibilterra. Dal 2006 al 2010 Raab ha lavorato in Parlamento come capo dello staff di due esponenti del governo ombra dell'opposizione conservatrice, all'epoca in cui il laburista Gordon Brown era premier.\nRaab \u00e8 stato eletto membro del Parlamento (MP) per Esher and Walton nel 2010. Il 12 maggio 2015 \u00e8 stato nominato Sottosegretario di Stato parlamentare presso il Ministero della Giustizia. A seguito delle elezioni generali del 2017, Raab \u00e8 stato nominato Ministro di Stato per la Giustizia. Nel gennaio 2018 Theresa May procedette ad un rimpasto di governo e Raab fu trasferito al Ministero per la Casa, le comunit\u00e0 e il Governo locale. Il 9 luglio 2018 Raab \u00e8 stato nominato Segretario di Stato per l'uscita dall'Unione europea dal Primo ministro Theresa May a seguito delle dimissioni di David Davis, rimanendo in carica fino al 15 novembre, quando si \u00e8 dimesso in opposizione all'esito dei negoziati sulla Brexit, con una lettera inviata via twitter. Gli \u00e8 succeduto Stephen Barclay.\nIn seguito all'annuncio del ritiro di Theresa May dalla guida del Governo nel maggio 2019, Raab si candida per succederle, ma, eliminato nel secondo ballottaggio, decide di appoggiare Boris Johnson. Questi, nel nuovo Governo, lo nomina Primo Segretario di Stato e Ministro degli Esteri, de facto l'incarico pi\u00f9 alto in grado dopo quello del Primo Ministro, come ribadito dal Governo il 23 marzo 2020, durante la pandemia di COVID-19 nel Regno Unito. \nIl 6 aprile 2020, Raab assume le funzioni di primo ministro supplente, sostituendo il Premier Boris Johnson, incapacitato a causa dell'aggravarsi delle sue condizioni di salute, quando viene ricoverato in terapia intensiva presso il \"St Thomas Hospital\" di Londra a causa dell'infezione da Covid-19.\nVita privata.\nRaab \u00e8 sposato con Erika Rey, una \"marketing executive\" brasiliana che lavora per un'azienda del settore IT. Hanno due figli e abitano a Thames Ditton, nel Surrey.\n\u00c8 una cintura nera 3\u00b0 Dan nel karate."}
{"id": "7538919", "revid": "1633360", "url": "https://it.wikipedia.org/wiki?curid=7538919", "title": "GMMTV RECORDS", "text": ""}
{"id": "7538923", "revid": "110157", "url": "https://it.wikipedia.org/wiki?curid=7538923", "title": "Purdue University Fort Wayne Men's Volleyball", "text": "La Purdue University Fort Wayne Men's Volleyball \u00e8 la squadra di pallavolo maschile appartenente alla Purdue University Fort Wayne, con sede a Fort Wayne: milita nella Midwestern Intercollegiate Volleyball Association della NCAA Division I.\nStoria.\nIl programma di pallavolo maschile della Indiana University - Purdue University Fort Wayne viene fondato nel 1981 e affiliato alla Midwestern Intercollegiate Volleyball Association. A inizio anni novanta i \"Mastodons\" iniziano a ottenere i primi risultati di spicco della propria storia: dopo una finale di conference persa, nel 1991 vincono per la prima volta la MIVA, qualificandosi per il torneo NCAA, dove vengono sconfitti in semifinale dalla , andando poi a vincere la finale per il terzo posto contro la . Un anno dopo si ripetono e dopo la conquista del titolo di conference, approdano al torneo NCAA, venendo eliminati in semifinale dalla e perdendo anche la finalina, disputata nuovamente contro la . \nNel 1994, nonostante la seconda sconfitta consecutiva in finale di conference, la squadra partecipa al torneo NCAA grazie alla classifica totale, rimediando per\u00f2 prima una sconfitta in semifinale contro la e poi nella finale per il terzo posto contro la . Nel 1999 i \"Mastodons\" vincono il terzo titolo di conference, disputando la terza posto season della propria storia: al torneo NCAA per\u00f2 non vanno oltre le semifinali, sconfitti in una battaglia di cinque set dalla ; tra i giocatori Scott Lane viene inserito nell\"'All-Tournament Team\" del torneo.\nSconfitti nella finale del torneo MIVA nel 2000 e nel 2005, i \"Mastodons\" tornano a conquistare la propria conference nel 2006, nella post-season per\u00f2 il loro cammino si ferma gi\u00e0 in semifinale, perdendo per 3-0 contro la . Un anno dopo, ottenuto il quinto titolo MIVA della propria storia, durante il torneo NCAA superano in semifinale la in quattro set, raggiungendo per la prima volta la finale, dove cedono in altrettanti parziali alla ; tra i \"Mastodons\" C.J. Macias e Colin Lundeen vengono inseriti nel sestetto ideale del torneo.\nDopo la scissione della Indiana University - Purdue University Fort Wayne in due separate universit\u00e0, il programma prosegue come squadra della Purdue University Fort Wayne, fondata il 1\u00ba luglio 2018, cambiando quindi denominazione e mutando i propri colori da blu e bianco a oro e nero."}
{"id": "7538929", "revid": "767487", "url": "https://it.wikipedia.org/wiki?curid=7538929", "title": "Beyt-e Kavar", "text": " \nBeyt-e Kavar (, anche traslitterato come Beyt-e Kav\u0101r; anche conosciuto come Beyt-e Gavv\u0101r) \u00e8 un villaggio nel distretto rurale Neysan, nella contea di Hoveyzeh, nella provincia del Kh\u016bzest\u0101n, in Iran. Al censimento del 2006 la sua popolazione era di 213 abitanti, suddivisi in 31 famiglie."}
{"id": "7538930", "revid": "1084935", "url": "https://it.wikipedia.org/wiki?curid=7538930", "title": "Bombardier CSeries", "text": ""}
{"id": "7538932", "revid": "287204", "url": "https://it.wikipedia.org/wiki?curid=7538932", "title": "U.C.C. 2018-2019", "text": "Questa voce raccoglie le informazioni riguardanti l'U.C.C., nella sua terza stagione con il nome di Assigeco Piacenza, nelle competizioni ufficiali della stagione 2018-2019.\nStagione.\nLa stagione 2018-2019 dell'U.C.C. sponsorizzata Assigeco, \u00e8 la 7\u00aa nella seconda serie italiana, la Serie A2.\nOrganigramma societario.\n\"Aggiornato al 12 luglio 2018.\"\nRoster.\n\"Aggiornato al 3 maggio 2019.\"\nStatistiche.\n\"Aggiornate al 3 maggio 2019.\""}
{"id": "7538951", "revid": "400694", "url": "https://it.wikipedia.org/wiki?curid=7538951", "title": "Cordas et cannas", "text": ""}
{"id": "7538957", "revid": "6923", "url": "https://it.wikipedia.org/wiki?curid=7538957", "title": "Nameless Music Festival", "text": "Il Nameless Music Festival (NMF) \u00e8 un festival di musica elettronica, che si svolge a Annone di Brianza, in provincia di Lecco.\nInizialmente stabilito a Lecco (Bione) per i primi 2 anni, si \u00e8 successivamente spostato in Valsassina, a Barzio, in provincia di Lecco, fino al 2019.\nOrganizzato nelle prime settimane di giugno, nel corso delle sue 7 edizioni ha ospitato DJ del calibro di Armin Van Buuren, Vini Vici, Afrojack, Axwell \u039b Ingrosso, Steve Angello, Oliver Heldens, Benny Benassi, Alesso, Don Diablo e Steve Aoki. Attualmente \u00e8 organizzato in 3 stage: \"Lake Tent\" (mainstage), \"Molinari\" \"Igloo\" e \"Radio 105 Mountain Stage\", all'interno del quale si esibiscono anche artisti non appartenenti alla scena della musica elettronica, come Sfera Ebbasta, Marracash, Ghali, Ernia, Rkomi, Carl Brave, Dark Polo Gang, Lazza e Gu\u00e9 Pequeno.\nHa raggiunto nel 2016 un'affluenza di 30.000 persone, distribuita sui 3 giorni, che \u00e8 salita a 50.000 persone per l'edizione del 2019.\nStoria.\nEdizione 2013.\nPrima edizione del festival, si \u00e8 tenuta a Lecco l'8 e 9 giugno 2013, organizzata su un singolo stage. Si sono esibiti artisti come Nari &amp; Milani, Sandro Silva e Steve Aoki. Nonostante le condizioni climatiche avverse durante il festival, si \u00e8 registrata un'affluenza di circa 6.000 persone.\nEdizione 2014.\nL'edizione del 2014 del festival si \u00e8 svolta in 3 giorni, dal 31 maggio al 2 giugno 2014. Tra gli artisti Nervo, DVBBS e R3hab. Le presenze ammontano a quasi 10.000.\nEdizione 2015.\nPer l'edizione 2015 il festival si trasferisce a Barzio, in Valsassina, per via della crescente affluenza, ed \u00e8 durato dal 30 maggio al 1\u00ba giugno 2015. Ha ospitato tra gli altri Benny Benassi, Oliver Heldens, Blasterjaxx, VINAI, e Tujamo registrando circa 17.000 presenze.\nEdizione 2016.\nNell'edizione 2016 per la prima volta compare un secondo stage all'interno del festival, l\"'Hip-Hop stage\", nel quale si sono esibite star dell'Hip-Hop come Ghali, Sfera Ebbasta, Salmo, Ensi e Shade. Nel mainstage compaiono invece Alesso, Nicky Romero, e Fedde Le Grand. Si \u00e8 svolta dal 2 al 4 giugno 2016 e ha registrato una continua crescita dell'affluenza, arrivando circa a 30.000 persone.\nEdizione 2017.\nIn questa edizione, svoltasi dal 2 al 4 giugno 2017, viene aggiunto un terzo stage, il cosiddetto \"Jager Chalet\", sponsorizzato da J\u00e4germeister, in aggiunta al mainstage e al secondo stage che muta nome in \"Arc Stage\". Tra gli artisti figurano Chemical Brothers Afrojack, Axwell \u039b Ingrosso, Zedd, Tchami, Ghali e Gemitaiz.\nEdizione 2018.\nTenutasi dal 1\u00ba giugno al 3 giugno 2018 e presentata per la prima volta durante l'Amsterdam Dance Event, i 2 stage secondari mutano nome in \"Radio 105 Stage\" e \"Molinari Igloo\", nei quali hanno perforato rispettivamente artisti della scena Trap e Techno. Nella lineup compaiono Armin van Buuren, Vini Vici, Axwell \u039b Ingrosso, Steve Angello, Gigi D'Agostino, Don Diablo, Merk &amp; Kremont, Sfera Ebbasta, Gu\u00e9 Pequeno, e Fabri Fibra. In questa edizione si \u00e8 registrata un'affluenza di oltre 40.000 persone.\nEdizione 2019.\nSvoltasi dal 7 al 9 giugno 2019, questa edizione del Nameless \u00e8 ricca di novit\u00e0: l'area del festival si amplia notevolmente, il mainstage cambia nome in \"Lake Tent\" e compaiono le prime due attrazioni, una ruota panoramica e un'altalena rialzata sponsorizzata da Red Bull; inoltre il Nameless diventa il primo grande festival italiano a bandire la plastica al suo interno e sostituirla con materiali biodegradabili. Questa edizione punta in particolar modo sulla musica Rap e Trap, dando spazio anche all'Indie, con il \"Radio 105 Mountain Stage\" ampliato e totalmente rivoluzionato, ospitando artisti del calibro di Achille Lauro, Carl Brave, Capo Plaza, Dark Polo Gang, Rkomi, Lazza, Ex-Otago e Luch\u00e8. Anche il \"Molinari Igloo\" si espande e accoglie artisti come Digitalism, Zdar dei Cassius, Seconcity e Sandy Rivera, mentre nel \"Lake Tent\" appaiono Alesso, Steve Aoki e Don Diablo. L'edizione 2019 registra oltre 50.000 presenze.\nEdizione 2020.\nL'ottava edizione del Nameless si sarebbe dovuta svolgere in 4 giorni anzich\u00e9 3 in una nuova location: Annone di Brianza. Inizialmente prevista dal 30 maggio al 2 giugno 2020, \u00e8 stata rinviata al 27, 28, 29 e 30 agosto 2020 causa Coronavirus e infine definitivamente cancellata.\nEdizione 2021.\nInizialmente prevista dal 29 maggio al 1 giugno 2021, \u00e8 stata rinviata al 9, 10, 11 e 12 settembre 2021 causa Coronavirus e infine definitivamente cancellata.\nEdizione 2022.\nL'edizione 2022 del Nameless si terr\u00e0 dal 2 al 5 giugno."}
{"id": "7538961", "revid": "33689", "url": "https://it.wikipedia.org/wiki?curid=7538961", "title": "Lista delle isole delle Bermuda", "text": ""}
{"id": "7538964", "revid": "682976", "url": "https://it.wikipedia.org/wiki?curid=7538964", "title": "Argeo (re di Argo)", "text": "Argeo () era un re mitologico di Argo nell'antica Grecia, spos\u00f2 Megapente e forse fu padre di Anassagora."}
{"id": "7538965", "revid": "213414", "url": "https://it.wikipedia.org/wiki?curid=7538965", "title": "Fallout Tactics", "text": ""}
{"id": "7538969", "revid": "682976", "url": "https://it.wikipedia.org/wiki?curid=7538969", "title": "Argeo (disambigua)", "text": ""}
{"id": "7538970", "revid": "98362504", "url": "https://it.wikipedia.org/wiki?curid=7538970", "title": "Il coinquilino segreto", "text": ""}
{"id": "7538984", "revid": "827882", "url": "https://it.wikipedia.org/wiki?curid=7538984", "title": "I Don't Know (Paul McCartney)", "text": "I Don't Know \u00e8 un brano musicale scritto dal musicista britannico Paul McCartney, pubblicato su singolo doppio lato A insieme a \"Come On to Me\" dalla Capitol Records, come anticipazione del nuovo album di McCartney, \"Egypt Station\"."}
{"id": "7539003", "revid": "54354", "url": "https://it.wikipedia.org/wiki?curid=7539003", "title": "Museo archeologico dell'Antica Kaulon", "text": ""}
{"id": "7539007", "revid": "767487", "url": "https://it.wikipedia.org/wiki?curid=7539007", "title": "L'uomo dal cervello trapiantato", "text": "L'uomo dal cervello trapiantato (\"L'homme au cerveau greff\u00e9\") \u00e8 un film del 1971 diretto da Jacques Doniol-Valcroze.\nTrama.\nIl primario di una clinica neurochirurgica, il professor Jean Marcilly, famoso specialista del cervello condannato da una cardiopatia inguaribile, spinge il dottor Robert Degagnac a trapiantare il proprio cervello nel giovane ventitreenne Franz Eckerman, ex pilota e collaudatore di auto da corsa, vittima di un incidente automobilistico."}
{"id": "7539011", "revid": "367445", "url": "https://it.wikipedia.org/wiki?curid=7539011", "title": "Tutti alla lavagna", "text": "Tutti alla lavagna \u00e8 stato un gioco televisivo italiano destinato ai bambini trasmesso in onda su Rai 1 nel 2008 e condotto da Pupo.\nIl programma.\nIl programma ha avuto inizio il 4 gennaio del 2008 ed \u00e8 terminato l'8 gennaio dello stesso anno. Durante ogni puntata, una squadra di cinque bambini della quinta elementare mettevano alla prova (scolasticamente) tre personaggi famosi: Flavio Insinna, Francesco Facchinetti e Matilde Brandi. Chi guadagnava pi\u00f9 punti vinceva un premio detto \"Prova d'esame\". Questo premio costituiva una grande importanza perch\u00e9 (per chi la vinceva) rappresentava il fatto di essere una persona ricca di cultura prendendo in considerazione le tante domande che i bambini dicevano. Se i personaggi famosi non rispondevano a delle domande, i bambini continuavano a formularle (altre nuove chiaramente) per sottometterli fino a quando non rispondevano e non guadagnavano i punti necessari per vincere. \nLa sigla \u00e8 stata scritta e composta dallo stesso Pupo."}
{"id": "7539012", "revid": "438678", "url": "https://it.wikipedia.org/wiki?curid=7539012", "title": "Summer in the City/Butchie's Tune", "text": ""}
{"id": "7539013", "revid": "15756", "url": "https://it.wikipedia.org/wiki?curid=7539013", "title": "Ugo Rozzo", "text": "Biografia.\nConvittore a Milano del Collegio Augustinianum, si laure\u00f2 in Lettere moderne all'Universit\u00e0 Cattolica del Sacro Cuore. Impegnato durante la giovinezza nella FUCI e poi nella redazione del Popolo Dertonino, dal 1963 al 1986 fu direttore della Biblioteca civica di Tortona. Nel 1987 ottenne la cattedra di \u201cStoria delle biblioteche\u201d all\u2019Universit\u00e0 degli Studi di Udine, dapprima come docente associato e, dal 2001, come docente ordinario di \u201cStoria del libro e della stampa\u201d, ruolo che tenne fino al pensionamento avvenuto nel 2009.\nApprezzato studioso e docente di storia del libro e della stampa, si ricordano in particolare i suoi studi sulla censura nell\u2019Italia del Cinquecento e sull'editoria religiosa. A questi si aggiungono - di rilievo per la storia locale - le ricerche sullo storico banchetto di nozze sforzesco avvenuto a Tortona nel 1489.\n\u00c8 morto nell'aprile del 2020 all'et\u00e0 di 79 anni, vittima della COVID-19.\nOpere.\nSi riportano di seguito, divisi per anni, gli articoli, contributi, monografie e curatele prodotte da Ugo Rozzo durante la sua attivit\u00e0 scientifica ed accademica."}
{"id": "7539022", "revid": "729019", "url": "https://it.wikipedia.org/wiki?curid=7539022", "title": "Federico Moncada", "text": "Biografia.\nFiglio quartogenito di Guglielmo Raimondo, conte di Adern\u00f2, e di Contessella Moncada Esfar dei conti di Caltanissetta, nel 1513 spos\u00f2 la nobildonna Agnese Pollicino, baronessa di Bauso, Calvaruso, Mauroianni, Monforte, Rocca, Samperi, Saponara e Tortorici, da cui ebbe i figli Guglielmo (\u2020 1542) e Girolamo (\u2020 1593).\nNel 1516, fu a Palermo con il fratello maggiore Antonio dove sed\u00f2 le rivolte contro il vicer\u00e9 Ugo di Moncada, scoppiate in quell'anno in Sicilia, rivolte che interessarono anche i suoi feudi, a cominciare da Tortorici. In quello stesso periodo, guerreggi\u00f2 in Calabria e a Napoli nelle guerre tra Francesi e Spagnoli per il dominio sulla penisola, al servizio dei secondi. Nel 1527, il Moncada fu eletto capitano di cinquanta soldati di cavalleria leggera, e nel 1531 in qualit\u00e0 di capitano d'armi nel Val Demone, si occup\u00f2 dell'edificazione del Castello di Milazzo.\nNel 1534, alla morte della consorte, eredit\u00f2 tutti i suoi feudi e titoli, divenendone titolare. Mor\u00ec nel 1561.\nMatrimoni e discendenza.\nFederico Moncada, barone di Tortorici, si un\u00ec in matrimonio per tre volte ed ebbe robusta discendenza. Dalla prima moglie Agnese Pollicino Castagna ebbe due figli, Guglielmo e Girolamo; dalla seconda moglie Laura Beccadelli di Bologna ebbe due figli, Ferrante e Arcangela; dalla terza moglie Eufrosina Lombarda ebbe i figli Carlo, Giovanni Antonio e Ugo Raimondo.\nLinee derivate dal Barone di Tortorici.\nAttraverso i discendenti di Federico Moncada si formarono, in ordine cronologico, i rami principeschi di Calvaruso (1628), di Monforte (1628), di Larderia (1690) e di Castelbianco (1744), dei quali attualmente soltanto uno \u00e8 ancora fiorente, quello di Monforte."}
{"id": "7539060", "revid": "265038", "url": "https://it.wikipedia.org/wiki?curid=7539060", "title": "Supercoppa italiana 2018 (hockey su pista)", "text": "La Supercoppa italiana 2018 \u00e8 stata la 14\u00aa edizione dell'omonima competizione di hockey su pista. La manifestazione ha avuto luogo dal 22 al 29 settembre 2018.\nIl trofeo \u00e8 stato conquistato dall' per la seconda volta nella sua storia."}
{"id": "7539066", "revid": "466539", "url": "https://it.wikipedia.org/wiki?curid=7539066", "title": "Torneo di Wimbledon 2018 - Doppio maschile", "text": "\u0141ukasz Kubot e Marcelo Melo erano i detentori del titolo ma sono stati sconfitti al secondo turno da Jonathan Erlich e Marcin Matkowski.\nMike Bryan e Jack Sock hanno vinto il titolo sconfiggendo in finale Raven Klaasen e Michael Venus con il punteggio di 6-3, 67-7, 6-3, 5-7, 7-5.\nTeste di serie.\n Oliver Marach / Mate Pavi\u0107 \"(primo turno)\"\n \u0141ukasz Kubot / Marcelo Melo \"(secondo turno)\"\n Henri Kontinen / John Peers \"(primo turno)\"\n Pierre-Hugues Herbert / Nicolas Mahut \"(secondo turno)\"\n Jamie Murray / Bruno Soares \"(quarti di finale)\"\n Juan Sebasti\u00e1n Cabal / Robert Farah \"(terzo turno)\"\n Mike Bryan / Jack Sock (campioni)\n Nikola Mekti\u0107 / Alexander Peya \"(terzo turno)\"\n Aisam-ul-Haq Qureshi / Jean-Julien Rojer \"(secondo turno)\"\n Ivan Dodig / Rajeev Ram \"(primo turno)\"\n Pablo Cuevas / Marcel Granollers \"(secondo turno)\"\n Rohan Bopanna / \u00c9douard Roger-Vasselin \"(secondo turno, ritirati)\"\n Raven Klaasen / Michael Venus \"(finale)\"\n Ben McLachlan / Jan-Lennard Struff \"(quarti di finale)\"\n Dominic Inglot / Franko \u0160kugor \"(semifinale)\"\n Max Mirnyi / Philipp Oswald \"(primo turno)\"\n\"Clicca sul numero di testa di serie della coppia, per visualizzare la loro sezione di tabellone\""}
{"id": "7539068", "revid": "125880073", "url": "https://it.wikipedia.org/wiki?curid=7539068", "title": "Broad Street (film)", "text": "Broad Street (\"Give My Regards to Broad Street\") \u00e8 un film del 1984 diretto da Peter Webb.\nLa pellicola, con protagonista Paul McCartney, racconta un giorno nella vita dell'ex Beatle (che del film aveva anche scritto la sceneggiatura e composto la colonna sonora). Il titolo del film \u00e8 una citazione del programma radiofonico \"Give My Regards to Broadway\" di George M. Cohan. Sebbene \"Give My Regards to Broad Street\" si rivel\u00f2 un flop al botteghino e ricevette pessime recensioni, l'album della colonna sonora ebbe, al contrario, un buon successo dal punto di vista economico.\nLe riprese di \"Broad Street\" iniziarono nel novembre 1982, dopo il completamento da parte di McCartney dell'album \"Pipes of Peace\". La produzione continu\u00f2 fino a luglio. Nel mezzo, fu pubblicato \"Pipes of Peace\", e il progetto del film slitt\u00f2 fino all'autunno 1984.\nTrama.\nPaul \u00e8 bloccato in un ingorgo nella sua auto con autista mentre si reca a una riunione di lavoro. Nel traffico, immagina di stare guidando in campagna a bordo di una macchina vistosa piena zeppa di tecnologia moderna quando riceve una chiamata da parte di Steve che lo informa di come Harry, un ex criminale \"redento\", \u00e8 sparito insieme ai nastri master del suo ultimo album che avrebbero dovuto essere consegnati alla casa discografica il giorno precedente. Paul corre in studio solo per scoprire che la polizia \u00e8 gi\u00e0 l\u00ec a indagare sul furto, sospettando che Harry sia tornato alle sue vecchie abitudini criminali e progetti di ricavare un bootleg dai nastri. Le cose peggiorano quando Mr. Rath, a cui lo studio deve denaro, arriva con la notizia che prender\u00e0 il controllo della compagnia discografica se i nastri non vengono ritrovati entro mezzanotte.\nDopo l'incontro, il film prosegue nel descrivere un'ordinaria giornata lavorativa di Paul con la moglie Linda e l'amico Ringo Starr, che include le riprese di due video, le prove in un loft e la registrazione di spettacoli per la radio. In mezzo a questo, Paul si chiede cosa potrebbe aver fatto Harry: ha venduto i nastri master per ricavarne denaro, \u00e8 scappato o \u00e8 stato ucciso? Durante diverse canzoni, Paul elabora varie fantasie in varie ambientazioni e costumi ispirati alla sua situazione. Quando la giornata volge al termine, Paul esce in giro per Londra mentre i suoi soci si preparano per il cambio di propriet\u00e0 della compagnia a mezzanotte.\nGuidando verso il quartiere di Broad Street, Paul si ricorda che Harry era diretto l\u00ec quando l'aveva visto l'ultima volta, e va ad esplorare la stazione. Alla fine, trova la custodia blu contenente i nastri su una panchina della stazione, e Harry in un piccolo edificio di manutenzione nelle vicinanze, dove si \u00e8 accidentalmente intrappolato mentre cercava un bagno. Ridono entrambi, e mentre scappano, Paul informa Linda, la quale avvisa -appena in tempo- lo studio che i nastri sono stati trovati e l'acquisizione \u00e8 quindi stata evitata. L'auto di Paul arriva finalmente a destinazione e lui si sveglia dal suo sogno.\n\"Rupert and the Frog Song\".\nIl cartone animato della durata di 13 minuti intitolato \"Rupert and the Frog Song\" venne proiettato nei cinema britannici immediatamente prima di \"Broad Street\". Il cortometraggio contiene la canzone \"We All Stand Together\", composta da McCartney. Pubblicata su singolo in novembre, \"We All Stand Together\" usc\u00ec come singolo e divenne un successo in Gran Bretagna raggiungendo la posizione numero 3 in classifica.\nAccoglienza.\nAnche se la colonna sonora fu un successo, il film stesso ricevette pessime critiche. Sul sito Rotten Tomatoes ha una percentuale di gradimento del 23%, basata su 13 recensioni da parte di critici cinematografici.\nRoger Ebert del \"Chicago Sun-Times\" diede al film 1 stelletta su 4, definendo la musica \"meravigliosa\" ma il film \"orribile\".\nIl brano \"No More Lonely Nights\", presente nel film e nell'album della colonna sonora, ricevette una nomination ai Golden Globe e un premio BAFTA Film Award come \"Best Original Song-Motion Picture\".\nIn Italia il film venne distribuito nell'estate del 1987, tre anni dopo la sua realizzazione, passando quasi inosservato."}
{"id": "7539072", "revid": "478814", "url": "https://it.wikipedia.org/wiki?curid=7539072", "title": "Torneo di Wimbledon 2018 - Qualificazioni doppio maschile", "text": "Le qualificazioni del doppio maschile del Torneo di Wimbledon 2018 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno, ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "7539078", "revid": "686936", "url": "https://it.wikipedia.org/wiki?curid=7539078", "title": "Los Angeles Raiders 1994", "text": "La stagione dei Los Angeles Raiders \u00e8 stata la 25\u00aa della franchigia nella National Football League, la 35\u00aa complessiva e la tredicesima e ultima a Los Angeles prima di fare ritorno ad Oakland. "}
{"id": "7539098", "revid": "478814", "url": "https://it.wikipedia.org/wiki?curid=7539098", "title": "Torneo di Wimbledon 2018 - Doppio femminile", "text": "Ekaterina Makarova e Elena Vesnina erano le detentrici del titolo, ma Vesnina non ha partecipato per infortunio. Makarova ha fatto coppia Vera Zvonar\u00ebva, perdendo al secondo turno contro Elise Mertens e Demi Schuurs.\nBarbora Krej\u010d\u00edkov\u00e1 e Kate\u0159ina Siniakov\u00e1 hanno vinto il torneo battendo in finale Nicole Melichar e Kv\u011bta Peschke con il punteggio di 6-4, 4-6, 6-0.\nTeste di serie.\n T\u00edmea Babos / Kristina Mladenovic \"(quarti di finale)\"\n Andrea Sestini Hlav\u00e1\u010dkov\u00e1 / Barbora Str\u00fdcov\u00e1 \"(terzo turno)\"\n Barbora Krej\u010d\u00edkov\u00e1 / Kate\u0159ina Siniakov\u00e1 (campionesse)\n Andreja Klepa\u010d / Mar\u00eda Jos\u00e9 Mart\u00ednez S\u00e1nchez \"(terzo turno)\"\n Latisha Chan / Peng Shuai \"(secondo turno)\"\n Gabriela Dabrowski / Xu Yifan \"(semifinale)\"\n Chan Hao-ching / Yang Zhaoxuan \"(secondo turno)\"\n Elise Mertens / Demi Schuurs \"(terzo turno)\"\n Kiki Bertens / Johanna Larsson \"(terzo turno)\"\n Ashleigh Barty / Coco Vandeweghe \"(ritirate)\"\n Raquel Atawo / Anna-Lena Gr\u00f6nefeld \"(secondo turno)\"\n Nicole Melichar / Kv\u011bta Peschke \"(finale)\"\n Kirsten Flipkens / Monica Niculescu \"(terzo turno)\"\n Lucie Hradeck\u00e1 / Hsieh Su-wei \"(terzo turno)\"\n Irina-Camelia Begu / Mihaela Buz\u0103rnescu \"(quarti di finale)\"\n Ljudmyla Ki\u010denok / Alla Kudryavtseva \"(primo turno)\"\n Vania King / Katarina Srebotnik \"(terzo turno)\"\n\"Clicca sul numero di testa di serie della coppia per visualizzare la loro sezione di tabellone\""}
{"id": "7539100", "revid": "110157", "url": "https://it.wikipedia.org/wiki?curid=7539100", "title": "Basketball Champions League 2018-2019", "text": "La Basketball Champions League 2018-2019 \u00e8 stata la 3\u00aa edizione della principale competizione europea per club di pallacanestro organizzata da FIBA Europe.\nSi \u00e8 svolta dal 20 settembre 2018 al 5 maggio 2019 ed \u00e8 stata vinta dalla Virtus Bologna.\nFormato.\nHanno partecipato alla stagione regolare 32 squadre, 26 qualificate direttamente e altre sei provenienti dai turni preliminari disputati da 30 compagini. La partecipazione alla Champions League avviene tramite il piazzamento nei campionati nazionali della precedente stagione secondo il ranking stabilito dalla FIBA, in caso che una squadra che ne abbia diritto rinunci, il suo posto pu\u00f2 essere occupato sia da una squadra della stessa nazione che da quella di un altro paese.\nOgni squadra deve schierare un minimo di cinque giocatori di formazione nazionale nel caso porti a referto pi\u00f9 di dieci giocatori, in caso contrario almeno quattro.\nPartecipanti.\nAlla Basketball Champions League 2018-2019 partecipano un totale di 56 team provenienti da 28 nazioni diverse. L'11 luglio il Kalev/Cramo viene sostituito dal Sigal Prishtina. Il 12 luglio l'Eski\u015fehir annuncia il suo ritiro dalla competizione, lasciando un posto vacante nel gruppo C che viene poi occupato dal Lietkabelis.In parentesi viene mostrata la posizione ottenuta da ciascuna squadra dopo eventuali play-off della stagione precedente (C: detentrice della Basketball Champions League 2017-2018; FEC: detentrice della FIBA Europe Cup 2017-2018).\nPreliminari.\nIl primo turno preliminare viene disputato il 20 settembre e 22 settembre 2018, invece il secondo turno il 25 settembre e 27 settembre. Il terzo turno preliminare viene disputato il 30 settembre e 2 ottobre 2018.\nSorteggio.\nI 24 team che partecipano al primo turno sono stati divisi in quattro gruppi. Le squadre dell'urna A si scontrano con le squadre provenienti dall'urna D nelle partite 1-6, mentre le squadre dell'urna B si scontrano con le squadre provenienti dall'urna C. Le squadre inserite nelle urne A e B giocano la soconda partita in casa.\nNel secondo turno le squadre provenienti dai match 7-12 giocano la prima partita in casa.\nTerzo turno.\nDopo il ritiro dell'Eski\u015fehir, un totale di 10 team disputeranno il terzo turno di qualificazione: cinque squadre entreranno in questo round e sfideranno cinque delle sei provenienti dal secondo turno. La vincente della partita 13 sar\u00e0 qualificata direttamente alla regular season senza giocare questo round.\nFinal four.\nLa Final Four \u00e8 la fase finale del torneo ed \u00e8 stata disputata dal 3 al 5 maggio 2019. Si \u00e8 giocata presso la Lotto Arena di Anversa, scelta tra i campi da gioco delle quattro squadre partecipanti."}
{"id": "7539107", "revid": "478814", "url": "https://it.wikipedia.org/wiki?curid=7539107", "title": "Torneo di Wimbledon 2018 - Qualificazioni doppio femminile", "text": "Le qualificazioni del doppio femminile del Torneo di Wimbledon 2018 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate i lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "7539111", "revid": "298229", "url": "https://it.wikipedia.org/wiki?curid=7539111", "title": "Campioni italiani assoluti di atletica leggera - Staffetta 4\u00d7200 metri maschile", "text": "Questa pagina raccoglie un elenco di tutti i campioni italiani dell'atletica leggera nella staffetta 4\u00d7200 metri, specialit\u00e0 che entr\u00f2 nel programma dei campionati a periodi alterni, 1930/'32, 1970/'76, 1985, 1989.\nDal 2015 si svolge il \"Challenge nazionale assoluto di staffette\", manifestazione agonistica dedicata alla specialit\u00e0 delle staffette: sia quelle \"olimpiche\" (4\u00d7100 e 4\u00d7400 metri), sia quelle \"fuori programma\" (4\u00d7200, 4\u00d7800, 4\u00d71500 metri)."}
{"id": "7539112", "revid": "124776253", "url": "https://it.wikipedia.org/wiki?curid=7539112", "title": "Stracciabudella", "text": "Stracciabudella \u00e8 un brano della cantante italo-marocchina Malika Ayane mandato in rotazione radiofonica a partire dal 25 maggio 2018. Il brano funge da apripista per il quinto album di inediti, \"Domino\", pubblicato nel 2018.\nIl brano.\n\"Vi siete mai stracciati le budella per vedere quanto amore avete nel corpo e nel sangue e nel cuore?\" \n\"Avete mai cercato le parole e la musica per dirlo?\"\nCos\u00ec la cantautrice presenta il nuovo brano composto da lei stessa con il musicista Shridhar Solanki. \nVideo musicale.\nIl videoclip \u00e8 stato diretto da Sam Kristofski ed \u00e8 stato pubblicato sul canale VEVO della cantante in data 25 giugno 2018."}
{"id": "7539124", "revid": "478814", "url": "https://it.wikipedia.org/wiki?curid=7539124", "title": "Torneo di Wimbledon 2018 - Doppio misto", "text": "Jamie Murray e Martina Hingis era i detentori del titolo, ma Hingis si \u00e8 ritirata al termine della precedente stagione. Murray ha fatto coppia con Viktoryja Azaranka e i due sono stati sconfitti in finale da Alexander Peya e Nicole Melichar con il punteggio di 7-61, 6-3.\nTeste di serie.\n Mate Pavi\u0107 / Gabriela Dabrowski \"(terzo turno)\"\n Bruno Soares / Ekaterina Makarova \"(quarti di finale, ritirati)\"\n Ivan Dodig / Latisha Chan \"(quarti di finale)\"\n Jean-Julien Rojer / Demi Schuurs \"(quarti di finale)\"\n Nikola Mekti\u0107 / Chan Hao-ching \"(terzo turno)\"\n \u00c9douard Roger-Vasselin / Andrea Sestini Hlav\u00e1\u010dkov\u00e1 \"(terzo turno)\"\n Robert Farah / Anna-Lena Gr\u00f6nefeld \"(secondo turno)\"\n Rajeev Ram / Andreja Klepa\u010d \"(secondo turno)\"\n Michael Venus / Katarina Srebotnik \"(semifinale)\"\n Juan Sebasti\u00e1n Cabal / Abigail Spears \"(quarti di finale)\"\n Alexander Peya / Nicole Melichar (campioni)\n Matw\u00e9 Middelkoop / Johanna Larsson \"(terzo turno)\"\n Max Mirnyi / Kv\u011bta Peschke \"(secondo turno)\"\n Ben McLachlan / Eri Hozumi \"(terzo turno)\"\n Marcelo Demoliner / Mar\u00eda Jos\u00e9 Mart\u00ednez S\u00e1nchez \"(secondo turno)\"\n Henri Kontinen / Heather Watson \"(terzo turno)\"\n\"Clicca sul numero di testa di serie della coppia per visualizzare la loro sezione di tabellone\""}
{"id": "7539138", "revid": "1543377", "url": "https://it.wikipedia.org/wiki?curid=7539138", "title": "Fiorentina Women's Football Club 2018-2019", "text": "Questa voce raccoglie le informazioni riguardanti la Societ\u00e0 Sportiva Dilettantistica Fiorentina Women's Football Club nelle competizioni ufficiali della stagione 2018-2019.\nStagione.\nLa Fiorentina ha preso il via della stagione 2018-2019 da campione in carica in Coppa Italia, e quindi disputer\u00e0 la finale di Supercoppa italiana. Dal terzo piazzamento in campionato, prende parte alla Champions League, partendo dai sedicesimi di finale.\nIl 13 ottobre 2018 ha vinto la Supercoppa italiana per la prima volta nella sua storia, grazie alla rete realizzata da Ilaria Mauro nel secondo tempo della sfida contro la .\nOrganigramma societario.\nArea tecnica\nRosa.\nRosa, numerazione e ruoli, tratti dal sito ufficiale della societ\u00e0 e sito \"UEFA.com\", sono aggiornati al 10 settembre 2018."}
{"id": "7539145", "revid": "93556", "url": "https://it.wikipedia.org/wiki?curid=7539145", "title": "Universit\u00e0 Panamericana", "text": "L'Universit\u00e0 Panamericana (spagnolo Universidad Panamericana), nota come UP, \u00e8 un'Universit\u00e0 Cattolica fondata a Citt\u00e0 del Messico. Ha quattro \"campus\", il principale dei quali, il Mixcoac, si trova nella Delegazione Benito Ju\u00e1rez, un quartiere di Citt\u00e0 del Messico, ed \u00e8 stato inaugurato nel 1968. Gli altri si trovano a: Guadalajara, aperto nel 1981; Aguascalientes, aperto nel 1989 e Santa Fe, quartiere di Citt\u00e0 del Messico, aperto nel 2011.\nStoria.\nUP fu fondata nel 1967 come \"business school\". Un gruppo di uomini d'affari e di accademici diede vita all'Instituto Panamericano de Alta Direcci\u00f3n de Empresas, pi\u00f9 tardi essi promossero la creazione di un'universit\u00e0. L'Instituto Panamericano de Humanidades (IPH), fondato nel 1968, si fuse con l'Instituto Panamericano de Alta Direcci\u00f3n de Empresas (IPADE), dando cos\u00ec origine all'Universit\u00e0 Panamericana. Tutto ebbe luogo sotto la direzione spirituale dell'Opus Dei, una prelatura personale della Chiesa cattolica.\nNel 1978 all'IPH fu dato il rango di Universit\u00e0 e prese il nome di Universit\u00e0 Panamericana (\"Universidad Panamericana\").\nLa nuova universit\u00e0 inizi\u00f2 con due soli programmi, Pedagogia e Amministrazione. Nel corso degli anni settanta furono aggiunti altri programmi, comprese giurisprudenza e filosofia. Economia e Ingegneria Industriale (1978).\nUlteriori nuovi programmi furono aggiunti negli anni ottanta e anni novanta, tra i quali Ingegneria Elettromeccanica, Contabilit\u00e0 (1981), Informatica, Marketing, Economia internazionale, Finanza (1993) e Medicina (1996).\nMotto e stemma.\n\"Ubi spiritus, libertas\" (Dove c'\u00e9 spirito c'\u00e9 libert\u00e0) \u00e8 il motto dell'Universit\u00e0, che sintetizza una filosofia educazionale. Amote per la libert\u00e0 in un luogo ove viene coltivato lo spirito umano: quindi, amore per l'autentica libert\u00e0.\nLo stemma dell'Universit\u00e0 \u00e8 costituito da due elementi: un quadrato rosso e una banda blu sul lato sinistro dorato, che rappresenta lo stemma adottato da Cristoforo Colombo quando scopr\u00ec le Americhe; essi simboleggiano il panamericanismo.\nSul lato destro, al di sopra del fondo dorato, c'\u00e8 una quercia, simbolo di robustezza. Le sue radici sono le differenti fonti dello sviluppo integrale; le quattro ramificazioni simbolizzano le Virt\u00f9 cardinali: Prudenza, Giustizia, Fortezza e Temperanza. Le foglie e la ghianda rappresentano le rimanenti virt\u00f9, che derivano dalle quattro fondamentali.\nScuole e Facolt\u00e0.\nOggi l'Universit\u00e0 ha 17 programmi accademici di laurea triennale dipendenti da 5 scuole e 3 facolt\u00e0. Queste comprendono \" Licenciaturas\" e \"Ingenier\u00edas\" (equivalenti ai BA, Baccalaureato in Scienze e Baccalaureato in Giurisprudenza).\nL'Universit\u00e0 ha anche a suo carico la \"Preparatoria Universidad Panamericana\" (Scuola media superiore Panamericana), con gli stessi principi educativi. Vi sono \"campus\" distinti per maschi e femmine.\nProgrammi internazionali.\nPer molti anni l'Universit\u00e0 ha offerto numerosi accordi di scambio con le seguenti universit\u00e0 (tra le altre):"}
{"id": "7539148", "revid": "729019", "url": "https://it.wikipedia.org/wiki?curid=7539148", "title": "Akhtar Mansour", "text": ""}
{"id": "7539155", "revid": "585241", "url": "https://it.wikipedia.org/wiki?curid=7539155", "title": "U.C.C. S.r.l. Societ\u00e0 Sportiva Dilettantistica", "text": ""}
{"id": "7539160", "revid": "599013", "url": "https://it.wikipedia.org/wiki?curid=7539160", "title": "August Krakau", "text": ""}
{"id": "7539163", "revid": "2036644", "url": "https://it.wikipedia.org/wiki?curid=7539163", "title": "Super Cup (India)", "text": "La Hero Super Cup \u00e8 un torneo calcistico Indiano per squadre di club maschili.\nStoria.\nIl 19 febbraio 2018, l'AIFF ha annunciato la creazione della Hero Super Cup in sostituzione della Hero Federation Cup soppressa nel 2017.. Le qualificazioni per il torneo inaugurale iniziarono il 15 marzo e si conclusero il 16 marzo 2018. Il torneo vero e proprio inizi\u00f2 il 31 marzo e si concluse con la finale il 20 aprile 2018. Il Bengaluru \u00e8 diventata la prima squadra vincitrice dell'edizione inaugurale del torneo. Nel 2019 il Goa, vince la seconda edizione del Super Cup, mentre l'edizione del 2020 che doveva essere la terza, \u00e8 stata annullata a causa della Pandemia di COVID-19 del 2020 in India. L'edizione del 2021 \u00e8 stata sospesa a causa degli impegni della nazionale indiana per le qualificazioni ai mondiali 2022.\nFormula del torneo.\nLa Super Cup \u00e8 un torneo di calcio a eliminazione diretta. Le prime sei squadre dei due migliori campionati di calcio professionistico in India, l'I-League e la Indian Super League, si qualificano direttamente per il round principale della competizione. I quattro club inferiori di ogni lega partecipano al turno di qualificazione per completare le 16 squadre che partecipano alle fasi finali."}
{"id": "7539168", "revid": "1788047", "url": "https://it.wikipedia.org/wiki?curid=7539168", "title": "Obaidullah Akhund", "text": "Biografia.\nFu ministro della difesa dell'Emirato islamico dell'Afghanistan (il governo instaurato dal movimento dei talebani in Afghanistan) e in seguito divenne comandante ribelle durante l'insurrezione talebana contro il nuovo governo e gli Stati Uniti d'America. Catturato dalle forze di sicurezza pakistane nel 2007, mor\u00ec in prigione per un attacco cardiaco."}
{"id": "7539169", "revid": "206466", "url": "https://it.wikipedia.org/wiki?curid=7539169", "title": "Vladimir Gundartsev", "text": ""}
{"id": "7539170", "revid": "206466", "url": "https://it.wikipedia.org/wiki?curid=7539170", "title": "Nikolay Puzanov", "text": ""}
{"id": "7539174", "revid": "729019", "url": "https://it.wikipedia.org/wiki?curid=7539174", "title": "Isole Chauques", "text": "Le Isole Chauques (in spagnolo: \"Islas Chauques\") sono un gruppo di isole del Cile che fanno parte dell'arcipelago di Chilo\u00e9 e si trovano nel golfo di Ancud. Appartengono alla regione di Los Lagos e alla provincia di Chilo\u00e9; sono amministrate dal comune di Quemchi.\nGeografia.\nIl gruppo delle isole Chauques, formato da sei isole maggiori e alcune isolette minori, si trova a nord-est del Grupo Quenac. Le isole sono separate da Chilo\u00e9 dal canale Quicav\u00ed, mentre il canale Chauques le divide in due gruppi: occidentali e orientali.\nGruppo Chauques occidentali:\nGruppo Chauques orientali:"}
{"id": "7539177", "revid": "580", "url": "https://it.wikipedia.org/wiki?curid=7539177", "title": "Islas Chauques", "text": ""}
{"id": "7539191", "revid": "125686074", "url": "https://it.wikipedia.org/wiki?curid=7539191", "title": "Froneri International", "text": " Froneri Ltd \u00e8 una joint venture creata nel 2016 tra il gruppo inglese R&amp;R Ice Cream plc, nato nel 1932 ed attivo nel ramo del freddo (produzione di gelati), e la multinazionale svizzera Nestl\u00e9, con sede a Northallerton, nel Regno Unito. Il capitale della societ\u00e0 \u00e8 diviso in una quota paritaria del 50% ciascuno fra i due gruppi. Tramite la subholding operativa Froneri International Ltd detiene la propriet\u00e0 di tutti i marchi del comparto gelati precedentemente posseduti nei vari mercati internazionali da Nestl\u00e9 e R&amp;R.\nStoria.\nLe origini della societ\u00e0 R&amp;R Ice Cream risalgono al 1932, quando Regina Roncadin, imprenditrice italiana, apr\u00ec una gelateria ad Osnabr\u00fcck, Germania. Dal 1970 suo nipote Eduardo inizi\u00f2 a sviluppare una catena di gelaterie su tutto il territorio tedesco. Nel 1982 la famiglia Roncadin trasforma il business delle proprie attivit\u00e0 da artigianali a industriali. Nel 1985 a Yorkshire, Inghilterra, l'imprenditore del settore agricolo Jonathan Ropner ed il finanziere James Lambert rilevando Cardosi, una locale impresa attiva nella produzione di gelati, creano la Richmond Ice Cream. Nel 1995 la Richmond opera la sua prima acquisizione di rilievo nel settore, comprando la Windsor Creameries, e diventando cos\u00ec la societ\u00e0 alimentare del comparto gelati pi\u00f9 importante del Regno Unito. Contemporaneamente la Roncadin trasferisce ed incorpora le sue attivit\u00e0 italiane nei settori di produzione gelati e torte surgelate nella sua divisione tedesca L'Italiano Ice Cream GmbH. Nel 1997 Roncadin rilevando la societ\u00e0 francese Girki d\u00e0 origine alla Roncadin SA, con sede a Vayres, Francia. Nel 1998 Richmond rileva il produttore inglese di ghiaccioli Treats, cambiando ragione sociale in Richmond Foods plc. Nel 2000 Richmond acquisendo Allied Frozen Foods, suo maggiore concorrente nel Regno Unito, diventa la pi\u00f9 grande azienda britannica attiva nel settore di produzione dei gelati. Nel 2001 Richmond rileva la divisione gelati di Nestl\u00e9 nel Regno Unito. Con l'acquisto anche dei produttori inglesi Oldfield's nel 2003, De Roma Ice Cream nel 2004 e Skinny Cow nel 2005, termina il ciclo di acquisizioni di Richmond nel settore gelati. Nel frattempo Roncadin, dopo aver rilevato nel 2004 l'azienda polacca Zelona Budka ed aver ottenuto la licenza di produzione dei prodotti di Valentina Fruit Ice e Fit for Fun Ice Cream, viene acquisita nel 2005 dal fondo d'investimenti americano Oaktree Capital Management, il quale nel 2006 opera la fusione tra Roncadin e Richmond, dando cos\u00ec vita al gruppo R&amp;R Ice Cream. Nel 2008 R&amp;R acquisisce Kelly, un altro produttore di gelati del Regno Unito; nel 2010, a seguito dell'acquisizione del produttore francese Rolland, R&amp;R diventa il secondo gruppo per vendite di gelati da supermercato nei mercati di Regno Unito, Germania e Francia. Nel 2011 R&amp;R rileva Pilpa, altro produttore francese, e la private label tedesca Durigon; sempre nello stesso anno, stringe un accordo con Mondelez International per la licenza di produzione e commercializzazione delle versioni gelato di alcuni marchi dolciari e alimentari del gruppo, tra i quali \"Milka\", \"Toblerone\", \"Oreo\" e \"Philadelphia\". Nel 2012 R&amp;R rileva Eskigel, la pi\u00f9 grande azienda italiana private label di produzione di gelato, con il relativo sito produttivo di Terni, e Yoomoo, il pi\u00f9 grande produttore di yogurt surgelato del Regno Unito. Nel 2013 con l'acquisizione dell'inglese Fredericks Dairies, R&amp;R aggiunge ai suoi marchi controllati \"Cadbury\" e \"Del Monte\". Nello stesso anno il controllo di R&amp;R viene ceduto dal fondo americano Oaktree Capital al fondo private equity francese Pai Partners. Infine nel 2016, a seguito della volont\u00e0 di Nestl\u00e9 di separare il comparto gelati dalle altre sua attivit\u00e0, R&amp;R viene fusa insieme alla divisione gelati della multinazionale svizzera nella joint venture Froneri Ltd.\nSituazione attuale.\nLa filiale italiana del gruppo, Froneri Italy (ex Italgel) ha sede a Ferentino (Frosinone), citt\u00e0 dove \u00e8 situato il principale sito produttivo italiano del gruppo, dopo la chiusura, avvenuta nel 2017, dello stabilimento di Parma. Un'altra unit\u00e0 produttiva in Italia riconducibile al gruppo si trova a Terni, dove \u00e8 situato lo stabilimento di Eskigel, societ\u00e0 attiva nella produzione di gelati private label rilevata da R&amp;R nel 2012, e divisione italiana della societ\u00e0 inglese prima della fusione delle proprie attivit\u00e0 con quelle del ramo gelati di Nestl\u00e8 in Froneri. Presente in pi\u00f9 di 20 nazioni, possiede tra i suoi brand gli storici marchi Gelati Motta e Antica Gelateria del Corso in Italia, Sch\u00f6ller, M\u00f6venpick e Frisco in Germania, Austria e Svizzera, Glaces Nestl\u00e9 in Francia, Ice Cream Nestl\u00e9 e Cadbury Ice Cream nel Regno Unito, Helados Nestl\u00e9 in Spagna, Gelados Nestl\u00e9 in Portogallo, Pingviini in Finlandia e Peters in Australia. Inoltre detiene anche la propriet\u00e0 del marchio di surgelati Findus in Svizzera. Il 12 ottobre 2018 nello stabilimento di Ferentino \u00e8 stato presentato il progetto di trasformazione del sito produttivo ciociaro del gruppo inglese in un grande polo logistico del freddo del centro-sud Italia: grazie alla partnership di Froneri con la societ\u00e0 Pacaro Logistica, verr\u00e0 realizzato un hub industriale completamente automatizzato che entrer\u00e0 in funzione a pieno regime nel 2020 ed avr\u00e0 una capacit\u00e0 complessiva di circa 50.000 \"posti pallet\". All'inizio del 2019 Froneri ha deciso di chiudere la sua divisione in Bulgaria con il relativo stabilimento di Varna; d'ora in avanti il gruppo inglese sar\u00e0 presente nel Paese importando i prodotti dalla sua filiale in Serbia Froneri Adriatic, il cui nuovo stabilimento di Stara Pazova inaugurato nel 2018 funziona da riferimento per tutti i mercati dell'area Adriatico-Balcanica dove opera. Contemporaneamente \u00e8 stata decisa la chiusura del complesso industriale di Beauvais, in Francia; tutta la produzione di Froneri France \u00e8 stata trasferita nell'altro impianto francese di Plou\u00e9dern. Salgono cos\u00ec a quattro i siti produttivi chiusi dalla multinazionale inglese del ramo del freddo dall'inizio della sua creazione, a causa del processo di ristrutturazione dei business gestiti da R&amp;R e Nestl\u00e9 prima della loro unione: i primi due erano stati l'impianto italiano di Parma e quello di Tavros, in Grecia, entrambi fermati nel 2017. A febbraio 2019 Froneri International ha immesso sul mercato il nuovo brand di gelati NUII\u00ae; si tratta del primo prodotto lanciato a livello globale da Froneri non ereditato da quelli precedentemente appartenuti a R&amp;R e Nestl\u00e9. Nel maggio 2019, Froneri ha rilevato dalla multinazionale alimentare neozelandese Fonterra il brand di gelati Tip Top. L'operazione, costata l'equivalente di 250 milioni di dollari USA (pari a circa 222 milioni di \u20ac), segna lo sbarco di Froneri nei mercati di Nuova Zelanda e Pacifico. Il bilancio 2017 di Froneri si \u00e8 chiuso con ricavi da 2,5 miliardi di euro. Nel bilancio 2018, Froneri ha riportato ricavi in crescita a 2,6 miliardi di euro; l'utile operativo \u00e8 stato pari a 242.202 milioni di euro (+62% rispetto al 2017). Nel luglio 2019, Froneri attraverso l'acquisizione della controllata Noga Ice Cream e dei suoi relativi brand ha rilevato le attivit\u00e0 nel segmento dei gelati di Nestl\u00e9 anche in Israele, unico singolo Paese mondiale (ad eccezione delle varie nazioni del continente americano) dove Nestl\u00e9 continuava ad operare in proprio nel settore. Nel dicembre 2019, Froneri acquista per una cifra pari a 4 miliardi di dollari le attivit\u00e0 di Nestl\u00e9 nel segmento gelati anche negli Stati Uniti, rilevando i marchi H\u00e4agen-Dazs, Dreyer's, Nestl\u00e9 Ice Cream, Outshine, Skinny Cow, Edy's e Drumstick e facendo cos\u00ec il suo ingresso anche nel mercato nordamericano. Con questa operazione, Froneri porta al 10% la sua quota di mercato mondiale tra i produttori di gelati, preceduta solo da Unilever (al 18%). All'inizio del 2020, Froneri lancia il brand R\u00d8AR\u00ae, una linea di gelati studiata per consumatori vegani e mirante, grazie ad una iniziativa di partnership e supporto finanziario con l'organizzazione di beneficenza animalista Panthera, alla salvaguardia delle razze selvatiche feline in estinzione. Nel novembre 2020 Froneri International cede la sua divisione surgelati nel mercato svizzero e il relativo marchio Findus a Nomad Foods per 110 milioni di \u20ac.\nIl nome.\nLa denominazione Fron\u00e8ri deriva dall'acronimo di Frozen-Nestl\u00e9-R&amp;R (o Richmond &amp; Roncadin).\nAzionariato.\nAl maggio 2019:\nFroneri International Limited (UK)\nFroneri Limited (UK)"}
{"id": "7539195", "revid": "484362", "url": "https://it.wikipedia.org/wiki?curid=7539195", "title": "3D Kanojo Real Girl", "text": " \u00e8 un manga scritto e illustrato da Mao Nanami. La serie \u00e8 stata serializzata da K\u014ddansha nella rivista \"Dessert\" da luglio 2011 a maggio 2016, per poi essere raccolta in dodici \"tank\u014dbon\", pubblicati tra dicembre 2011 e agosto 2016. Un adattamento televisivo anime diretto da Takashi Naoya e animato dallo studio Hoods Entertainment \u00e8 andato in onda dal 4 aprile al 20 giugno 2018. Una seconda stagione \u00e8 andata in onda l'8 gennaio al 26 marzo 2019.\nTrama.\nHikaru Tsutsui \u00e8 uno studente delle superiori, spesso evitato e deriso dai suoi compagni per la sua natura da \"otaku\". Un giorno, dopo essere arrivato in ritardo a scuola, \u00e8 costretto a pulire la piscina insieme a Iroha Higurashi, una bellissima ragazza ma con una pessima reputazione. Successivamente Iroha gli chiede di uscire insieme e Hikaru accetta, ma i due potranno stare insieme solo per sei mesi, al termine dei quali la ragazza dovr\u00e0 cambiare scuola a causa del lavoro del padre.\nMedia.\nManga.\nLa serializzazione del manga \u00e8 iniziata nel luglio 2011 sulla rivista \"Dessert\" della K\u014ddansha ed \u00e8 terminata a maggio 2016. La serie \u00e8 stata raccolta in dodici \"tank\u014dbon\" tra dicembre 2011 e agosto 2016, ed \u00e8 stata poi ripubblicata a partire da agosto 2017 con nuove copertine terminando a novembre dello stesso anno.\nVolumi.\nI titoli italiani di volumi e capitoli sono traduzioni dei corrispettivi inglesi e giapponesi, in quanto non vi \u00e8 una versione ufficiale del manga in lingua italiana.\nAnime.\nUna serie televisiva anime \u00e8 stata annunciata a novembre 2017. Diretta da Takashi Naoya e scritta da Deko Akao \u00e8 andata in onda a partire dal 4 aprile 2018 per poi concludersi il 20 giugno dello stesso anno. Le animazioni sono gestite dallo studio Hoods Entertainment e i character designs da Satomi Kurita. La sigla d'apertura \u00e8 di Quruli e la sigla di chiusura \"HiDE the BLUE\" di BiSH. Il 19 giugno 2018 il sito ufficiale dell'anime ha annunciato una seconda stagione, andata in onda l'8 gennaio 2019.\nI titoli italiani degli episodi sono traduzioni dei corrispettivi inglesi e giapponesi, in quanto non vi \u00e8 una versione ufficiale dell'anime in lingua italiana.\nLive-action film.\nUn adattamento live action diretto da Tsutomu Hanabusa e distribuito dalla Warner Bros. \u00e8 uscito nelle sale giapponesi il 14 settembre 2018."}
{"id": "7539197", "revid": "1390070", "url": "https://it.wikipedia.org/wiki?curid=7539197", "title": "Xpadder", "text": "Xpadder \u00e8 un software che funziona da emulatore di tasti input proventienti da tastiera, mouse o usando un controller joystick.\nInizialmente, era usato per i giochi senza controller o con mancanza di impostazioni per i tasti.\nXpadder pu\u00f2 supportare 16 controllers contemporaneamente, questo per emulare qualsiasi gioco multiplayers, il programma sta aumentando questo numero nel tempo. Inoltre il programma supporta la modalit\u00e0 vibrazione e levette analogiche dei joystick moderni, cos\u00ec come per i grilletti.\nCompatibile con i sistemi operativi windows : Windows XP, Windows Server 2003, Windows Vista, Windows 7, Windows 8 e Windows 10, con architettura 32 o a 64 bit. \nStatus.\nIl 9 ottobre 2008, il creatore di Xpadder, Jonathan Firth, ha deciso di interrompere lo sviluppo del programma in versione 5.3, ma all'inizio del 2009, Jonathan ha deciso di riprendere lo sviluppo di Xpadder e lanciare una versione speciale 5.4 come una versione commerciale. E che tutte le versioni successive alla 5.4 sarebbero come questa. La versione gratuita (5.3) \u00e8 ancora disponibile sui siti di download.\nIn data 18 marzo 2010, Jonathan ha deciso che chi acquista il programma, si avr\u00e0 libero accesso a tutte le versioni successive di Xpadder e rilasciato il download gratuito tutte le versioni precedenti, tranne l'ultimo. Ha anche deciso di cambiare la metodologia di denominazione della versione del programma. Ha adottato il sistema di data internazionale (anno / mese / giorno) per definire l'ultima versione."}
{"id": "7539199", "revid": "767487", "url": "https://it.wikipedia.org/wiki?curid=7539199", "title": "Mary Goelet", "text": "Biografia.\nMary era la figlia di Ogden Goelet, un pronipote di Peter Goelet ed erede di una delle pi\u00f9 grandi fortune del tempo, e di sua moglie, Mary Wilson. Il suo unico fratello, Robert Wilson Goelet, fece costruire Glenmere mansion.\nAttraverso sua madre, era una nipote di Richard Thornton Wilson, Jr., di Grace Graham Wilson Vanderbilt e Cornelius Vanderbilt III. Attraverso suo padre, era una nipote di Robert Goelet e una cugina di primo grado di Robert Walton Goelet.\nMatrimonio.\nNel 1897, si diceva che fosse fidanzata con William Montagu. In seguito spos\u00f2 un'altra ragazza americana, Helena Zimmerman, figlia di Eugene Zimmerman, nel 1900.\nIl 10 novembre 1903 spos\u00f2 Henry Innes-Ker, VIII duca di Roxburghe (1876-1932), figlio di James Innes-Ker, VII duca di Roxburghe e di Lady Emily Anne Spencer-Churchill, la quarta figlia di John Spencer-Churchill, VII duca di Marlborough. Ebbero un figlio:\nLa coppia si stabil\u00ec a Floors Castle, dove Mary decor\u00f2 la fortezza con la sua collezione di opere d'arte tra cui una serie inestimabile di arazzi manifatturieri dei Gobelins del XVII secolo. Al momento del suo matrimonio con il duca di Roxburghe, era la pi\u00f9 ricca ereditiera americana, con una dote di venti milioni di dollari, superata solo da Consuelo Vanderbilt.\nNel 1929, eredit\u00f2 $ 3,000,000 dal patrimonio di sua madre dopo la sua morte, cos\u00ec come la collezione d'arte di Goelet.\nMorte.\nMary mor\u00ec il 26 aprile 1937 a Londra."}
{"id": "7539201", "revid": "1043175", "url": "https://it.wikipedia.org/wiki?curid=7539201", "title": "K\u014dhei Shimizu", "text": "Caratteristiche tecniche.\nRicopre il ruolo di ala e pu\u00f2 giocare su entrambe le fasce.\nCarriera.\nProdotto dell'Universit\u00e0 Tokai, debutta con i professionisti nel 2008 con la maglia del , squadra della J2 League, e gi\u00e0 alla prima stagione ottiene la promozione in J1 League con i viola. Spesso relegato in panchina, a partire dal 2012 inizia ad essere impiegato con pi\u00f9 continuit\u00e0 e a ripagare la fiducia dell'allenatore Afshin Ghotbi.\nDopo aver collezionato 132 presenze e 7 reti in campionato, nella stagione 2017 passa in prestito ai rivali dello . Agli inizi del 2018 \u00e8 acquistato a titolo definitivo dai \"bianco-arancioni\"."}
{"id": "7539202", "revid": "729019", "url": "https://it.wikipedia.org/wiki?curid=7539202", "title": "Giovanni Maria Damiani", "text": "Nell'elenco ufficiale dei partecipanti alla spedizione dei Mille, pubblicato sulla \"Gazzetta Ufficiale del Regno d'Italia\" del 12 novembre 1878, lo si trova al numero 355.\nBiografia.\nNacque a Piacenza, allora parte integrante del Ducato di Parma e Piacenza, il 4 ottobre 1832, figlio di Carlo e di Dominichina Barzini.\nAll'et\u00e0 di 16 anni pass\u00f2 il confine per raggiungere Torino, allora capitale del Regno di Sardegna, e partecipare alla prima guerra di indipendenza italiana nelle file dell'Armata sarda, aggregato al 12\u00b0 Reggimento fanteria della Brigata Casale. Partecip\u00f2 alla battaglia di Custoza in qualit\u00e0 di granatiere, venendo congedato per infermit\u00e0 l'8 ottobre 1848. Dopo la ripresa delle ostilit\u00e0 nel 1849, non riprese servizio attivo e, nonostante le sue successiva affermazioni, non prese parte alla battaglia di Novara, dove cadde il fratello maggiore Sigismondo.\nCongedato definitivamente il 16 maggio 1849, dopo la firma dell'armistizio di Vignale, ritorn\u00f2 a Piacenza, ma, essendo ormai sorvegliato dalla polizia, decise di emigrare a Londra, dove contrasse amicizia con Giuseppe Mazzini, Aurelio Saffi, Federico Campanella e Felice Orsini. Fu poi mandato in missione in Italia; prima di abbandonarla, sembra abbia sfidato il governo ducale facendo sventolare il 15 agosto 1853, in piazza Cavalli a Piacenza, una bandiera tricolore.\nSi trasfer\u00ec quindi in Turchia, dove si dedic\u00f2 al commercio, viaggiando attraverso l'Impero ottomano, e si port\u00f2 in Siria e poi in Egitto, dove era presente una numerosa colonia di emigrati politici italiani, commerciando in cavalli e pietre preziose. Nel 1858 segu\u00ec Felice Orsini a Parigi e fu coinvolto nel fallito attentato contro l'imperatore Napoleone III, fuggendo poi nuovamente in Inghilterra. Nel 1859, quando la guerra contro l'Impero austriaco era ormai imminente, ritorn\u00f2 in Italia, entr\u00f2 clandestinamente nel Ducato di Parma e a Piacenza, riusc\u00ec a portare via a forza il fratello, che svolgeva il servizio di leva nell'esercito ducale e ripar\u00f2 subito dopo in Piemonte per partecipare alla seconda guerra d'indipendenza italiana, aggregato alle Guide a Cavallo. Con il grado di brigadiere si batt\u00e9 allo Stelvio sotto il comando di Nino Bixio, rimanendo ferito in combattimento l'8 luglio. Promosso maresciallo, segu\u00ec poi Giuseppe Garibaldi nelle Romagne, lasciando il servizio attivo il 14 marzo dopo l'annessione al Regno di Sardegna dei ducati di Parma e Modena.\nIl 5 marzo 1860 raggiunse Garibaldi a Quarto per partecipare alla spedizione dei Mille con il grado di sottotenente delle Guide. Nella battaglia di Calatafimi si distinse nella mischia intorno alla bandiera di Valparaiso, venendo promosso luogotenente. Concluse la campagna come capitano (dal 26 luglio) di fanteria ed ebbe le medaglie commemorative e la Croce di Cavaliere dell'Ordine militare di Savoia per essersi distinto a Calatafimi, a Palermo e al Volturno. Al termine della spedizione entr\u00f2 nel Regio Esercito come capitano di cavalleria.\nQuando nel 1862 Garibaldi organizz\u00f2 la spedizione per liberare Roma, conclusasi tragicamente sull'Aspromonte, tent\u00f2 di unirsi a lui, ma fu fermato a Napoli e dopo poco tempo rassegn\u00f2 le dimissioni dall'esercito. Anche il fratello Pietro, che per seguire Garibaldi aveva disertato dall'esercito regolare, fu condannato e mor\u00ec poco dopo in carcere.\nLasciata la vita militare, si mise in affari, ma con poca fortuna, dimorando per qualche tempo a Torino e Napoli.\nNel 1866 ritorn\u00f2 in servizio attivo per partecipare alla terza guerra d'indipendenza italiana, assegnato, come vicecomandante, in forza al corpo delle Guide a Cavallo, allora al comando di Giuseppe Missori, con cui ebbe rapporti assai difficili. Si distinse durante la battaglia della Bezzecca, dove fu decorato, su proposta di Benedetto Cairoli, con una medaglia d'argento al valore militare.\nCongedatosi dall'esercito il 25 settembre 1866, nel 1867 segu\u00ec nuovamente Garibaldi, partecipando, come comandante del Corpo a Cavallo Guide Garibaldi, alla sfortunata campagna nell'Agro romano terminata con la sconfitta di Mentana.\nSi stabil\u00ec successivamente a Firenze, dove tent\u00f2 di portare avanti nuovi affari, e poi a Bologna, dove fu corrispondente dell'Agenzia Stefani e nel 1878 ottenne il posto di economo presso l'Universit\u00e0 dal rettore Francesco Magni. In tale veste fu in relazione con personaggi famosi dell'ateneo, come Giosu\u00e8 Carducci e Giovanni Pascoli.\nNel 1876 pubblic\u00f2 sul \"Resto del Carlino\" l\u2019epopea dei Mille, \u201cDa Quarto al Volturno\u201c, scritta da Giuseppe Cesare Abba.\nProvato dalla malattia, mor\u00ec suicida a Bologna il 7 settembre 1908. Una via di Piacenza porta il suo nome."}
{"id": "7539206", "revid": "101768", "url": "https://it.wikipedia.org/wiki?curid=7539206", "title": "Gian Maria Damiani", "text": ""}
{"id": "7539209", "revid": "1005847", "url": "https://it.wikipedia.org/wiki?curid=7539209", "title": "Nicoletta Spelgatti", "text": "Biografia.\nNata e residente ad Aosta, \u00e8 avvocato.\nNel 2011 viene nominata consulente giuridico del gruppo Lega Nord alla Camera dei deputati.\nNel 2013 nelle Elezioni regionali in Valle d'Aosta di quell'anno si candida in Consiglio regionale per la Lega Nord all'interno del partito Stella Alpina non risultando tuttavia eletta.\nDal 2014 al 2017 \u00e8 Presidente della Lega Salvini Vall\u00e9e d'Aoste, il ramo valdostano della Lega.\nIn occasione delle elezioni comunali ad Aosta del 2015 si candida a sindaco col sostegno della Lega e della lista civica \"Aosta nel Cuore\", giungendo al terzo posto con 1.719 voti (1.370 per la Lega e 226 per \"Aosta nel Cuore\"), pari al 10,42%; entra cos\u00ec in consiglio comunale, ottenendo il seggio attribuito alla Lega. In veste di consigliere propone una mozione contro la teoria del gender chiedendo alla Giunta comunale di \"agire sulle autorit\u00e0 scolastiche preposte, perch\u00e9 non vengano adottati, e se gi\u00e0 presenti, ritirati dalle scuole i libri e il materiale informativo che la promuove\". Alle Elezioni regionali in Valle d'Aosta del 2018 la Lega Nord arriva seconda con 10.872 voti, il 17,06%, e guadagna 7 seggi al Consiglio regionale, uguale all'Union Vald\u00f4taine, e la Spelgatti viene eletta nel Consiglio della Valle con 2.745 voti di preferenza, risultando la seconda pi\u00f9 votata in Valle d'Aosta, dietro Augusto Rollandin.\nPresidente della Valle d'Aosta.\nIl 27 giugno 2018, Nicoletta Spelgatti viene eletta nuova Presidente della Valle d'Aosta con 18 voti di maggioranza contro 16 schede bianche e 1 nulla. La maggioranza \u00e8 composta da Lega (7 seggi), Stella Alpina-Pour Notre Vall\u00e9e (4 seggi), ALPE (3 seggi), Mouv' (3 seggi) e la ex presidente del Consiglio regionale e assessore all'Istruzione e Cultura Emily Rini, fuoriuscita dall'Union Vald\u00f4taine e diventata indipendente nel gruppo misto. La Lega diventa cos\u00ec il principale partito di maggioranza del Consiglio regionale, evento mai accaduto prima nella storia politica valdostana.\nIl nuovo governo valdostano ottiene la fiducia con 18 voti, contro 15 contrari e 2 schede bianche.\nSpelgatti \u00e8 la prima donna e anche la prima leghista a ricoprire la carica di Presidente della Valle d'Aosta. Si tratta inoltre della decima presidente leghista in assoluto di una Regione italiana dopo Pietro Fontanini per il Friuli-Venezia Giulia nel 1993 e negli anni seguenti sempre in F.V.G., i presidenti Alessandra Guerra e Sergio Cecotti, Paolo Arrigoni per la Lombardia nel 1994, Roberto Cota per il Piemonte, Luca Zaia per il Veneto, questi ultimi eletti entrambi nel 2010, Roberto Maroni in Lombardia nel 2013, Attilio Fontana e Massimiliano Fedriga entrambi nel 2018 e rispettivamente in Lombardia e Friuli.\nDi seguito \u00e8 riportata la composizione della 31\u00aa Giunta regionale da lei presieduta che ha cominciato il proprio mandato il 27 giugno 2018.\nLa giunta dopo poco pi\u00f9 di 100 giorni inizia a sfaldarsi per delle tensioni interne che portano alla fuoriuscita dalla maggioranza di Autonomie Libert\u00e9 Participation \u00c9cologie e di Stella Alpina, a causa delle affermazioni sul Delitto di Aymavilles dove avrebbe dichiarato che l'omicida andava capita. Il 21 novembre 2018 Chantal Certan e Stefano Borrello si dimettono da assessori. Il 10 dicembre 2018, il Consiglio regionale della Valle d'Aosta approva con 18 voti favorevoli (UV, UVP, ALPE, Stella Alpina e Gruppo misto) la mozione di sfiducia costruttiva nei suoi confronti. Nicoletta Spelgatti decade quindi dal ruolo di presidente della Regione, sostituita da Antonio Fosson."}
{"id": "7539229", "revid": "6923", "url": "https://it.wikipedia.org/wiki?curid=7539229", "title": "Il Veneto", "text": "Il Veneto fu un quotidiano liberale di Padova.\nStoria.\nVenne fondato il 24 aprile 1888 da Gualtiero Belvederi; fu diretto da Eugenio Valli e dal marzo 1907 da Alfredo Melli."}
{"id": "7539232", "revid": "547034", "url": "https://it.wikipedia.org/wiki?curid=7539232", "title": "The Number 1's Tour", "text": "The Number 1's Tour, conosciuto anche come Mariah Carey: Live in Concert, \u00e8 un tour mondiale della cantante Mariah Carey, a supporto della raccolta \"#1 to Infinity\" (2015).\n\u00c8 iniziato a Kuala Lumpur il 16 ottobre 2018 ed \u00e8 terminato, dopo 11 concerti in Asia, il 9 novembre 2018 a Bangkok.\nInizialmente previsto per febbraio, il suo inizio venne rimandato a ottobre per via di impegni della cantante. Inoltre, poco prima che partisse, l'intera leg oceanica del tour venne cancellata per via di problemi di programmazione.\nIl tour registra il tutto esaurito in tutte le date.\nScaletta.\nLa scaletta rispecchia principalmente quella del secondo residency show della cantante a Las Vegas, ossia \"The Butterfly Returns\" (2018/2019):\n\"Sweetheart\" / \"Say Somethin\"' /\"Loverboy\"/ \"Dreamlover\" (medley interlude)\n\"Migrate\" (interlude)\n\"I'm That Chick\" (interlude)\n\"We Belong Togheter\" (DJ Clue Remix; interlude)"}
{"id": "7539233", "revid": "125729874", "url": "https://it.wikipedia.org/wiki?curid=7539233", "title": "Eurobasket Roma", "text": "L'Eurobasket Roma, o Atlante Eurobasket Roma per motivi di sponsorizzazione, \u00e8 una societ\u00e0 di pallacanestro maschile con sede a Roma, militante nella seconda lega nazionale.\nNella stagione 2021/2022 l'Eurobasket Roma si appresta ad affrontare il sesto campionato consecutivo di Serie A2.\nStoria.\nNata nel luglio del 2000, nei suoi primi ventidue anni di storia l\u2019Eurobasket Roma \u00e8 diventata una delle pi\u00f9 importanti realt\u00e0 dell\u2019intero panorama cestistico nazionale.\nDopo una rapida ascesa dalla Serie D, culminata con l\u2019accesso per la prima volta ad un campionato nazionale nel 2013/2014 (Divisione Nazionale B), nella stagione 2015/2016 la societ\u00e0, grazie alla vittoria sulla Poderosa Montegranaro nella finale playoff, ha centrato la promozione in Serie A2.\nLa stagione 2018/2019 \u00e8 stata disputata interamente a Ferentino per l'indisponibilit\u00e0 del PalaTiziano. Nella stagione 2019/2020 la societ\u00e0 ha giocato al Palazzetto dello Sport di Cisterna di Latina. Nella stagione 2020/21 il ritorno a Roma, culminato con la semifinale per la promozione in Serie A. Nella stagione corrente, dopo le prime gare interne disputate al PalaCoccia di Veroli, la societ\u00e0 gioca al Palazzetto dello Sport di Guidonia Montecelio.\nDa sempre prima squadra e settore giovanile costituiscono un legame indissolubile nella storia dell'Eurobasket Roma. Le varie promozioni acquisite nel corso degli anni, infatti, sono arrivate con una squadra quasi interamente basata sui prodotti del vivaio. Senza considerare che, da 10 anni, Finali Nazionali giovanili e atleti convocati nelle nazionali di categoria sono una costante per il club romano.\n\u00c8 solido, inoltre, il rapporto di collaborazione con altre realt\u00e0 del territorio: 35 societ\u00e0 ed oltre 2000 tesserati; 15 centri minibasket, per un totale di pi\u00f9 di 1000 bambini.\nRoster 2021-2022.\n\"Aggiornato al 07 agosto 2021.\""}
{"id": "7539237", "revid": "903399", "url": "https://it.wikipedia.org/wiki?curid=7539237", "title": "Roma Gas &amp; Power Roma", "text": ""}
{"id": "7539243", "revid": "4175", "url": "https://it.wikipedia.org/wiki?curid=7539243", "title": "World Rugby Nations Cup 2015", "text": "La World Rugby Nations Cup 2015 fu la 10\u00aa edizione della Nations Cup, competizione internazionale organizzata da World Rugby al fine di favorire la crescita delle federazioni di secondo livello tramite l'incontro con le nazionali \"A\" di quelle di primo livello.\nSi svolse tra il 12 e il 21 giugno 2015 a Bucarest fra quattro squadre: la rappresentativa A dell'Argentina (nota come \"Argentina Jaguares\") e le nazionali maggiori di (Paese organizzatore), e , e fu la prima con la nuova denominazione di \"World Rugby Nations Cup\" dopo il cambio di denominazione dell'International Rugby Board in World Rugby.\nFu la nona di dieci edizioni consecutive a tenersi in Romania, e la vincitrice fu proprio la formazione di casa che si impose per la terza volta in quattro edizioni dal 2012.\nFormula.\nLe quattro squadre si incontrarono in un girone unico all'italiana in cui ciascuna incontr\u00f2 le altre tre.\nLa classifica finale fu stilata secondo le regole di punteggio dell'emisfero sud, quindi 4 punti per la vittoria, 2 per il pareggio, 0 per la sconfitta pi\u00f9 gli eventuali bonus per quattro mete realizzate e/o la sconfitta con sette o meno punti di scarto."}
{"id": "7539247", "revid": "110157", "url": "https://it.wikipedia.org/wiki?curid=7539247", "title": "FAFL Division II 2018", "text": "La FAFL Division II 2018 \u00e8 stata la 3\u00aa edizione del campionato di football americano di secondo livello, organizzato dalla FAFL.\nStagione regolare.\nClassifica.\nLa classifica della regular season \u00e8 la seguente:"}
{"id": "7539249", "revid": "120683125", "url": "https://it.wikipedia.org/wiki?curid=7539249", "title": "Automia", "text": "Automia \u00e8 stato un programma televisivo italiano di genere variet\u00e0, in onda su Rai 2 la domenica dalle 12:30 alle 13:00 per una sola edizione, dal 31 ottobre al 28 dicembre 1988, condotto da Sandra Milo.\nIl programma.\nIl programma affrontava argomenti legati al mondo dell'automobile, della guida e delle novit\u00e0 in fatto di motori: ad esempio, in una puntata venne affrontato l'argomento delle tecniche di verifica della guida in stato di ebrezza. I telespettatori venivano coinvolti in un gioco a premi inerente all'argomento trattato, al quale potevano partecipare telefonando da casa.."}
{"id": "7539251", "revid": "110157", "url": "https://it.wikipedia.org/wiki?curid=7539251", "title": "Daytime Divas", "text": "Daytime Divas \u00e8 una serie televisiva statunitense satirica comedy-drama sviluppata da Amy e Wendy Engelberg per VH1. Basata sul libro \"Satan's Sisters\" dell'ex co-conduttrice di \"The View\" Star Jones. La serie \u00e8 interpretata da Vanessa Williams, Chole Bridges, Camille Guaty, Fiona Gubelmann e McKinley Freeman. Le riprese principali sono iniziate ad agosto 2016 ad Atlanta, Georgia."}
{"id": "7539252", "revid": "1305772", "url": "https://it.wikipedia.org/wiki?curid=7539252", "title": "Johann Georg Kr\u00fcnitz", "text": "Biografia.\nKr\u00fcnitz nacque a Berlino come figlio del commerciante Georg Christoph Kr\u00fcnitz. Dal 1747, studi\u00f2 medicina e scienze naturali a Halle (Saale), G\u00f6ttingen e Francoforte (Oder). Dopo aver conseguito il dottorato con una tesi dal titolo\" De matrimonio multorum morborum remedio\" nel 1749, inizi\u00f2 a fare il medico a Francoforte. Kr\u00fcnitz spos\u00f2 Anna Sophie Lehmann nel 1752 e si trasfer\u00ec a Berlino nel 1759, dove continu\u00f2 a fare il medico fino al 1776. Dopo la morte di Anna nel 1780, spos\u00f2 Charlotte Wilhelmine Halle, figlia dell'economista Johann Samuel Halle."}
{"id": "7539254", "revid": "298229", "url": "https://it.wikipedia.org/wiki?curid=7539254", "title": "Birmingham Grand Prix 2016", "text": "Il Birmingham Grand Prix 2016 \u00e8 stato la 19\u00aa edizione dell'annuale meeting di atletica leggera; le competizioni hanno avuto luogo all'Alexander Stadium di Birmingham, il 5 giugno 2016. Il meeting \u00e8 stato la sesta tappa del circuito IAAF Diamond League 2016.\nRisultati.\nDi seguito i primi tre classificati di ogni specialit\u00e0."}
{"id": "7539257", "revid": "729019", "url": "https://it.wikipedia.org/wiki?curid=7539257", "title": "Marathonbet", "text": "Marathonbet \u00e8 un bookmaker online che ha sede a Brighton, nel Regno Unito. L'azienda, che opera in Italia con regolare autorizzazione AAMS, offre scommesse sportive online, prevalentemente nel mercato europeo.\nPanoramica.\nMarathonbet offre opportunit\u00e0 di scommesse pre-partita e live di sport ed eventi attraverso le sue scommesse sportive online. Sono inoltre disponibili casin\u00f2 online e live casino. Tutti i prodotti Marathonbet, oltre ai giochi da casino, sono sviluppati internamente. A luglio 2013 Marathonbet ha lanciato un bookmaker mobile per dispositivi Android, iOS e tablet.\nOltre al suo prodotto online, il marchio possiede in diverse nazioni europee, e non solo, numerose agenzie autorizzate, le quali operano in franchising. Le societ\u00e0 che operano con il marchio Marathonbet sono autorizzate, oltre che nel Regno Unito, anche in altri paesi come Alderney, Cura\u00e7ao, Italia, Russia e Spagna.\nSponsorizzazioni.\nNel corso degli anni Marathonbet ha accresciuto la propria presenza soprattutto nel mondo del calcio attraverso un certo numero di sponsorizzazioni di club in Inghilterra, Russia, Scozia, Spagna, Italia, e Ucraina.\nLa societ\u00e0 inglese ha sottoscritto contratti come main sponsor di squadre di calcio come , e , mentre ha stretto accordi di partnership con e , oltre a vari club d'Oltremanica tra cui , , , , e .\nNel giugno 2018 Marathonbet ha siglato un accordo di partnership con la squadra campione d'Inghilterra in carica del , mentre il mese successivo viene ufficializzata la sponsorizzazione biennale del club spagnolo del . Il 17 agosto viene invece ufficializzata quella con la , che risulter\u00e0 di durata annuale.\nNel giugno 2019 il bookmaker online inglese diventa main sponsor della squadra andalusa del ."}
{"id": "7539262", "revid": "247222", "url": "https://it.wikipedia.org/wiki?curid=7539262", "title": "Emanuel Kayser", "text": "Riassunto.\nFriedrich Heinrich Emanuel Kayser studi\u00f2 presso le universit\u00e0 di Halle, Heidelberg e Berlino, dove nel 1871 si qualific\u00f2 come docente di geologia. Dal 1873 lavor\u00f2 come geologo statale per il \"Preu\u00dfischen Geologischen Landesanstalt\", e nel 1881 divenne professore presso l'Accademia mineraria di Berlino. Nel 1885 successe a Wilhelm Dunker come professore di geologia e paleontologia all'Universit\u00e0 di Marburg.\n\u00c8 noto per il suo lavoro che coinvolge la stratigrafia, la tettonica e la paleontologia delle formazioni paleozoiche in Germania; in particolare l'Harz e il massiccio renano. Con Wilhelm Dames, fu co-editore della rivista \"Pal\u00e4ontologischen Abhandlungen\".\nTra le sue opere: \"Lehrbuch der Geologie\" (2 voll.): ii. \"Geologische Formationskunde\" (1891; 2 ed., 1902), e i. \"Allgemeine Geologie\" (1893); vol. ii. fu tradotto e curato da Philip Lake, con il titolo \"Textbook of Comparative Geology \"(1893). Un altro opera \u00e8 \"Beitr\u00e4ge zur Kenntniss der Fauna der Siegenschen Grauwacke\" (1892).\nBiografia.\nAttraverso le sue opere, Kayser non ha influenzato solo generazioni di geologi in Germania, ma anche oltre i confini tedeschi. Sin dall\u2019inizio, Kayser ha promosso lo sviluppo dell\u2019ipotesi di Alfred Wegener sulla deriva dei continenti.\nTra il 1896 ed il 1909, Kayser condusse una disputa scientifica con Svante Arrhenius sull\u2019importanza del contenuto di CO\u2082 (anidride carbonica) dell\u2019atmosfera per i cambiamenti climatici e la sua influenza sulle ere glaciali.\nEmanuel Kayser si interess\u00f2 principalmente alla stratigrafia, alla paleontologia ed alla tettonica del Paleozoico, in particolare riguardo alle montagne Harz ed al massiccio scistoso renano. Ha anche studiato e pubblicato riguardo a terreni fuori dai confini tedeschi, tra cui Francia, Italia, Stati Uniti d'America, Cina, Brasile, Argentina, Turchia, Africa meridionale, Boemia e le regioni polari..\nDal 1910 al 1920 Emanuel Kayser \u00e8 stato il primo presidente dell\u2019 \u201d Associazione Geologica\u201d (Geologische Vereinigung o GV) (*fondata l'8 gennaio 1910 nel Museo Senckenberg di Francoforte sul Meno assieme ad Eduard Suess, presidente onorario, ed a Gustav Steinmann, caporedattore del nuovo giornale commerciale \"Geologische Rundschau\"), rinominata nel 2015 \u201d Societ\u00e0 Geologica Tedesca - Associazione Geologica\u201d (Deutsche Geologische Gesellschaft\u2013Geologische Vereinigung o DGGV). Dal 1910 l\u2019 \u201d Associazione Geologica\u201d inizia la pubblicazione della rivista \"Geologische Rundschau\". Dal 1999 il periodico ha cambiato nome in \u201d International Journal of Earth Sciences\u201d (IJES).\nDal 1882 Kayser inizi\u00f2 a scrivere numerosi trattati paleontologici (integrati successivamente come trattati geologici e paleologici), che pubblic\u00f2 fino al 1897 assieme a Wilhelm Dames.\nOrigine e Famiglia.\nEmanuel Kayser fu il primo di cinque figli del proprietario del maniero, Johann Jacob August Heinrich Kayser (* nato il 12 Giugno 1817 a K\u00f6nigsberg, odierna Kaliningrad; \u2020 morto il 28 Gennaio 1910, vicino a Merano nella zona del Tirolo in Italia).\nJohann era figlio del notaio August Imanuel Kayser (* nato il 17 Febbraio 1785 a Trzebiat\u00f3w, in tedesco Treptow an der Rega, in Polonia; \u2020 morto il 12 Ottobre 1858) e di Wilhelmine Henriette Amalie Kayser, nata von Schaffstedt (* nata il 12 Giugno 1789 a Brandeburgo sulla Havel; \u2020 morta il 05 Aprile 1867 a K\u00f6nigsberg, odierna Kaliningrad).\nLa madre di Emanuel era Amalie Dorothea Kayser, nata von Metz (* nata il 10 Luglio 1812 a Smolensk in Russia Europea; \u2020 morta il 4 Dicembre 1880 a Berlino), figlia maggiore di Friedrich von Metz (\u2020 morto nel 1819 a San Pietroburgo) immigrato dall\u2019Alsazia in Russia e di Elisabeth Maria von Metz, nata von Wachten (* nata il 19 Novembre 1784 in Estonia; \u2020 morta il 31 Maggio 1862 a Halle (Saale) in Sassonia-Anhalt) a capo della casa della famiglia imperiale a Mosca. Amalie von Metz \u00e8 stata corteggiata nel 1842 dal pittore Ernst Meyer, durante un periodo di cura a Gr\u00e4fenberg in Slesia, che le ha dedicato il cosiddetto \u201cQuaderno di schizzi di neve\u201d (\u201cSchneeskizzenbuch\u201d).\nFriedrich von Metz, il fratello maggiore della madre di Emanuel Kayser, \u00e8 stato per molto tempo un funzionario russo nella \u201cCasa dei Cadetti\u201d di Tsarskoe Selo a Pu\u0161kin (San Pietroburgo). La madre Elisabeth von Metz, in et\u00e0 anziana ha sposato poi lo scrittore e poeta russo Nikolai Alexejewitsch Polewoi.\nEmanuel Kayser era il maggiore di cinque fratelli Elisabeth, Anna, Marie e per ultimo il giovane fisico Heinrich Gustav Johannes Kayser (* nato il 16 Marzo 1853 a Bingen am Rhein; \u2020 morto il 14 Ottobre-1940 a Bonn).\nLa sorella minore Marie Kayser (* nata il 18 Novembre 1851 a Bingen am Rhein; \u2020 morta il 07 Gennaio 1916 a Marburgo) quarta nata nella famiglia, \u00e8 stata una pittrice e moglie di Heinrich Georg Reimer (* nato il 30 Aprile 1848 a Berlino; \u2020 morto il 01 Agosto 1922 a Marburgo). Il padre di Heinrich era l\u2018editore e libraio Dietrich Reimer (* nato il 13 Maggio 1818 a Berlino; \u2020 morto il 15 Ottobre 1899) e lo zio era lo storico e Premio Nobel per la Letteratura (nel 1902) Christian Matthias Theodor Mommsen (* nato il 30 Novembre 1817 a Garding; \u2020 morto il 01 Novembre 1903 a Charlottenburg, quartiere di Berlino).\nNel 1878 Emanuel Kayser spos\u00f2 Marie Henriette Margarethe Charlotte Eleonore, nata Hand. Ebbe 4 figli. Sua figlia Maria Theresia Voelckers (* nata il 04 Luglio 1883 a Berlino) spos\u00f2 (09 Marzo 1912) l\u2019architetto, scenografo ed autore Otto V\u00f6lckers (* nato il 09 Novembre 1888 a Kassel; \u2020 morto il 06 Dicembre 1957 a Monaco di Baviera). Sua figlia C\u00e4cilie (* nata il 22 Agosto 1879 a Berlino) spos\u00f2 (26 Marzo 1913) lo storico legale, avvocato penalista e professore dell\u2019Universit\u00e0 di Marburgo Woldemar August Engelmann. (* nato il 01 Maggio 1865 a Tartu in Estonia; \u2020 morto il 05 Febbraio 1942 a Marburgo)."}
{"id": "7539270", "revid": "1120856", "url": "https://it.wikipedia.org/wiki?curid=7539270", "title": "Bondarte", "text": ""}
{"id": "7539274", "revid": "226458", "url": "https://it.wikipedia.org/wiki?curid=7539274", "title": "Nationale 2 2017-2018 (hockey su pista)", "text": "Il Nationale 2 2017-2018 \u00e8 stato il torneo di secondo livello del campionato francese di hockey su pista per la stagione 2017-2018. Esso \u00e8 stato organizzato dalla Federazione di pattinaggio della Francia. La competizione \u00e8 iniziata il 30 settembre 2017 e si \u00e8 concluso il 2 giugno 2018. \nClassifica finale.\nLegenda:\nRegolamento:"}
{"id": "7539275", "revid": "6923", "url": "https://it.wikipedia.org/wiki?curid=7539275", "title": "Carl De Keyzer", "text": "Carriera.\nDe Keyzer nacque il 27 dicembre 1958 a Kortrijk, in Belgio. La sua carriera di freelance inizi\u00f2 nel 1982, periodo in cui insegn\u00f2 anche alla Royal Academy of Fine Arts, Ghent, in Belgio. Durante questo periodo, ha co-fondato la galleria XYZ-Photography.\nI principali argomenti nel suo lavoro hanno incluso il crollo dell'Unione Sovietica e dell'India.\n\u00c8 stato nominato dall'agenzia Magnum Photos nel 1990, membro associato nel 1992 e membro a pieno titolo nel 1994. Attualmente vive a Gand e continua a insegnare."}
{"id": "7539279", "revid": "344503", "url": "https://it.wikipedia.org/wiki?curid=7539279", "title": "Prendimi! - La storia vera pi\u00f9 assurda di sempre", "text": ""}
{"id": "7539282", "revid": "1685294", "url": "https://it.wikipedia.org/wiki?curid=7539282", "title": "Museo di Kubinka", "text": ""}
{"id": "7539286", "revid": "767487", "url": "https://it.wikipedia.org/wiki?curid=7539286", "title": "Friedrich Knauer", "text": " \nBiografia.\nFriedrich Knauer studi\u00f2 fisica, chimica e zoologia all'Universit\u00e0 di Vienna dal 1868 al 1872. Nel 1887 divenne direttore del Vivarium nel Prater di Vienna. Nel 1893 divenne direttore dello zoo di Vienna.\nKnauer scrisse libri zoologici per le scuole e le scienze dell'educazione, nonch\u00e9 opere scientifiche popolari. Dopo la sua morte, Knauer fu sepolto nel cimitero di Zentralfriedhof. Nel 1930, una via a Favoriten fu chiamata \"Friedrich Knauer Gasse\"."}
{"id": "7539300", "revid": "110157", "url": "https://it.wikipedia.org/wiki?curid=7539300", "title": "LFFA Division II 2018", "text": "La LFFA Division II 2018 \u00e8 stata la 4\u00aa edizione del campionato di football americano di secondo livello, organizzato dalla LFFA.\nStagione regolare.\nClassifica.\nLa classifica della regular season \u00e8 la seguente:"}
{"id": "7539307", "revid": "287204", "url": "https://it.wikipedia.org/wiki?curid=7539307", "title": "Super Cup 2018", "text": "La Super Cup 2018, nota anche come Hero Super Cup 2018, \u00e8 stata la 1\u00aa edizione del torneo calcistico. Iniziata il 15 marzo 2018, \u00e8 terminata il 20 aprile 2018 con la finale allo Kalinga Stadium di Bhubaneswar, Odisha."}
{"id": "7539308", "revid": "298229", "url": "https://it.wikipedia.org/wiki?curid=7539308", "title": "Johanelis Herrera", "text": ""}
{"id": "7539313", "revid": "458786", "url": "https://it.wikipedia.org/wiki?curid=7539313", "title": "Real Zaragoza 2016-2017", "text": "Questa voce raccoglie le informazioni riguardanti il Real Zaragoza nelle competizioni ufficiali della stagione 2016-2017.\nStagione.\nIl Real Zaragoza terminer\u00e0 la stagione 2016-2017 di Segunda Divisi\u00f3n in 16\u00aa posizione in classifica."}
{"id": "7539316", "revid": "110157", "url": "https://it.wikipedia.org/wiki?curid=7539316", "title": "LFFA Division III 2018", "text": "La LFFA Division III 2018 \u00e8 la 3\u00aa edizione del campionato di football americano di terzo livello, organizzato dalla LFFA.\nStagione regolare.\nClassifica.\nLa classifica della regular season \u00e8 la seguente:"}
{"id": "7539317", "revid": "729019", "url": "https://it.wikipedia.org/wiki?curid=7539317", "title": "Manfredo I da Correggio", "text": "Biografia.\nEra figlio di Gherardo VI da Correggio, signore di Correggio.\nCreato cavaliere, fu al servizio della Repubblica di Venezia, pass\u00f2 quindi assieme al fratello Giberto al servizio di Francesco Sforza. Questi, divenuto duca di Milano, vant\u00f2 pretese sul feudo di Correggio e costrinse Manfredo a passare al soldo degli Estensi nel 1450, che lo impiegarono contro Lucca.\nNel 1452 fu al servizio del re di Napoli Alfonso d'Aragona.\nDivenne conte di Correggio nel 1455 assieme assieme al fratello Antonio, che gi\u00e0 condivideva la signoria col cugino Niccol\u00f2 I. Nel 1469 Antonio, con l'appoggio dei Pio di Savoia, cerc\u00f2 di eliminare Manfredo, che si sottrasse alla congiura, forse ordita dal duca di Milano. Con l'aiuto di Borso d'Este riusc\u00ec a conservare il potere sino al 1474, anno in cui mor\u00ec.\nDiscendenza.\nManfredo spos\u00f2 Agnese Pio, figlia di Marco I Pio, signore di Carpi ed ebbero sei figli:"}
{"id": "7539318", "revid": "830939", "url": "https://it.wikipedia.org/wiki?curid=7539318", "title": "Giuseppe Prato", "text": "Biografia.\nGiuseppe Prato nasce a Torino il 19 marzo 1873.\nDopo gli studi classici si iscrive alla Facolt\u00e0 di Giurisprudenza dell'ateneo torinese. Conseguita a pieni voti la laurea, con una tesi sulla teoria della pace perpetua, inizia un breve apprendistato presso uno studio legale cittadino, ma presto i suoi interessi si indirizzano sui temi dell\u2019analisi storica e sociale e dell\u2019attualit\u00e0 politica ed economica.\nDal 1897-98, su incoraggiamento di Luigi Einaudi, inizia a frequentare, in qualit\u00e0 di socio residente, il Laboratorio di Economia Politica diretto da Salvatore Cognetti de Martiis. La partecipazione a tale Laboratorio \u00e8 di grande importanza per la sua formazione e lo porta a contatto con economisti del calibro di Pasquale Jannaccone e Attilio Cabiati, oltre che dello stesso Luigi Einaudi, al quale \u00e8 stretto da lunga amicizia e collaborazione. Risalgono a questi anni i primi contributi sulle maggiori riviste italiane del tempo sui temi portanti la ricerca del Laboratorio, dal pauperismo alle relazioni industriali, dall\u2019emigrazione all\u2019espansione coloniale. Parallelamente, Prato inizia ad interessarsi all\u2019analisi delle istituzioni e delle vicende economiche del passato, in particolare in relazione allo Stato sabaudo nel diciottesimo secolo, ponendo le basi per importanti pubblicazioni.\nNel 1908 consegue la libera docenza in Economia politica e successivamente l'incarico di legislazione doganale presso l'Istituto Superiore di Studi Commerciali di Torino, poi Facolt\u00e0 di Economia. Negli anni successivi ha un\u2019intensa attivit\u00e0 didattica, prima presso l'Universit\u00e0 degli Studi di Genova (1910), poi nuovamente presso l'Universit\u00e0 degli Studi di Torino, dove assume la titolarit\u00e0 del corso di Economia politica e di quello di Scienza delle finanze e Diritto finanziario, che tiene fino al 1925. A partire dal 1921 \u00e8 inoltre docente di Politica economica presso l\u2019Universit\u00e0 Bocconi di Milano e, dall'anno accademico 1924-25, di Storia delle dottrine economiche presso la Facolt\u00e0 di Giurisprudenza torinese.\nNel frattempo, Prato rinsalda la collaborazione scientifica con Luigi Einaudi, assumendo l\u2019incarico di redattore capo (dal 1908) e poi di condirettore (dal 1915) de \"La riforma sociale\" e condividendone i valori liberali.\nAnimato da un forte spirito patriottico, durante il primo conflitto mondiale si schiera apertamente per la causa interventista, prendendo parte a numerose manifestazioni. Nel primo dopoguerra, con l\u2019inasprirsi dello scontro sociale e l\u2019occupazione dei grandi stabilimenti industriali del Nord Italia rafforza la sua convinzione che il sistema liberale sia ormai incapace di difesa e individua nel fascismo una via d\u2019uscita dal caos del dopoguerra.\nIn questi anni, malgrado il progressivo aggravarsi delle sue condizioni di salute, prosegue le sue ricerche sulle dottrine e sui fatti economici dell\u2019et\u00e0 moderna e contemporanea, pubblicando importanti opere. Attiva \u00e8 anche la sua partecipazione al dibattito di Politica economica, con particolare attenzione ai temi del protezionismo, del ruolo dello Stato nell'attivit\u00e0 economica, della lotta sociale, dell\u2019emigrazione. In riferimento a tali temi pubblica su diverse riviste scientifiche (\"La riforma sociale\", il \"Giornale degli economisti\", e \"L\u2019industria\"), oltre a collaborare stabilmente alla \"Gazzetta del Popolo\", come redattore finanziario. Per il prestigio delle sue ricerche, \u00e8 socio residente dell\u2019Accademia delle scienze di Torino dal 1915, nonch\u00e9 membro di numerose societ\u00e0 scientifiche italiane ed estere.\nMuore a Torino il 18 agosto 1928, dopo una lunga malattia.\nOpere principali.\nLa partecipazione del Prato ai temi del dibattito dell\u2019epoca e il suo paziente lavoro di ricerca storica ispira diverse opere, tra le quali:\nL\u2019archivio delle carte di Giuseppe Prato \u00e8 conservato presso la Fondazione \u201cL. Einaudi\u201d di Torino."}
{"id": "7539322", "revid": "63756", "url": "https://it.wikipedia.org/wiki?curid=7539322", "title": "Waldorf Astor, II visconte Astor", "text": "Infanzia.\nWaldorf Astor nacque a New York. Era il maggiore dei figli maschi di William Waldorf Astor, I visconte Astor e Mary Dahlgren Paul (1858\u20131894); i suoi fratelli minori furono John Rudolph Astor (che mor\u00ec giovane) e il barone John Jacob Astor V. Trascorse gran parte della sua vita viaggiando in Europa prima del trasferimento della sua famiglia in Gran Bretagna nel 1889. L\u00ec Waldorf frequent\u00f2 l'Eton College ed il New College all'Universit\u00e0 di Oxford, dove non si distinse accademicamente ma eccelse come sportivo, guadagnandosi riconoscimenti sia per la scherma che per il polo. Per l'Oxford University Polo Club gioc\u00f2 al fianco di Devereux Milburn nelle successive Varsity Matches, vincendo con un margine di 14 reti in entrambe le occasioni.\nMatrimonio e figli.\nNel 1905, da passeggero in un viaggio sull'Atlantico di ritorno in Gran Bretagna, Astor conobbe Nancy Langhorne Shaw, una donna divorziata con un figlio piccolo (Robert Gould Shaw III). Coincidentalmente, sia lui che la signora Shaw condividevano la stessa data di nascita, il 19 maggio 1879, ed entrambi erano americani. Dopo un rapido corteggiamento, i due si sposarono nel maggio del 1906. Come regalo di nozze, il padre di Waldorf diede a lui ed alla sua sposa la tenuta di famiglia di Cliveden, che Nancy riarred\u00f2 e modernizz\u00f2 con l'installazione della corrente elettrica. I loro si dimostr\u00f2 un matrimonio unito ed ebbero cinque figli:\nAstor apprezzava sua moglie; attraverso di lei, Astor svilupp\u00f2 un interesse per la riforma sociale."}
{"id": "7539323", "revid": "1964823", "url": "https://it.wikipedia.org/wiki?curid=7539323", "title": "Unione Sportiva Lecce 2018-2019", "text": "Questa voce raccoglie le informazioni riguardanti l'Unione Sportiva Lecce nelle competizioni ufficiali della stagione 2018-2019.\nStagione.\nI giallorossi svolgono il ritiro precampionato sul Monte Terminillo, alloggiando dal 15 al 29 luglio all'Hotel Togo Palace, in localit\u00e0 Pian de' Valli (Rieti), ed effettuando gli allenamenti sui campi in altura, distanti 3 km dalla struttura alberghiera.\nLa squadra inizia il campionato subendo una clamorosa rimonta sul campo del , dove pareggia dopo essersi portata in vantaggio di tre gol, mentre la prima vittoria giunge alla quarta giornata, in casa contro il . I giallorossi collezionano da quel momento una serie di risultati positivi, tanto da issarsi al terzo posto della graduatoria, per poi subire all'ottava giornata la seconda sconfitta, in casa contro la capolista . Nelle settimane successive i giallorossi veleggiano ai primi posti della classifica, fino a chiudere il girone d'andata al quinto posto, in piena zona play-off. Tra le vittorie della stagione si segnala il 7-0 casalingo contro l' del 23 marzo 2019, seconda pi\u00f9 larga vittoria dei giallorossi in serie cadetta. Da febbraio la squadra di Liverani inanella una serie di otto vittorie casalinghe di fila, tra cui quella ottenuta alla terzultima giornata al Via del Mare contro la capolista , continuando a lottare per il primo posto della classifica. La prima occasione di guadagnare la promozione diretta in massima serie fallisce il 1\u00ba maggio, alla 35\u00aa giornata, quando i salentini, che in caso di vittoria otterrebbero l'aritmetica certezza del ritorno in A, sono battuti per 2-1 sul campo dell'ultima in classifica, il . L'impresa della seconda promozione consecutiva riesce, tuttavia, all'ultima giornata, grazie al 2-1 interno contro lo , di fronte a 25 000 spettatori. Per i salentini, classificatisi secondi, \u00e8 un doppio salto dalla Serie C alla Serie A in due stagioni gi\u00e0 riuscito tra il 1995 e il 1997.\nOrganigramma societario.\nTratto dal sito ufficiale.\nMaglie e sponsor.\nDopo cinque anni di collaborazione con Legea, lo sponsor tecnico per la stagione 2018-2019 si chiama M908 ed \u00e8 autoprodotto.\nRosa.\nIn \"corsivo\" i giocatori ceduti a stagione in corso. Con l'asterisco i giocatori ingaggiati a stagione in corso.\nAggiornata al 20 febbraio 2019.\nCalciomercato.\nLa campagna acquisti dell'estate del 2018 rivoluziona l'organico giallorosso: sono ben 16 i volti nuovi. Ai rientranti Filippo Falco e Cosimo Chiric\u00f2 si uniscono l'olandese Thom Haye, elementi di sicuro affidamento quali Mauro Vigorito, Fabio Lucioni e Manuel Scavone, giocatori con esperienza nella categoria quali Andrea La Mantia e Stefano Pettinari e giovani di prospettiva come Simone Palombi. Gli unici reduci di rilievo della squadra promossa dalla C alla B sono il capitano Lepore, i centrocampisti Mancosu, Arrigoni e Armellino e il difensore Cosenza. \nFonte: Transfermarkt\nSessione invernale \"(dal 3/1 al 31/1)\".\nDurante la sessione invernale del calciomercato arrivano in giallorosso \u017dan Majer, Andrea Saraniti (il quale rientra dal prestito), Panagi\u014dt\u012bs Tachtsid\u012bs e Marco Tumminello, mentre lasciano il Salento, oltre a Pettinari, alcuni protagonisti della promozione in Serie B come il capitano Lepore, Armellino e Torromino.\nStatistiche.\nStatistiche aggiornate all'11 maggio 2019.\nStatistiche dei giocatori.\nIn \"corsivo\" i giocatori ceduti a stagione in corso. Tra parentesi sono indicati gli autogol. \nGiovanili.\nOrganigramma.\nDal sito ufficiale della societ\u00e0:"}
{"id": "7539331", "revid": "298229", "url": "https://it.wikipedia.org/wiki?curid=7539331", "title": "Ren\u00e9e Felton", "text": ""}
{"id": "7539336", "revid": "729019", "url": "https://it.wikipedia.org/wiki?curid=7539336", "title": "Fokker T.IX", "text": "Il Fokker T.IX fu un bombardiere medio/leggero bimotore e monoplano ad ala media, sviluppato dall'azienda olandese Fokker alla fine degli anni trenta e rimasto allo stadio di prototipo.\nDestinato alla Militaire Luchtvaart van het Koninklijk Nederlandsch-Indisch Leger (ML-KNIL), componente aerea del \"Koninklijk Nederlandsch-Indisch Leger\" (KNIL), il Reale esercito delle Indie orientali olandesi, come sostituto degli oramai superati Glenn Martin 139/166 (denominazione dei B-10 per il mercato estero), il modello non super\u00f2 la prima fase di prove di volo anche a causa dell'invasione dei Paesi Bassi da parte della Germania nazista.\nStoria del progetto.\nBench\u00e9 quando fu avviato alla produzione, nel 1934, il Martin B-10 introducesse un concetto veramente innovativo sia come impostazione che come progettazione, tanto da inaugurare da quel momento una nuova svolta tecnologica nella realizzazione di bombardieri, gi\u00e0 nella seconda parte degli anni trenta i limiti del modello parvero evidenti e le prestazioni giudicate insufficienti per avere un reale apporto strategico in caso di impiego operativo.\nPer questo motivo il KNIL emise una specifica per la fornitura di un nuovo modello da utilizzare nei territori coloniali che, pur mantenendo le stesse caratteristiche generali, riuscisse a trasportare una maggiore quantit\u00e0 di carico bellico offensivo.\nPer soddisfare tale esigenza il reparto tecnico della Fokker avvi\u00f2 lo sviluppo di un modello bimotore e, per la prima volta nella storia dell'azienda, dalla struttura interamente metallica. Simile nell'impostazione ai Martin, ne manteneva la formula monoplana ad ala media abbinata posteriormente ad un impennaggio bideriva, dotato di carrello d'atterraggio con gli elementi anteriori completamente retrattili nelle gondole dei motori. La propulsione era affidata a due Bristol Hercules, dei radiali 14 cilindri doppia stella raffreddati ad aria in grado di erogare una potenza pari a 1\u00a0375 hp (1\u00a0025 kW) ciascuno. L'armamento difensivo previsto era basato su un singolo cannoncino automatico calibro 20 mm posizionato sul naso del velivolo pi\u00f9 altre due mitragliatrici calibro 12,7 mm in posizione dorsale e ventrale, mentre quello offensivo su un carico massimo di 2\u00a0000 kg in bombe da caduta.\nImpiego operativo.\nIl prototipo, avviato alla costruzione nel 1938 e completato nel corso del 1939, vol\u00f2 per la prima volta l'11 settembre di quell'anno, avviando una serie di prove di volo che si susseguirono fino all'aprile 1940, sospese a causa della collisione del velivolo con un portone di un hangar.\nL'avvio dell'invasione e occupazione dei Paesi Bassi da parte della Germania nazista imped\u00ec la riparazione del prototipo, portando in seguito alla cessazione di ogni progetto di sviluppo."}
{"id": "7539345", "revid": "36426", "url": "https://it.wikipedia.org/wiki?curid=7539345", "title": "Convento del Carmine (Fivizzano)", "text": "L'ex-convento del Carmine \u00e8 un edificio risalente al XVI secolo nel comune di Fivizzano che fu sede di un convento fino al 1782. \nStoria e descrizione.\nIl convento fu edificato nel 1568 in localit\u00e0 frazione Colle di Cerignano, sulla direttrice che unisce il territorio lunigianese alla Garfagnana, su un lascito di Elisabetta di Cerignano il cui figlio Raffaele, entrato religioso carmelitano a Pisa, ne fu il fondatore e il primo priore. Dopo nemmeno vent'anni dalla fondazione i monaci potevano disporre di una chiesa e di un vero e proprio monastero con chiostro quadrangolare. Presso il Carmine di Cerignano visse per qualche anno tra il 1660 e il 1687 il beato Angelo Paoli di Argigliano, che mor\u00ec in odore di santit\u00e0 nel 1720 in San Martino de' Monti a Roma, dove ricopriva la carica di maestro dei novizi. \nDopo circa due secoli di vita, il convento fu soppresso per ordine del granduca di Toscana Pietro Leopoldo emesso il 4 ottobre 1782. Da allora ha avuto inizio un lungo processo di decadenza, dovuto soprattutto al riuso degli immobili come fattoria. \nDella chiesa, che nel 1675 aveva sei altari, non restano che alcune basi di colonne, in seguito a un possibile crollo durante un terremoto e successiva demolizione per il reimpiego dei materiali. Si sono invece conservati bene il chiostro e i vani adiacenti, resi leggibili dai lavori di restauro intrapresi dal proprietario Ennio Adreani. \nLe lunette del chiostro sono state recentemente restaurate sempre dagli eredi della famiglia Adreani e si possono cos\u00ec ammirare gli affreschi del pittore fivizzanese Stefano Lemmi, seguace della scuola bolognese di Guido Reni, che era operante nei primi decenni del Settecento."}
{"id": "7539350", "revid": "298229", "url": "https://it.wikipedia.org/wiki?curid=7539350", "title": "Rene Felton", "text": ""}
{"id": "7539359", "revid": "767487", "url": "https://it.wikipedia.org/wiki?curid=7539359", "title": "Arthur Cecil Alport", "text": "Biografia.\nDopo la laurea in medicina alla Edinburgh Medical College nel 1905, ritorn\u00f2 in Sudafrica a praticare il suo lavoro di medico a Johannesburg, dove possedeva una piccola miniera d'oro. Tuttavia questa non si rivel\u00f2 molto produttiva.\nDurante la prima guerra mondiale Alport prest\u00f2 servizio presso il Royal Army Medical Corps nell'Africa sud occidentale, in Macedonia e Salonicco. Dopo la guerra, Alport ha conseguito il dottorato di ricerca con la sua tesi nel 1919 presso la facolt\u00e0 di medicina dell'Universit\u00e0 di Edimburgo. Alport ha lavorato come specialista in medicina tropicale presso il Ministero delle Pensioni, a Londra. Dal 1922 ha lavorato per quattordici anni sotto la guida del professor Frederick Samuel Langmead (1879-1969) come assistente direttore della nuova unit\u00e0 medica al St. Mary's Hospital di Paddington.\nSu consiglio di Alexander Fleming, Alport nel 1937 and\u00f2 al Cairo per diventare professore di medicina presso l'Ospedale King Fuad I, Universit\u00e0 del Cairo. Inorridito dalle pratiche fraudolente di disonest\u00e0 e corruzione che incontr\u00f2 in quegli anni negli ospedali egiziani, ma ancor pi\u00f9 della negligenza dei pazienti poveri, ed interamente in armonia con la sua integrit\u00e0 morale, egli inizi\u00f2 una sorta di \"crociata\" di riforma presso la nuova collocazione.\nQueste condizioni erano il tema del suo libro \"One Hour of Justice: Il libro nero degli ospedali egiziani\", un opuscolo pubblicato privatamente, che ha dedicato alle divinit\u00e0 gemelle della decenza e della giustizia; dopo la pubblicazione raggiunse l'obiettivo di far passare una proposta di legge per la riforma della facolt\u00e0 di medicina egiziana. Fu presentato alla legislatura nel 1944.Mor\u00ec nel suo vecchio ospedale di Londra nel 1959, all'et\u00e0 di 79 anni."}
{"id": "7539364", "revid": "533647", "url": "https://it.wikipedia.org/wiki?curid=7539364", "title": "D'Ascia", "text": ""}
{"id": "7539372", "revid": "287204", "url": "https://it.wikipedia.org/wiki?curid=7539372", "title": "Il mio nome \u00e8 Legione", "text": "Il mio nome \u00e8 Legione (\"My Name is Legion\") \u00e8 una raccolta di tre racconti di fantascienza dello scrittore statunitense Roger Zelazny pubblicata nel 1976, edita in Italia per la prima volta nel 1978 con il titolo Il vendicatore.\nLe tre storie vedono il comune filo conduttore nel protagonista, un investigatore privato di cui non viene mai rivelato il vero nome.\nStoria editoriale.\nLa raccolta comprende tre dei migliori primi racconti dell'autore rielaborati e inseriti nella raccolta come capitoli di un'unica narrazione:\nTrama.\n\"La vigilia di Rumoko\".\nIl protagonista \u00e8 un investigatore privato che ha avuto un passato come programmatore di computer, impegnato nel progetto che aveva portato alla digitalizzazione di tutte le informazioni sull'umanit\u00e0 e, di conseguenza, la possibilit\u00e0 per i governi, di controllare la popolazione mondiale. Il protagonista riesce, prima dell'attivazione del progetto, a cancellare dal database centrale le informazioni sul suo passato e a ricostruirsi una vita nascosta dietro molte identit\u00e0 fittizie. Si mantiene grazie ai compensi per le sue indagini, assoldato di volta in volta da Don Walsh, il titolare dell'agenzia, che ignora la sua storia.\nNascosto dietro l'identit\u00e0 del tecnico George Scweitzer, sta indagando su alcui sabotaggi avvenuti a danno delle apparecchiature impiegate nel cosiddetto \"progetto Rumoko\", ossia la trivellazione del fondale marino allo scopo di raggiungere il magma sotterraneo per sfruttarne l'energia (un'evoluzione del progetto Mohole). Scweitzer, imbarcato sulla nave base, l\"Aquino\", scopre che i sabotaggi sono stati organizzati dagli abitanti di alcune colonie subacquee, preoccupati che le energie scatenate dalle trivellazioni possano lesionare le cupole che proteggono le loro citt\u00e0 sottomarine. I sabotatori vengono assicurati alla giustizia ma i loro timori si rivelano fondati. Il progetto Rumoko causa la distruzione di alcune citt\u00e0 e la morte di migliaia di persone. Scweitzer viene scoperto essere un infiltrato e, nonostante abbia sventato gli attentati, viene arrestato. Riesce a fuggire uccidendo le guardie che lo stavano trasferendo sulla terraferma.\n\"Kjwalll'kje'k'kootha\u00eflll'kje'k\".\nDue sommozzatori impiegati in un centro di ricerche vengono ritrovati morti, apparentemente uccisi da delfini; le conoscenze etologiche su questi mammiferi, tuttavia, lasciano grossi dubbi sulla dinamica della loro morte. Il protagonista viene assoldato per investigare e scopre che i due uomini erano coinvolti in un traffico di diamanti e sono stati assassinati dai loro complici durante un regolamento di conti. L'arma del delitto, una mascella di delfino, era stata usata per far ricadere la colpa sugli animali. Durante le ricerche l'investigatore, che per questo caso ha assunto il nome di \"Madison\", scopre, grazie all'aiuto della telepate Martha Millay, che i delfini sono depositari di una straordinaria forma d'arte, il loro canto, attraverso il quale riescono a rappresentare i loro pensieri.\n\"Il \"Boia\" torna a casa\".\nIl protagonista ha assunto il nome di John Donne ed \u00e8 stato ingaggiato per investigare sulla morte di Manny Burns, uno dei quattro programmatori di un robot, dotato di Intelligenza artificiale e inviato ad esplorare il sistema solare a bordo di un'astronave. Dopo molti anni il veicolo \u00e8 tornato indietro ma dell'occupante, chiamato \"il Boia\", non si trovano tracce. L'anziano e malato senatore Jesse Brockden, uno dei quattro programmatori che avevano avuto il compito di educare il robot e di programmarlo psicologicamente, sospetta che il Boia abbia ucciso Burns e che abbia in programma di eliminare i rimanenti tre. Mentre John Donne indaga e cerca di rintracciare il robot, un altro dei tre, David Fentris, viene ritrovato morto nel suo appartamento. Durante un confronto con l'investigatore, il senatore rivela che durante la programmazione il robot veniva controllato telepaticamente a turno dai quattro e che, a seguito di uno scherzo finito male, il Boia aveva ucciso un uomo. Il senatore sospetta che molti anni dopo l'accaduto il Boia abbia rielaborato psicologicamente l'evento e sia tornato sulla Terra per punire i colpevoli dell'omicidio. Durante un confronto finale con il Boia l'investigatore scoprir\u00e0 invece che Burns \u00e8 stato ucciso da un sicario inviato dalla psichiatra Leila Thackery, la quarta programmatrice, preoccupata che Burns volesse giustiziare tutti i colpevoli del tragico scherzo. La stessa donna era quindi stata uccisa dall'uomo da lei ingaggiato, un malato di mente da lei in cura. Il Boia, quindi, non era tornato sulla Terra per spirito di giustizia o di vendetta, ma solo per conoscere i suoi programmatori, ritenendoli i suoi genitori. Il Boia, dopo questo confronto finale, decide di ripartire verso lo Spazio."}
{"id": "7539408", "revid": "110157", "url": "https://it.wikipedia.org/wiki?curid=7539408", "title": "1. divisjon 2018 (football americano norvegese)", "text": "La 1. divisjon 2018 \u00e8 la 26\u00aa edizione del campionato di football americano di secondo livello, organizzato dalla NAIF.\nStagione regolare.\nClassifica.\nLa classifica della regular season \u00e8 la seguente:"}
{"id": "7539428", "revid": "533647", "url": "https://it.wikipedia.org/wiki?curid=7539428", "title": "Dal Sasso", "text": ""}
{"id": "7539432", "revid": "121604", "url": "https://it.wikipedia.org/wiki?curid=7539432", "title": "NEROCA Football Club", "text": "Il NEROCA (nome completo: North Eastern Re-Organising Cultural Association) \u00e8 una societ\u00e0 calcistica indiana con sede nella citt\u00e0 di Imphal. Fondata nel 1965, milita nell'I-League.\nColori e simboli.\nColori.\nIl colore della squadra \u00e8 l'arancione.\nStrutture.\nIl Khuman Lampak Main Stadium \u00e8 lo stadio principale della squadra con una capacit\u00e0 di 30.000 posti a sedere.\nSociet\u00e0.\nSponsor.\nDi seguito la cronologia di fornitori tecnici e sponsor del NEROCA.\nOrganico.\nRosa.\n "}
{"id": "7539434", "revid": "767487", "url": "https://it.wikipedia.org/wiki?curid=7539434", "title": "Francesco Bonafede Oddo", "text": " Partecip\u00f2 attivamente alla Rivoluzione siciliana del 1848, fu uno dei protagonisti dell'insurrezione palermitana del settembre 1866 e successivamente un organizzatore della Prima internazionale in Sicilia.\nBiografia.\nFiglio di Domenico Bonafede e di Marianna Oddo, ader\u00ec alle idee mazziniane fin dagli anni dell'universit\u00e0. Arrestato una prima volta nel 1847, fu tra i primi ad insorgere il 12 gennaio 1848 e il 13 giugno 1848, col grado di tenente prese parte alla spedizione in Calabria a sostegno dell'insurrezione locale. Catturato dall'esercito borbonico rimase in carcere per 16 mesi.&lt;br&gt;\nRientrato a Palermo venne inviato al domicilio coatto a Collesano, qui partecip\u00f2 nel 1856 allo sfortunato moto rivoluzionario promosso da Francesco Bentivegna, divenendo capo del locale \"Governo provvisorio\". Condannato a morte, ottenne la commutazione della pena in 18 anni \"ai ferri\" nell'Isola di Favignana.&lt;br&gt;\nVenne liberato dall'arrivo dei garibaldini. Inizialmente collabor\u00f2 con Garibaldi, ma rimase ben presto deluso dallo sviluppo moderato del moto, motivo per cui si orient\u00f2 progressivamente verso idee socialiste e bakuniniste, pur appoggiando la guerra per l'annessione del Veneto.&lt;br&gt;\nNel settembre 1866 ebbe un ruolo di rilievo nel moto insurrezionale palermitano. di cui fu anzi, secondo alcuni, \"il capo effettivo e l'autore dei proclami\".\nDopo la repressione dell'insurrezione si mantenne per un anno e mezzo in clandestinit\u00e0, pubblicando opuscoli repubblicani e cercando di provocare un nuovo moto nell'isola.&lt;br&gt;\nNel maggio 1868 fugg\u00ec a Trieste, dove venne raggiunto dal fratello Giacomo. Qui, con lo pseudonimo di \"Ingadolce\" continu\u00f2 una instancabile attivit\u00e0 di propaganda repubblicana, fino all'arresto da parte delle autorit\u00e0 asburgiche, che lo condannarono a cinque anni di carcere duro. Amnistiato venne espulso dall'Austria nel 1872.&lt;br&gt;\nRitornato in Sicilia si orient\u00f2 decisamente verso la Prima Internazionale, diventandone un organizzatore e assumendo posizioni anarchiche sempre pi\u00f9 intransigenti. Negli anni successivi fu organizzatore di societ\u00e0 di mutuo soccorso legate al movimento dei Fasci siciliani."}
{"id": "7539436", "revid": "254401", "url": "https://it.wikipedia.org/wiki?curid=7539436", "title": "Riesumazione", "text": ""}
{"id": "7539437", "revid": "62004", "url": "https://it.wikipedia.org/wiki?curid=7539437", "title": "Th\u00fcringen Rundfahrt der Frauen", "text": ""}
{"id": "7539438", "revid": "1573940", "url": "https://it.wikipedia.org/wiki?curid=7539438", "title": "Tiaramedon spinosum", "text": "Il granchio crinoideo del Mar Rosso (Tiaramedon spinosum ()) \u00e8 un crostaceo decapode della famiglia Pilumnidae. \u00c8 l'unica specie nota del genere Tiaramedon ."}
{"id": "7539439", "revid": "21880", "url": "https://it.wikipedia.org/wiki?curid=7539439", "title": "Tiaramedon", "text": ""}
{"id": "7539449", "revid": "3732", "url": "https://it.wikipedia.org/wiki?curid=7539449", "title": "Re di Argo", "text": "Prima dell'istituzione di una democrazia, l'antica citt\u00e0-stato greca di Argo era governata dai re. Molti di loro erano probabilmente mitici o solo semi-storici. Questa lista \u00e8 basata su quella fornita da Eusebio di Cesarea.\nUna versione alternativa fornita da Taziano dei 17 re consecutivi di Argo comprende Api e Argio tra Argo e Triopa.\nDinastia Inachide.\nInaco, il presunto figlio di Oceano e Teti, si afferma che sia stato il fondatore di questo regno. Spos\u00f2 sua sorella Melia, dalla quale ebbe due figli, Foroneo ed Egialeo: si suppone che sia anche il padre di Io, e quindi i Greci a volte vengono chiamati \"Inachoi\" (vedi anche Denominazioni dei Greci).\nArgo diede il nome al regno.\nDinastia degli Eraclidi.\nDopo la morte di Temeno, la prerogativa reale cominci\u00f2 a diminuire. A Ciso succedette a Lacidamo, che aveva poco altro che il titolo di re. Suo figlio Meltas, impaziente di tale limitazione, si sforz\u00f2, quando fu troppo tardi, di riportarlo alla sua antica dignit\u00e0; ma a quel tempo il popolo era cos\u00ec potente che, non appena scoprirono il suo piano, posero fine al potere reale e convertirono il governo in una democrazia e condannarono a morte Meltas.\nDopo Meltas, la regalit\u00e0 sopravvisse in tempi storici, ma raramente aveva un potere politico, ad eccezione del re tiranno Fidone."}
{"id": "7539459", "revid": "714843", "url": "https://it.wikipedia.org/wiki?curid=7539459", "title": "Dietro i tuoi passi. La storia di Peppino Impastato", "text": "Dietro i tuoi passi. La storia di Peppino Impastato \u00e8 uno spettacolo teatrale per la regia di Massimo Natale, tratto dalla vera storia di Peppino Impastato.\nLo spettacolo, replicato dal 2011 al 2014, Viene rimesso in scena nel 2018/2019."}
{"id": "7539463", "revid": "963244", "url": "https://it.wikipedia.org/wiki?curid=7539463", "title": "Lietuvos monet\u0173 kalykla", "text": "La Lietuvos monet\u0173 kalykla \u00e8 la zecca nazionale della Lituania. Essa conia le monete euro lituane in circolazione e quelle da collezione. \nStoria.\nLe prime monete d'argento del Granducato di Lituania furono coniate sotto il regno del granduca Algirdas (1345 - 1377). \nIl conio di monete d'argento europee, come i denari ed i groat, inizi\u00f2 alla Zecca di Vilnius, un secolo dopo, sotto il regno del granduca Alessandro (1492 - 1506).\nSotto il regno del granduca Sigismondo il Vecchio (1506 - 1544), furono coniate le prime monete datate 1508. Il conio delle monete lituane fu esteso sotto Sigismondo Augusto (1544 - 1572), quando fu prodotta una vasta gamma di monete (denari, groat, talleri e ducati).\nDurante il XVI e il XVII secolo nelle officine di Vilnius e Kaunas sono state coniate molte monete. Tuttavia, questi due seminari furono chiusi nel 1666 (l'epoca della Repubblica delle Due Nazioni). \nDopo la proclamazione dell'indipendenza della Lituania, il 2 novembre 1918, e l'introduzione del litas, il 1\u00ba ottobre 1922, la zecca ricominci\u00f2 a coniare monete. Le monete del 1925, del 1936 e del 1938 sono state coniate nello stabilimento di Spindulys a Kaunas.\nNel 1992, la Lietuvos monet\u0173 kalykla inizi\u00f2 a coniare le monete da 1, 2 e 5 centai. Nel 1997, \u00e8 cambiato il design delle monete da 10, 20 e 50 centai e nel 1998 furono realizzate anche nuove monete da 1, 2 e 5 litai. Pi\u00f9 tardi, le monete da 2 e 5 litai furono sostituite da monete bimetalliche.\nDal 1993, la Lietuvos monet\u0173 kalykla ha cominciato a coniare monete commemorative. La prima banconota commemorativa da 10 litai in cupronickel \u00e8 stata emessa per celebrare il 60\u00ba anniversario del sorvolo dell'Atlantico con Steponas Darius et Stasys Gir\u0117nas. La prima moneta da 50 litai in argento \u00e8 stata emessa nel 1995 per celebrare il 50\u00ba anniversario dell'indipendenza della Lituania."}
{"id": "7539469", "revid": "682976", "url": "https://it.wikipedia.org/wiki?curid=7539469", "title": "Cilarabe", "text": "Cilarabe, figlio di Stenelo, fu un mitico Re di Argo.\nSuccesse al trono dopo la morte di suo padre. Durante il suo regno, Argo fu finalmente riunificata dopo essere stata divisa in tre parti dal regno di Anassagora. Anassagora aveva dato un terzo del suo regno a Melampo e l'altro a Biante, mentre Anassagora e la sua stirpe continuarono a governare la regione centrale. Cilarabe riguadagn\u00f2 la parte del regno assegnata a Biante alla morte di Cianippo. (La parte appartenente alla stirpe di Melampo era stata riconquistata da suo padre Stenelo, alla morte di Anfiloco). Cilarabe mor\u00ec senza un erede e il suo trono vacante fu preso da Oreste, il re di Micene."}
{"id": "7539473", "revid": "110157", "url": "https://it.wikipedia.org/wiki?curid=7539473", "title": "2. divisjon 2018 (football americano norvegese)", "text": "La 2. divisjon 2018 \u00e8 la 3\u00aa edizione del campionato di football americano di terzo livello, organizzato dalla NAIF.\nStagione regolare.\nClassifica.\nLa classifica della regular season \u00e8 la seguente:"}
{"id": "7539516", "revid": "292162", "url": "https://it.wikipedia.org/wiki?curid=7539516", "title": "Stadio Ramaz Shengelia", "text": ""}
{"id": "7539517", "revid": "292162", "url": "https://it.wikipedia.org/wiki?curid=7539517", "title": "Tsentraluri", "text": ""}
{"id": "7539519", "revid": "1745361", "url": "https://it.wikipedia.org/wiki?curid=7539519", "title": "Sport con la palla", "text": "Sport con la palla, anche giochi con la palla, \u00e8 ogni forma di sport o gioco avente come caratteristica una palla come parte del gioco. Ci\u00f2 include sport come il calcio, il cricket, il baseball, la pallacanestro, la pallavolo, il rugby e il football americano.\nTali sport hanno diverse regole e storie e sono di origini molto diverse. Gli sport con la palla possono essere ricondotti ad alcune grandi famiglie:\nIn una visione pi\u00f9 ampia potrebbero considerarsi \"sport con la palla\" anche l'hockey su ghiaccio e il curling, seppur non usino esattamente una sfera. Anche l'ultimate \u00e8 simile per concezione agli sport con la palla, sebbene usi un frisbee in luogo della palla.\nLa maggior parte degli sport di squadra con la palla utilizzano una sola palla. Esistono tuttavia alcune discipline moderne che ne utilizzano pi\u00f9 di una, come il dodgeball o il quidditch."}
{"id": "7539521", "revid": "1043175", "url": "https://it.wikipedia.org/wiki?curid=7539521", "title": "K\u014dsuke Taketomi", "text": ""}
{"id": "7539532", "revid": "287204", "url": "https://it.wikipedia.org/wiki?curid=7539532", "title": "Serie Promozione 1927-1928", "text": "La Serie Promozione 1927-1928 \u00e8 stata la 28\u00aa edizione del campionato svizzero di calcio di Serie Promozione (seconda divisione). La squadra vincitrice \u00e8 stata il Lucerna.\nRegolamento.\nLe 54 squadre partecipanti furono suddivise in sei gironi a carattere regionale di cui 4 di 9 squadre ciascuno e 1 di 8 squadre e 1 di 10 squadre.\nLe prime squadre classificate di ogni girone si affrontarono in una fase finale per stabilire le tre squadre che incontrarono le tre squadre di Serie A terminate in ultima posizione nei rispettivi gironi.\nLe tre squadre che vinsero questi incontri retrocedettero o furono promosse.\nLe ultime squadre classificate di ciascun girone affrontarono le squadre di Serie B aspiranti alla promozione per stabilire promozioni e retrocessioni.\nGruppo est 1.\nClassifica finale.\nLegenda:\nNote:\nGruppo est 2.\nClassifica finale.\nLegenda:\nNote:\nFinale gruppi est 1 e 2.\nS'incontrarono le due squadre vincenti i rispettivi gironi.\nGruppo centrale 1.\nClassifica finale.\nLegenda:\nNote:\nGruppo centrale 2.\nClassifica finale.\nLegenda:\nNote:\nFinale gruppi centrali 1 e 2.\nS'incontrarono le due squadre vincenti i rispettivi gironi.\nGruppo ovest 1.\nClassifica finale.\nLegenda:\nNote:\nGruppo ovest 2.\nClassifica finale.\nLegenda:\nNote:\nFinale gruppi ovest 1 e 2.\nS'incontrarono le due squadre vincenti i rispettivi gironi.\nFase finale.\nS'incontrarono le tre squadre vincenti i rispettivi gironi, per stabilire la squadra campione di categoria.\nBibliografia.\nGiornali"}
{"id": "7539539", "revid": "1935652", "url": "https://it.wikipedia.org/wiki?curid=7539539", "title": "Manuel Nin", "text": "Biografia.\nMonsignor Manuel Nin \u00e8 nato a El Vendrell il 20 agosto 1956.\nFormazione e ministero sacerdotale.\nHa compiuto gli studi primari nella sua citt\u00e0 natale e quelli secondari al collegio \"La Salle\" di Reus.\nDopo aver completato gli studi, il 20 settembre 1975 \u00e8 entrato nell'abbazia di Montserrat dove \u00e8 stato accolto come novizio nell'aprile successivo. Il 26 aprile 1977 ha emesso i voti religiosi temporanei e il 18 aprile 1980 quelli perpetui. Ha quindi iniziato gli studi per la laurea in teologia presso la scuola teologica dell'abbazia di Montserrat. Ha concentrato la sua formazione sulle lingue latina, greca e siriaca.\nNel 1984, dopo aver completato il primo ciclo di studi, \u00e8 stato mandato a studiare a Roma dove ha conseguito la licenza in patristica presso l'Istituto Patristico Augustinianum. Ha seguito corsi aggiuntivi presso il Pontificio istituto orientale e il Pontificio istituto liturgico, continuando allo stesso tempo la sua formazione monastica presso il Pontificio ateneo Sant'Anselmo, il centro internazionale di studi dell'Ordine di San Benedetto. Nel 1987 ha terminato gli studi ed \u00e8 ritornato nella sua comunit\u00e0 monastica. Gli \u00e8 stato assegnato l'incarico di docente di teologia, patristica e di introduzione alla liturgia cristiana orientale.\nNel 1989 \u00e8 tornato a Roma per conseguire il dottorato. Alla fine del 1991 ha terminato di elaborare uno studio su di uno scrittore spirituale greco del V o VI secolo, intitolato \"Giovanni il Solitario: i cinque discorsi sulle beatitudini\". Nel gennaio successivo lo ha difeso con successo e ha conseguito il titolo. \u00c8 quindi rimasto a Roma dove ha operato come docente presso il Pontificio ateneo Sant'Anselmo e la Pontificia Universit\u00e0 della Santa Croce.\nNel 1994 \u00e8 stato nominato consultore della Congregazione per le Chiese orientali. Nel gennaio del 1996, pur essendo ancora un fratello laico, \u00e8 stato nominato direttore spirituale del Pontificio collegio greco di Sant'Atanasio, presso il quale ha preso residenza. In quel periodo ha deciso di prendere gli ordini sacri e il 22 novembre 1997 \u00e8 stato ordinato diacono a Roma. Il 18 aprile dell'anno successivo \u00e8 stato ordinato presbitero dall'arcivescovo Llu\u00eds Mart\u00ednez Sistach. L'anno successivo il vescovo melchita Boutros Mouallem lo ha nominato archimandrita. Nel 1999 \u00e8 stato nominato rettore del Pontificio collegio greco di Sant'Atanasio.\nIn seno al suo ordine \u00e8 stato primo assistente dell'abate presidente della Congregazione sublacense cassinese.\nMinistero episcopale.\nIl 2 febbraio 2016 papa Francesco lo ha nominato esarca apostolico di Grecia e vescovo titolare di Carcabia. Ha ricevuto l'ordinazione episcopale il 15 aprile successivo nella basilica di San Paolo fuori le mura a Roma dall'esarca apostolico emerito di Grecia D\u012bm\u012btrios Salachas, coconsacranti l'arcivescovo Atene Sevastianos Rossolatos e l'eparca di Lungro Donato Oliverio.\n\u00c8 stato consultore dell'Ufficio delle celebrazioni liturgiche del sommo pontefice e membro della commissione liturgica della Congregazione per le Chiese orientali.\nOltre al catalano e allo spagnolo, conosce il greco, il latino, il siriaco, l'italiano, il francese e l'inglese.\nGenealogia episcopale.\nLa genealogia episcopale \u00e8:"}
{"id": "7539558", "revid": "1543377", "url": "https://it.wikipedia.org/wiki?curid=7539558", "title": "Ferrari (Bebe Rexha)", "text": "Ferrari \u00e8 un brano musicale della cantautrice statunitense Bebe Rexha, pubblicato il 13 aprile 2018 come primo singolo promozionale estratto dall'album in studio di debutto della musicista, intitolato \"Expectations\", insieme ad un'altra canzone realizzata in collaborazione con Quavo, membro del trio hip-hop Migos, \"2 Souls on Fire\".\nLa traccia \u00e8 stata distribuita come una \"\"instant gratification track\", ovvero un brano inedito che viene regalato gratuitamente a coloro che effettuano il pre-ordine del suo album di appartenenza, in questo caso \"Expectations\".\nSi tratta inoltre non solo della traccia di apertura del suddetto lavoro discografico della cantante, ma anche del primo brano da lei pubblicato in seguito all'uscita di uno dei suoi pi\u00f9 grandi successi, il singolo \"Meant to Be\" del 2017.\nComposizione e pubblicazione.\n\"Ferrari\" \u00e8 un brano pop dalla durata di tre minuti e trentadue secondi che vanta una produzione ispirata dal cosiddetto \"stadium rock\" o \"arena rock\"\" scritto interamente in lingua inglese dalla Rexha stessa, Asia Whiteacre e infine Jason Evigan, il quale si \u00e8 anche occupato della produzione del pezzo, con l'aiuto di un produttore vocale aggiuntivo, Gian Stone. Ha una frequenza di 76.54 battiti per minuto ed \u00e8 scritta in chiave di sol#. Il titolo del brano \u00e8 un riferimento all'omonima casa automobilistica italiana fondata da Enzo Ferrari nel 1947.\nLa canzone \u00e8 stata scritta e registrata nel corso del 2017 ed era inizialmente previsto che facesse parte del capitolo conclusivo di un'incompleta trilogia di extended play di Rexha, \"All Your Fault\", della quale sono stati pubblicati soltanto i primi due EP, ' e '.\nAttraverso il testo del singolo, Rexha ricorda all'ascoltatore quanto velocemente le nostre vite possano andare e tutto ci\u00f2 che ci perdiamo quando cerchiamo eccessivamente di vivere al massimo e senza freni inibitori non rendendocene nemmeno conto, paragonandosi per l'appunto ad una Ferrari. Nel ritornello della canzone viene citato Mulholland Drive, il che rappresenta un riferimento a non una ma due cose: La vera Mulholland Drive, situata in California, una delle strade pi\u00f9 trafficate e panoramiche degli Stati Uniti, poich\u00e9 Bebe spiega come, sebbene la sua vita sia sontuosa e bella, ci sia ancora molto da cercare sulla sua strada, e il misterioso film del 2001 diretto da David Lynch \"Mulholland Drive\", che utilizza una serie di \"vignette\" (brevi scene impressioniste che si concentrano su un momento o un personaggio). Queste \"vignette\" costituiscono una metafora della vita hollywoodiana che Bebe sta descrivendo; colorata ma momentanea, e lei vuole solo rallentare in modo che possa vivere la propria vita di pi\u00f9.\nRexha ha permesso ai propri fan di ascoltare il brano per la prima volta tramite un video in diretta streaming su Instagram l'8 luglio 2017, lasciando intendere che fosse una nuova canzone di \"All Your Fault: Pt 2\". Successivamente, la musicista ha annunciato per mezzo di un tweet che non avrebbe potuto aggiungere il brano all'EP poich\u00e9 l'avrebbe in tal modo reso un album e nel corso di settembre ha confermato che \"Ferrari\" sarebbe stato incluso in \"All Your Fault: Pt. 3\", tuttavia sembra che i piani siano stati stravolti, poich\u00e9 Rexha ha rivelato che il suo progetto successivo si sarebbe chiamato \"Expectations\" tramite un post su Twitter nel novembre 2017. La data di pubblicazione di \"Ferrari\" e \"2 Souls on Fire\" in conclusione \u00e8 stata annunciata il 12 aprile con un post su Instagram.\nVideo musicale.\nIl 13 aprile 2018 (il 12 secondo il fuso orario italiano) sul canale YouTube ufficiale di Bebe Rexha \u00e8 stato caricato il lyric video del brano.\nIl giorno seguente \u00e8 stato invece pubblicato inizialmente come esclusiva di Spotify il video verticale di \"Ferrari\", poi caricato anche su YouTube due settimane dopo, il 27 aprile, un videoclip musicale che vede Rexha cantare sulle noti del pezzo, accompagnata da una vera e propria Ferrari e circondata da quattro ballerine di fronte a una splendida vista notturna di Los Angeles, citt\u00e0 in California, negli Stati Uniti. La scena si apre con la notte che sorge sulla citt\u00e0, lontana, che si confonde presto poich\u00e9 la telecamera si dedica a concentrare la propria attenzione sulla musicista, la quale indossa la sua tipica t-shirt bianca, sotto una giacca di pelle rossa, che potrebbe essere un riferimento ad uno dei precedenti singoli della cantante, \"The Way I Are (Dance with Somebody)\", per cui \u00e8 stato registrato un video in cui Rexha ha lo stesso outfit.\nEsibizioni dal vivo.\nBebe Rexha ha eseguito \"Ferrari\" dal vivo per la prima volta il 9 maggio 2018 in una versione acustica, con l'accompagnamento di un chitarrista, durante un evento organizzato dalla radio LOS40 e aperto soltanto ad un numero limitato di ascoltatori che ha avuto luogo sulla terrazza dell'Hotel Hyatt Centric Gran V\u00eda, nella capitale spagnola, Madrid. L'11 maggio Bebe ha effettuato una performance live acustica di \"Ferrari\" sullo stage all'interno del The Qube della stazione radiofonica Qmusic, ad Amsterdam, nei Paesi Bassi e ha cantato anche le sue hit \"I Got You\", \"Me, Myself and I\", \"Hey Mama\" \"In the Name of Love\" e \"Meant to Be\". La cantante ha inserito \"Ferrari\" anche nella setlist del suo concerto al Terminal 5 di New York del 14 giugno, in cui ha inoltre eseguito tre nuovi brani inediti di \"Expectations\": \"Pillow\", \"Shining Star\" e \"Knees\". In seguito, il 22 giugno, per promuovere la pubblicazione del singolo \"I'm a Mess\" e dell'album di debutto, la Rexha si \u00e8 esibita con il brano sul palco dell'annuale Summer Concert Series di \"Good Morning America\", programma televisivo statunitense mattutino, che va in onda nella rete televisiva ABC, tenutosi a Rumsey Playfield, nel Central Park di New York."}
{"id": "7539587", "revid": "298229", "url": "https://it.wikipedia.org/wiki?curid=7539587", "title": "Campionati del mondo under 20 di atletica leggera 2018", "text": "I campionati del mondo under 20 di atletica leggera 2018 (17\u00aa edizione) si svolgono a Tampere, in Finlandia, dal 10 al 15 luglio. Le competizioni hanno luogo presso il Tampereen stadion.\nLe gare in programma sono 44 (22 maschili e 22 femminili), alle quali prendono parte 1462 atleti provenienti da 158 Paesi.\nDurante la manifestazione sono stati battuti diversi record nazionali e continentali di categoria, oltre ai numerosi record dei campionati. In particolare sono stati migliorati i record dei campionati del mondo under 20 nelle seguenti discipline: 200 metri piani femminili, 800 metri femminili, 10.000 metri maschili, 3000 siepi femminili, salto con l'asta maschile, salto triplo maschile e decathlon."}
{"id": "7539630", "revid": "533647", "url": "https://it.wikipedia.org/wiki?curid=7539630", "title": "De Giorgi", "text": ""}
{"id": "7539635", "revid": "61051", "url": "https://it.wikipedia.org/wiki?curid=7539635", "title": "Reggiana Calcio Femminile 2005-2006", "text": "Questa voce raccoglie le informazioni riguardanti lAssociazione Sportiva Dilettantistica Reggiana Calcio Femminile nelle competizioni ufficiali della stagione 2005-2006.\nStagione.\nLa societ\u00e0 affida nuovamente la direzione tecnica al tecnico Milena Bertolini, al suo secondo anno sulla panchina Granata e che la stagione precedente assicur\u00f2 il quarto posto in classifica nel campionato di Serie A. La campagna acquisti estiva si limita ad acquisire Federica D'Astolfo, centrocampista di provenienza , con Bertolini che pu\u00f2 contare sulla rosa della stagione precedente integrata da inserimenti dalla formazione giovanile.\nLa stagione si rivela tuttavia difficile fin dai primi incontri di Coppa Italia dove, inserita nel girone 5, nel primo turno eliminatorio la Reggiana supera solamente la venendo battuta nelle altre tre partite con l'eliminazione dal torneo certa gi\u00e0 dopo la sconfitta in trasferta per 1-0 con la .\nIl campionato riflette il difficile avvio della squadra, incapace di trovare risultati positivi perdendo gli incontri fino alla 9\u00aa giornata con la sola eccezione della facile vittoria sull'Atletico Oristano fanalino di coda in notevole difficolt\u00e0. Dopo una timida ripresa a cavallo di met\u00e0 campionato, che coincidono con lo svincolo di due giocatrici, Alessandra Gualandri e l'attaccante Sara Tommasi, quest'ultima trasferitasi al Montale 2000, quattro risultati negativi di seguito fanno temere la retrocessione, tuttavia l'incontro di ritorno in casa dell', diretta rivale per la salvezza, vede ribaltare il risultato dell'andata alla 20\u00aa giornata, e il successivo incontro casalingo dove le Granata fermano sullo 0-0 il risultato con la assicurano alla Reggiana la matematica salvezza.\nMaglie e sponsor.\nLa tenuta riproponeva lo schema gi\u00e0 utilizzato dalla maschile, ovvero completo granata per la prima e completamente bianca, o con calzettoni granata, per la seconda. Lo sponsor principale era \"Forneria Artigiana\", mentre il fornitore delle tenute era Legea.\nOrganigramma societario.\nTratto dal sito \"Football.it\".\nArea amministrativa\nArea tecnica\nRosa.\nRosa e ruoli tratti dal sito \"Football.it\"."}
{"id": "7539637", "revid": "125918581", "url": "https://it.wikipedia.org/wiki?curid=7539637", "title": "Assemblea speciale per i Paesi Bassi del Sinodo dei vescovi", "text": "L'Assemblea speciale per i Paesi Bassi del Sinodo dei vescovi \u00e8 stata un'assemblea del Sinodo dei vescovi tenutosi a Roma nel gennaio del 1980 su richiesta di papa Giovanni Paolo II per discutere alcune questioni chiave di natura teologica e pastorale della Chiesa cattolica nei Paesi Bassi. \nIl motivo della convocazione includeva una grave crisi di potere, la mancanza di comunit\u00e0 tra i vescovi olandesi stessi e la polarizzazione che a quel tempo la Chiesa olandese dimostrava. Le tensioni tra la Chiesa olandese e Roma erano sorte dopo il Concilio Vaticano II (1962-1965). Sotto gli auspici dei vescovi olandesi, nel 1966 venne pubblicato un Nuovo Catechismo nel quale l'episcopato volle tradurre i risultati del Concilio per la situazione olandese. I vescovi presero l'iniziativa di istituire un Consiglio pastorale della provincia ecclesiastica olandese (1968-1970): un'ampia assemblea democratica, composta da laici e consacrati, in cui ognuno poteva esprimersi su temi sensibili come il celibato, le donne nella Chiesa, il rapporto tra la Chiesa nei Paesi Bassi e la Santa Sede, il controllo delle nascite e diversi altri. Queste attivit\u00e0 vennero viste con grande interesse da Roma. La nomina a cappellano di Adrianus Simonis, che in seno al Consiglio pastorale era il portavoce della fazione conservatrice, e - due anni dopo - di Joannes Baptist Matthijs Gijsen, pu\u00f2 essere interpretato come un tentativo da parte della Santa Sede di mettere le cose in ordine nella provincia della Chiesa olandese. Tuttavia, le contraddizioni all'interno della Conferenza episcopale pi\u00f9 che ridursi si ampliarono dopo queste nomine.\nL'iniziativa per questo sinodo era stata ventilata gi\u00e0 in precedenza con l'allora arcivescovo di Utrecht, il cardinale Johannes Willebrands, e papa Paolo VI. A convocarlo fu per\u00f2 papa Giovanni Paolo II dopo che lo aveva gi\u00e0 annunciato nel mese di ottobre del 1978, sei mesi dopo il suo insediamento. Il sinodo venne formalmente annunciato il 25 maggio 1979 dal cardinale Agostino Casaroli, pro-segretario di Stato di Sua Santit\u00e0. Venne aperto il luned\u00ec 14 gennaio 1980. Era presieduta da papa Giovanni Paolo II che aveva nominato il cardinale Johannes Willebrands e monsignor Godfried Danneels, da poco nominato arcivescovo di Malines-Bruxelles, come presidenti delegati. Sebbene monsignor Danneels non fosse un vescovo olandese, venne considerato dal pontefice come una figura adatta per favorire la riconciliazione in seno alla Chiesa olandese.\nChiamando insieme i vescovi di un paese, papa Giovanni Paolo II istitu\u00ec una nuova forma del Sinodo dei vescovi, in aggiunta all'assemblea generale ordinaria, all'assemblea generale straordinaria e all'assemblea speciale, che \u00e8 del tutto in linea con il motu proprio \"Apostolica Sollicitudo\" di papa Paolo VI.\nSvolgimento del sinodo.\nDomenica 13 gennaio, il papa, prima della preghiera dell'Angelus di quella mattina, invit\u00f2 tutta la Chiesa a pregare per il successo del sinodo. I vescovi olandesi erano gi\u00e0 stati accolti al Collegio olandese sull'Aventino. La prima giornata di lavoro del sinodo cominci\u00f2 con una messa presieduta dal papa nella cappella di Mathilda. Nell'omelia papa Giovanni Paolo II defin\u00ec questo sinodo come un evento senza precedenti storici. Egli sostenne che il sinodo era caratterizzato dalla compenetrazione della Chiesa universale e locale: \"Lo scopo del nostro incontro \u00e8 di manifestare la coerenza di queste due dimensioni tutte intere e di consolidarle\".\nIl sinodo sarebbe durato in totale due settimane. C'erano sempre due incontri al giorno. Questi incontri ebbero luogo nell'aula vecchia del sinodo che si trova nella parte pi\u00f9 antica del Palazzo Apostolico, accanto alla torre Borgia. Dal lato olandese erano presenti tutti i vescovi. Il papa fu assistito durante il sinodo dai prefetti delle principali congregazioni romane coinvolte nelle tematiche del sinodo. I pi\u00f9 importanti erano i cardinali Sebastiano Baggio, prefetto della Congregazione per i vescovi, e Silvio Oddi, prefetto della Congregazione per il clero. Questi due prelati avevano previsto da tempo una completa riorganizzazione della provincia ecclesiastica olandese. Baggio negli anni era rimasto colpito e allarmato dalla mancanza di unit\u00e0 in seno alla Conferenza episcopale olandese e Oddi, gi\u00e0 ai tempi in cui era nunzio apostolico in Belgio, aveva visto con disapprovazione i cambiamenti nella provincia ecclesiastica olandese dopo il Concilio Vaticano II.\nLa divisione dei vescovi olandesi apparve anche durante il sinodo. Johannes Willem Maria Bluijssen, vescovo di 's-Hertogenbosch nelle sue memorie scrisse: \"Noi vescovi olandesi eravamo divisi, incurabilmente divisi; ci siamo costantemente contraddetti l'uno con l'altro, per il foro del Papa e della Curia romana. Gli uomini della Curia a volte hanno messo a dura prova la nostra politica. Ma eravamo troppo divisi per fornire un contrappeso credibile\".\nPer questo motivo il sinodo dur\u00f2 tanto. Un'altra ragione era che i vescovi, bench\u00e9 divisi tra loro, offrivano davvero una grande resistenza. Quando al segretario del sinodo, il vescovo ausiliare di Haarlem Jos Lescrauwaet fu chiesto per quanto tempo il sinodo sarebbe durato egli rispose: \"Fino a quando i vescovi lo vorranno\".\nIl 25 gennaio, il papa e i vescovi olandesi celebrarono nuovamente la messa insieme. Questa volta l'occasione fu la festa della conversione di Paolo. Nella sua omelia il papa inizi\u00f2 facendo riferimento all'ecumenismo e si compliment\u00f2 con il cardinale Johannes Willebrands, presidente del Segretariato per la promozione dell'unit\u00e0 dei cristiani, per il suo lavoro. Egli in conclusione fece un appello ai vescovi olandesi per forgiare e diffondere questa unit\u00e0 internamente.\nIl 31 gennaio il papa celebr\u00f2 la solenne conclusione del sinodo con una celebrazione eucaristica nella Cappella Sistina. Sull'altare della cappella c'era il documento con i decreti sinodali che sarebbero stati firmati dopo la messa dal pontefice e dai padri sinodali. Nella sua omelia il papa elogi\u00f2 il lavoro che il sinodo aveva svolto e invit\u00f2 i fedeli dei Paesi Bassi a pregare per il successo della realizzazione di ci\u00f2 che \u00e8 stato deciso dall'assemblea.\nLe decisioni riguardavano i vescovi, i sacerdoti, i religiosi e i laici. Furono inoltre adottate alcune disposizioni supplementari, come l'istituzione di un consiglio sinodale che avrebbe dovuto vigilare sull'attuazione delle decisioni. Esso era composto dal cardinale Gabriel-Marie Garrone, dal cardinale Johannes Willebrands e da monsignor Johannes Willem Maria Bluijssen. Nel regolamento integrativo fu stabilito che monsignor Gijsen, uno dei vescovi pi\u00f9 isolati, avrebbe dovuto prendere parte alle attivit\u00e0 nazionali della provincia ecclesiastica olandese.\nPer quanto riguarda i vescovi essi furono incaricati di ripristinare l'unit\u00e0 e trovare un nuovo equilibrio tra gli accordi congiunti nella Conferenza episcopale e le loro responsabilit\u00e0 nelle loro stesse diocesi. Essi avrebbero dovuto contribuire - ripristinando quell'unit\u00e0 - alla rimozione della confusione tra i credenti. Si sarebbe presa in esame la possibilit\u00e0 di nominare nuovi vescovi e persino le possibilit\u00e0 di istituire nuove diocesi. Si pensava a una possibile nuova diocesi di Almere e a una scissione della diocesi di 's-Hertogenbosch dalla quale sarebbe dovuta sorgere la diocesi di Eindhoven. Di entrambi i progetti alla fine non se ne fece nulla. Nuovi vescovi erano tra l'altro necessari per garantire che tutte le commissioni della Conferenza episcopale olandese potessero essere presiedute da un vescovo.\nPer quanto riguarda i sacerdoti, il sinodo not\u00f2 che spesso avevano una visione troppo funzionale del loro compito. Essi avrebbero dovuto prestare pi\u00f9 attenzione alla propria vita spirituale. Il sinodo si dichiar\u00f2 preoccupato per il piccolo numero di chiamate al sacerdozio. I vescovi si impegnarono dunque a sviluppare una pastorale vocazionale attiva. I seminari sacerdotali avrebbero dovuto prendere la forma sul modello di Rolduc - ovvero i candidati al sacerdozio avrebbero dovuto studiare e vivere sotto lo stesso tetto - o di convitti - dove gli studenti vivevano insieme e seguivano la loro formazione altrove, ad esempio in facolt\u00e0 teologiche esterne. Questi corsi di studio avrebbero dovuto essere posti sotto la stretta supervisione dei vescovi. La situazione dei preti sposati che insegnavano in seminari o collegi avrebbe dovuto essere esaminata. Molti interpretarono questo come un annuncio delle loro dimissioni.\nCi si aspettava che i laici non si polarizzassero e - senza fanatismo - cessassero di bloccare un vero dialogo. I pastori furono elogiati ma venne auspicata una distinzione molto pi\u00f9 chiara tra i sacerdoti e gli operatori pastorali. L'impressione di un clero parallelo doveva essere infatti evitata. La partecipazione alla celebrazione eucaristica domenicale sarebbe dovuta essere incoraggiata, cos\u00ec come la partecipazione al sacramento della confessione, quasi completamente obsoleta nei Paesi Bassi. La catechesi si sarebbe dovuta allineare con le linee guida romane.\nDopo il sinodo.\nDopo il sinodo vennero creati alcuni seminari in particolare nella diocesi di Breda (Bovendonk nel 1983), nella diocesi di 's-Hertogenbosch (Centro San Giovanni nel 1986), nella diocesi di Rotterdam (Vronesteyn nel 1988) e nella diocesi di Haarlem-Amsterdam (Casa Willibrord) nel 1996.\nI vescovi olandesi nei confronti del sinodo si divisero tra critici - come il vescovo di 's-Hertogenbosch Johannes Willem Maria Bluijssen - entusiasti - come il vescovo di Rotterdam Adrianus Simonis - e dimissionari - come l'arcivescovo metropolita di Utrecht Johannes Willebrands. In effetti la tanto desiderata unit\u00e0 all'interno della conferenza episcopale olandese da molti non venne notata. Secondo il cardinale Willebrands molti laici speravano che i vescovi olandesi avrebbero mostrato pi\u00f9 unit\u00e0 nelle loro politiche. Tra di essi l'entusiasmo per i risultati del sinodo era basso. Il padre gesuita di Amsterdam Jan van Kilsdonk disse per radio: \"La situazione \u00e8 senza speranza ma non seria. Il papa ha reso dei lacch\u00e8 i vescovi olandesi\". Per l'Associazione degli operatori pastorali (VPW), la delusione fu grande: \"\u00c8 un mistero come gli stessi vescovi possano essere influenzati dal Vaticano. Qualunque cosa accada, continuiamo\".\nUn anno dopo il sinodo, il cardinale Willebrands dichiar\u00f2: \"Fin dall'inizio questo sinodo \u00e8 stato accolto negativamente dalla maggioranza dei sacerdoti, dagli operatori pastorali e da molti altri laici che sono impegnati e attivi nella pastorale. Eppure c'erano anche molti che speravano che nei mesi che seguirono i vescovi avrebbero mostrato unit\u00e0 nelle loro politiche. Con il passare dei mesi, questa aspettativa ha toccato il fondo. In nessun luogo c'era una vera comunione, una vera comunit\u00e0. I conflitti tornarono di nuovo virulenti. Delusione, amarezza, aperta opposizione ai vescovi e forse la cosa peggiore, crescente indifferenza verso la Chiesa, sono le conseguenze\".\nDopo il sinodo segu\u00ec un certo numero di nomine episcopali che generarono criticit\u00e0 in una parte della comunit\u00e0 religiosa olandese. In primo luogo il cardinale Willebrands ricevette due vescovi ausiliari nelle persone di Johannes Antonius de Kok e Johannes Bernardus Ni\u00ebnhaus, mentre il vescovo di Rotterdam ricevette un vescovo coadiutore nella persona di Ronald Philippe B\u00e4r. Quest'ultima nomina rifletteva l'intenzione, poi attuata, di sostituire il cardinale Willebrands con monsignor Adrianus Simonis. Successivamente Hendrik Joseph Alois Bomers e Joseph Frans Lescrauwaet divennero vescovi ausiliari di Haarlem e Jan ter Schure vescovo di 's-Hertogenbosch. Secondo alcuni, tutte queste nomine contribuirono all'alienazione della comunit\u00e0 di fede olandese dalla Chiesa di Roma. Secondo loro la visita pastorale del papa nei Paesi Bassi nel 1985 gener\u00f2 una dimostrazione della totale incomprensione in cui la provincia ecclesiastica olandese era stata lasciata dopo questo sinodo speciale. Altri vedono questo sinodo come un cauto punto di svolta nella storia della Chiesa del dopoguerra nei Paesi Bassi."}
{"id": "7539640", "revid": "1305772", "url": "https://it.wikipedia.org/wiki?curid=7539640", "title": "MP da Last Don", "text": "MP da Last Don \u00e8 il settimo album del rapper statunitense Master P, pubblicato nel 1998 da No Limit, Priority Records e Virgin Music. A poco pi\u00f9 di un mese dalla sua uscita, l'album \u00e8 certificato multi-platino dalla RIAA per le oltre 4 milioni di unit\u00e0 fisiche vendute."}
{"id": "7539650", "revid": "6923", "url": "https://it.wikipedia.org/wiki?curid=7539650", "title": "Firas Gandah", "text": "Biografia.\nNasce a Zarqa, Giordania, si trasferisce in Italia per intraprendere gli studi universitari ottenendo la laurea in Architettura, indirizzo Urbanistica, all'Universit\u00e0 degli Studi di Palermo nel 1990. Nel 1996 ottiene il dottorato di ricerca in pianificazione urbana e territoriale sotto la supervisione scientifica del Prof. Vincenzo Cabianca.\n\u00c8 attualmente professore nel Dipartimento di Architettura di Al Balqa' Applied University (BAU) in cui ha ricoperto il ruolo di Head of Department e ricopre il ruolo di Assistant Dean of Students Affairs.\nSvolge ricerca nel campo della gestione e fruizione dei beni culturali e storia dell'architettura"}
{"id": "7539661", "revid": "1573940", "url": "https://it.wikipedia.org/wiki?curid=7539661", "title": "Chiesa di San Giuseppe (Lipari)", "text": "La chiesa di San Giuseppe \u00e8 un edificio di culto ubicato al termine della salita omonima, ubicata nella zona portuale di Marina Corta in Lipari. Come si pu\u00f2 facilmente intuire dal nome, tale chiesa \u00e8 dedicata al culto di San Giuseppe.\nStoria.\nEpoca aragonese.\nNell'area \u00e8 documentato il \"templum magnum\" o primitiva \"chiesa di San Bartolomeo alla marina\", luogo dove erano state custodite le spoglie di San Bartolomeo e che il Barbarossa aveva fatto radere al suolo per collocarvi i cannoni per sparare sul Castello.\nEpoca spagnola.\nNel luglio 1544, l'isola fu assaltata, assediata, invasa e devastata da Khayr al-Din Barbarossa: tali saccheggi e distruzioni sono documentati come la \"ruina\". Il corsaro ottomano si insedi\u00f2 nelle strutture ipogee del \"templum magnum\" con armi da fuoco pesanti, dalla postazione sferr\u00f2 un pesante attacco tramite fitto bombardamento alla rocca.\nI martellanti cannoneggiamenti rasero al suolo ampie zone cittadine al punto che l'imperatore Carlo V e Papa Paolo III decretarono e predisposero l'immediato ripopolamento e la conseguente ricostruzione, sebbene la citt\u00e0 apparisse completamente disabitata. Nel 1545 furono riedificate la stessa chiesa di San Giuseppe, la chiesa di San Pietro e la chiesa delle Anime del Purgatorio.\nIl corpo della chiesa secentesca si identificava nelle strutture del magazzino adiacente all'attuale chiesa, sul lato mare. In seguito il magazzino fu adibito ad antisacrestia della nuova chiesa, sede di riunione per la Confraternita di San Giuseppe.\nIl 1\u00ba maggio 1626 il tempio fu eretto a filiale della cattedrale e affidata ad un cappellano per volont\u00e0 del vescovo Giuseppe Candido.\nEpoca contemporanea.\nIl 9 settembre 2017 un fulmine provoca il crollo parziale della cuspide del campanile. Il 9 settembre 2018 il restauro viene completato e sancito da una cerimonia religiosa.\nInterno.\nNavata.\nL'interno a navata unica, cantoria sostenuta da due pilastri nella controfacciata, altari laterali incassati nelle arcate, decori e manufatti in stile barocco, presenta una volta a botte.\nNavata sinistra.\nAltre opere documentate:"}
{"id": "7539663", "revid": "102667778", "url": "https://it.wikipedia.org/wiki?curid=7539663", "title": "Guvacine", "text": "La guvacine o guvacina \u00e8 un composto alcaloide presente nelle noci di betel."}
{"id": "7539667", "revid": "767487", "url": "https://it.wikipedia.org/wiki?curid=7539667", "title": "Jungle Bride", "text": "Jungle Bride \u00e8 un film statunitense del 1933, diretto da Harry Hoyt e Albert H. Kelley.\nTrama.\nUn uomo \u00e8 stato incarcerato, ma sua sorella Doris Evans \u00e8 convinta che sia innocente. Grazie ad una campagna stampa senza scrupoli il giornalista John Frankin, fidanzato di Doris, \u00e8 riuscito a far cadere molti sospetti su colui che crede essere il vero colpevole: Gordon Wayne, che, sentendosi, a torto o a ragione, braccato, si imbarca, col suo amico Eddie, su una nave diretta in Sudafrica. Doris e John, nel tentativo di smascherarlo e consegnarlo alla giustizia, si imbarcano a loro volta sulla stessa nave.\nLa nave fa naufragio al largo delle coste africane, ed i quattro, Doris, John, Gordon ed Eddie trovano rifugio in un tratto di costa disabitata, circondato dalla fitta giungla. Qui organizzano la loro difficile vita nella natura a tratti ostile, mentre si danno da fare, senza esito, nel cercare una possibile via di uscita verso zone civilizzate. Mentre John persiste nel suo atteggiamento intransigente nei confronti di Gordon, che ritiene essere un delinquente, Doris rimane colpita dalle doti umane e dalla generosit\u00e0 di Gordon, al punto da distaccarsi progressivamente dal suo legame col fidanzato mentre si sente attratta, ricambiata, da Gordon.\nUna notte avvistano il relitto della nave naufragata, che le correnti hanno portato lentamente verso la costa: su di esso trovano il capitano, malamente ferito. Doris gli chiede se ha l\u2019autorit\u00e0 di unire i passeggeri in matrimonio. Dopo la risposta affermativa, Doris e Gordon si sposano, con grande disappunto di John. Poco dopo il capitano spira.\nTempo dopo una nave incrocia presso la costa, e li trae in salvo. Si apprende anche che il fratello di Doris, colpito a morte dopo una tentata evasione, abbia in punto di morte confessato una verit\u00e0 che ha completamente scagionato Gordon. Doris e Gordon, prima di tornare alla civilt\u00e0, tuttavia, decidono di aspettare il successivo passaggio della nave, previsto una decina di giorni pi\u00f9 tardi, per poter trascorrere la loro luna di miele nella capanna che hanno costruito fra tante avversit\u00e0."}
{"id": "7539692", "revid": "1543377", "url": "https://it.wikipedia.org/wiki?curid=7539692", "title": "Biathlon ai X Giochi olimpici invernali - 20 km maschile", "text": "La gara individuale in programma del biathlon ai X Giochi olimpici invernali, si svolse il giorno 12 febbraio 1968 ad Autrans, sulla distanza di 20 Km.\nClassifica Finale.\nQuattro riprese di tiro. Il bersaglio aveva due cerchi, uno interno e uno esterno. I centri al di fuori del cerchio esterno attribuivano una penalit\u00e0 di due minuti. I centri tra i due cerchi comportavano una penalit\u00e0 di un minuto."}
{"id": "7539701", "revid": "247222", "url": "https://it.wikipedia.org/wiki?curid=7539701", "title": "Il funambolo", "text": "Il funambolo \u00e8 stato un programma televisivo italiano di genere documentario, andato in onda su Rai 3 per la serie \"Il mestiere di vivere\" nel 2003.\nIl programma.\n\"Il funambolo\" \u00e8 un documentario suddiviso in 5 puntate, ciascuna della durata di un'ora, e dedicato alla carriera, sia musicale che personale, del cantautore toscano Pupo. Esso riguarda molti aspetti positivi dell'artista, come i tanti successi, ma anche quelli negativi, come i tanti investimenti sbagliati e le ingenti perdite per il gioco d'azzardo, passione con cui Pupo ha sempre avuto un forte rapporto."}
{"id": "7539703", "revid": "228587", "url": "https://it.wikipedia.org/wiki?curid=7539703", "title": "Vo\u017edovac Stadium", "text": ""}
{"id": "7539704", "revid": "1305772", "url": "https://it.wikipedia.org/wiki?curid=7539704", "title": "I'm Up", "text": ""}
{"id": "7539709", "revid": "228587", "url": "https://it.wikipedia.org/wiki?curid=7539709", "title": "Stadio Vo\u017edovac", "text": ""}
{"id": "7539711", "revid": "117882963", "url": "https://it.wikipedia.org/wiki?curid=7539711", "title": "Nero su nero", "text": "Nero su nero \u00e8 una sceneggiato televisivo prodotto e trasmesso in tre puntate dalla Rai sulla Rete 2 nel 1978.\nLo sceneggiato vede l'attore Paolo Stoppa, nella sua ultima interpretazione televisiva.\nTrama.\nItalia 1959 - Martinelli \u00e8 un uomo di condizioni modeste, profugo dell'Africa Orientale, dove possedeva un'attivit\u00e0, perduta con la disfatta italiana. Egli conosce degli ex fascisti, Invernizzi e un commendatore, che occupano posizioni influenti, i quali lo aiutano ad ottenere il debito risarcimento bellico, esigendo tuttavia una pesantissima tangente.&lt;br&gt;\nIncassando lo smacco, egli incontra Olimpia e la giovane Margherita, quest'ultima stimata da dei nostalgici per la sua calligrafia, identica a quella del dittatore. Martinelli medita cos\u00ec un'ingegnosa truffa, creare con l'aiuto di lei, dei diari contraffatti. Tra mille traversie, contando sulla dabbenaggine dei suoi truffatori, egli riesce a spacciarli in cambio di un'enorme fortuna, che lo riscatta dallo sgarbo e dagli anni di vita grama.&lt;br&gt;\nScoperto l'arcano, gli acquirenti lo raggiungono in un lussuoso pensionato svizzero, dove egli trascorre serenamente i suoi ultimi anni, nonostante la salute segnata da un infarto, certo di non poter sopravvivere a un processo per frode.\nCuriosit\u00e0.\nNonostante l'ambientazione di fine anni 'Cinquanta, per motivi di stanziamento ricorrono alcuni anacronismi, come la divisa del vigile urbano capitolino e un furgone delle Poste, contemporanei all'epoca della produzione, cos\u00ec come la confezione del \"piccolo chimico\", con il quale il protagonista antica i falsi diari."}
{"id": "7539713", "revid": "729019", "url": "https://it.wikipedia.org/wiki?curid=7539713", "title": "Werner von B\u00fclow", "text": "Biografia.\nVon B\u00fclow apparteneva ad una famiglia della nobilt\u00e0 tedesca. Il 15 giugno 1916 prese servizio nell'esercito durante la prima guerra mondiale come allievo ufficiale del 4\u00ba Reggimento della Guardia. Dalla met\u00e0 di settembre del 1916 sino alla met\u00e0 di gennaio del 1917 von Bulow port\u00f2 a completamento il proprio addestramento come cadetto e nel febbraio del 1917 venne trasferito sul fronte occidentale. Qui, il 31 maggio 1917, venne promosso tenente. All'inizio di febbraio del 1918 venne assegnato al Lehr-Infanterie-Regiment. Da marzo, von B\u00fclow venne impiegato nel III battaglione ma il 1 ottobre venne catturato prigioniero dai francesi, venendo rilasciato solo a met\u00e0 febbraio del 1920\nDopo il suo ritorno in patria, inizialmente venne congedato dall'esercito ma il 12 aprile volle riprendere a tutti i costri il servizio militare. Il 2 agosto 1920 divenne membro della \"Schutzpolizei\" di Brema ed il 1 luglio del 1930 entr\u00f2 nella polizia di Berlino. Il 1 dicembre 1934 raggiunse il grado di capitano. Lavor\u00f2 quindi come ufficiale per i servizi segreti e, dopo la riforma dell'esercito, il 15 ottobre 1935 venne nominato comandante del 48\u00ba reggimento di fanteria ed il 1 agosto 1936 venne promosso maggiore. Il 10 novembre 1938 venne nominato comandante del I battaglione del 27\u00ba reggimento di fanteria d'istanza a G\u00fcstrow. Con questo reggimento prese parte alla campagna di invasione della Polonia che apr\u00ec il secondo conflitto mondiale ed il 1 gennaio 1940 venne promosso al rango di tenente colonnello. Von B\u00fclow venne quindi spostato col suo battaglione sul fronte occidentale e dopo la fine dei combattimenti in Francia venne nominato comandante del suo reggimento, passando in seguito al 252\u00ba reggimento di fanteria. Con quest'ultimo reggimento, von B\u00fclow venne coinvolto nelle operazioni di invasione dell'Unione Sovietica, guadagnandosi il 19 dicembre 1941 la Croce tedesca in oro. Promosso al grado di colonnello il 15 febbraio 1942, venne trasferito nella riserva di fureria. Il 2 marzo 1942 venne nominato comandante del 686\u00ba reggimento di fanteria per poi occupare, dal 21 ottobre 1942 al 14 aprile 1943, il ruolo di comandante del reggimento granatieri. Il 15 agosto 1943 venne nominato comandante della 111\u00aa divisione di fanteria, ma mor\u00ec in combattimento il 30 agosto 1943 presso Taganrog. Venne promosso al rango di generale \"alla memoria\" nel novembre di quello stesso anno."}
{"id": "7539714", "revid": "1714743", "url": "https://it.wikipedia.org/wiki?curid=7539714", "title": "Antonio I da Correggio", "text": "Biografia.\nEra figlio di Gherardo VI da Correggio, signore di Correggio.\nFu creato cavaliere nel 1452 a Ferrara in occasione dell'elezione a duca di Borso d'Este e gli port\u00f2 lo scettro. Fu al servizio degli Sforza e nel 1469, con l'appoggio dei Pio di Savoia, tent\u00f2 di rovesciare Borso d'Este dalla signoria e a cacciare il fratello Manfredo dalla co-signoria di Correggio; il progetto fall\u00ec e Antonio fu costretto all'esilio. Fu nominato consigliere ducale dal duca di Milano e si ritir\u00f2 a Brescello dove mor\u00ec nel 1474.\nDiscendenza.\nAntonio spos\u00f2 in prime nozze Bianca, figlia di Aldobrandino Rangoni e in seconde nozze Ginevra, figlia di Galasso Pio. Ebbe tre figli:"}
{"id": "7539718", "revid": "1964823", "url": "https://it.wikipedia.org/wiki?curid=7539718", "title": "Tottenham Hotspur Football Club 2018-2019", "text": "Questa voce raccoglie le informazioni riguardanti il Tottenham Hotspur Football Club nelle competizioni ufficiali della stagione 2018-2019.\nStagione.\nIl club decide di riconfermare la rosa con cui ha raggiunto un buon terzo posto nella Premier League 2017-2018, rinnovando i contratti di molti giocatori e quello del manager Mauricio Pochettino.\nIl campionato si apre l'11 agosto 2018 con il match esterno contro il Newcastle Utd (vittoria per 1-2 al St James' Park). Dopo aver fatto punteggio pieno nella prime tre partite di campionato (includendo anche il 3-1 casalingo sul Fulham e lo 0-3 rifilato al Manchester Utd all'Old Trafford), il Tottenham incappa nelle prime due sconfitte stagionali, tra l'altro consecutive, contro Watford (2-1) e Liverpool (1-2). In seguito gli \"Spurs\" si rialzano sconfiggendo in successione Brighton (1-2), Huddersfield (0-2), Cardiff City (1-0) e West Ham Utd (0-1), stabilendosi cos\u00ec ai vertici della classifica insieme a Manchester City e Liverpool.\nIl 29 ottobre, tuttavia, i londinesi vengono sconfitti nello scontro diretto dagli stessi \"Citizens\" (sconfitta casalinga per 0-1). Dopo la sconfitta interna per mano dei mancuniani, il Tottenham ottiene tre vittorie di fila contro Wolverhampton (2-3), Crystal Palace (0-1) e Chelsea (3-1), occupando cos\u00ec il terzo posto a discapito degli stessi \"Blues\" e dell'Arsenal. Nella giornata successiva, quella del 2 dicembre,il Tottenham deve giocare il North London derby contro i \"Gunners\" ma arriva una pesante sconfitta per 4-2 la quale, tuttavia, non fa perdere posizioni in classifica agli \"Spurs\" poich\u00e9 questi ottengono cinque successi consecutivi contro Southampton (3-1), Leicester City (0-2), Burnley (1-0), Everton (2-6) e Bournemouth (5-0). Il girone d'andata si conclude, dunque, con il Tottenham saldamente al terzo posto della Premier League con 45 punti, alle spalle di Manchester City e Liverpool, le quali marciano ad una velocit\u00e0 superiore rispetto a tutte le altre compagini inglesi.\nIn Champions League il Tottenham \u00e8 inserito nel gruppo B con gli spagnoli del Barcellona, gli italiani dell'Inter e gli olandesi del PSV Eindhoven. Dopo un avvio in sordina, causato dalle sconfitte con Inter (2-1 al Meazza) e Barcellona (2-4 al Wembley Stadium) e dal pareggio esterno con il PSV (2-2 ad Eindhoven), gli \"Spurs\" si riprendono sconfiggendo in successione lo stesso PSV in casa (2-1) e l'Inter (1-0 a Wembley) nello scontro diretto per il secondo posto del girone.\nL'11 dicembre, nell'ultima giornata della fase a gironi della Champions League, il Tottenham riesce a ottenere la qualificazione agli ottavi, anche grazie al pareggio dell'Inter in casa con il PSV per 1-1, pareggiando al Camp Nou con il Barcellona grazie a una rete di Lucas Moura. nale. Nella classifica finale italiani e londinesi sono appaiati al secondo posto del raggruppamento (8 punti a testa per entrambe le squadre): l'arrivo a pari punti \u00e8 favorevole per\u00f2 al Tottenham, che accede al turno successivo grazie ad uno maggiore numeri di gol segnati in trasferta negli scontri diretti con i \"nerazzurri\" (-Tottenham 2-1; Tottenham- 1-0).\nNel frattempo il Tottenham esordisce in Coppa di Lega il 26 settembre 2018 sconfiggendo il Watford per 4-2 ai rigori nei sedicesimi di finale (i tempi supplementari si erano conclusi sul 2-2). Agli ottavi i londinesi estromettono dalla competizione il West Ham Utd con una vittoria per 1-3 al London Stadium. Ai quarti gli \"Spurs\" hanno ragione dell'Arsenal, vincendo 0-2 all'Emirates Stadium grazie alle reti di Son e Alli. In semifinale il Chelsea viene sconfitto in casa per 1-0 con rete di Kane su rigore, ma al ritorno i \"Blues\" si impongono per 2-1 allo Stamford Bridge; con il doppio confronto in assoluta parit\u00e0 (2-2 l'aggregato totale) sono necessari i rigori, da cui il Tottenham esce sconfitto per 4-2 a causa degli errori in successione di Dier e Lucas Moura.\nIl girone di ritorno si apre, il 29 dicembre, con il brusco tonfo interno contro il Wolverhampton (sconfitta per 1-3 a Londra), a cui seguono la vittoria esterna contro il Cardiff City (0-3) e la sconfitta casalinga, la sesta stagionale in campionato, ad opera del Manchester Utd (0-1).\nIl 4 gennaio comincia la FA Cup, ma in questa competizione il cammino del Tottenham si rivela meno esaltante, infatti dopo aver sconfitto con una goleada (0-7) il Tranmere, squadra di terza divisione inglese, gli \"Spurs\" vengono eliminati dai concittadini del Crystal Palace nel quarto turno (sconfitta per 2-0 al Selhurst Park).\nI londinesi ottengono in campionato un filotto di cinque vittorie per poi arrendersi al Chelsea il 27 febbraio 2019 (sconfitta per 2-0 allo Stamford Bridge) e pareggiare in casa contro l'Arsenal (1-1) il 2 marzo. Da qui in poi, complici anche gli impegni nelle coppe, il Tottenham inizia ad ottenere parecchi risultati altalenanti, tra cui le sconfitte con Liverpool (2-1 ad Anfield il 31 marzo) e Manchester City (1-0 all'Etihad Stadium il 20 aprile), che mettono in discussione la terza piazza in campionato degli \"Spurs\".\nNegli ottavi di finale gli \"Spurs\" pescano i tedeschi del Borussia Dortmund, i quali vengono sconfitti sia all'andata in casa (3-0) sia al ritorno in trasferta (0-1). Ai quarti il Tottenham trova i connazionali del Manchester City, capaci di sconfiggere gli \"Spurs\" in entrambe le gare di Premier League. All'andata, giocata in casa nel nuovo Tottenham Hotspur Stadium, i londinesi si impongono sui mancuniani per 1-0 grazie alla rete del fuoriclasse coreano Son. Nella gara di ritorno il Tottenham viene sconfitto dal City all'Etihad Stadium per 4-3 al termine di una gara combattuttissima, ma passa comunque il turno grazie alla regola dei gol in trasferta (4-4 l'aggregato totale). Con il passaggio del turno gli \"Spurs\" raggiungono la semifinale della massima competizione continentale per la prima volta nella loro storia, superando la loro precedente prestazione della stagione 2010-2011 in cui furono eliminati ai quarti dal Real Madrid.\nIn campionato, dopo la sofferta vittoria interna con il Brighton (1-0) del 23 aprile, il Tottenham incassa due sconfitte consecutive con West Ham Utd (0-1 in casa) e Bournemouth (1-0 in trasferta), cedendo cos\u00ec il terzo posto ai rivali concittadini del Chelsea (sono 71 i punti per i \"Blues\", mentre 70 quelli degli \"Spurs\"). \nIn semifinale di Champions League gli inglesi affrontano gli olandesi dell'Ajax, squadra sorpresa del torneo composta da giocatori molto giovani, capaci di eliminare in sequenza i campioni in carica del Real Madrid agli ottavi e la Juventus ai quarti. All'andata i \"Lancieri\" vincono 0-1 a Londra, cos\u00ec al ritorno alla Johan Cruijff Arena di Amsterdam gli \"Spurs\" sono costretti a vincere fuori casa con almeno un gol di scarto e almeno 2 gol segnati per poter passare il turno. Nonostante ci\u00f2 l'Ajax riesce a imporsi nuovamente con de Ligt e Ziyech chiudendo il primo tempo sul 2-0. Con soli 45 minuti a disposizione e sotto di 3 reti in totale il brasiliano Lucas Moura riesce a segnare una tripletta con l'ultimo gol che arriva all'ultimo minuto della gara che porta la squadra alla sua prima finale di Champions League, in cui dovranno affrontare i compatrioti del Liverpool.\nIl campionato si chiude con il pareggio interno contro l'Everton (2-2), i londinesi si classificano al quarto posto con 71 punti conquistati, a +1 dall'Arsenal quinto, ottenendo quindi la diretta qualificazione alla fase a gironi della UEFA Champions League 2019-2020.\nIn finale di Champions League gli \"Spurs\" si arrendono al Liverpool, che dopo pochi minuti dall'inizio della gara ottiene un calcio di rigore realizzato da Salah e che raddoppia con Origi a pochi minuti dalla fine a sigillare lo 0-2 finale.\nMaglie e sponsor.\nLo sponsor tecnico per la stagione 2018-19 \u00e8 Nike, mentre lo sponsor ufficiale \u00e8 AIA. La divisa casalinga si compone della tradizionale maglia bianca, abbinata a pantaloncini blu navy e calzettoni bianchi; la casacca nella parte inferiore sfuma gradualmente dal bianco al blu. La seconda divisa ha la maglia blu navy, pantaloncini e calzettoni blu; sulle spalle \u00e8 presente un motivo elettrico azzurro.\nOrganigramma societario.\nDi seguito l'organigramma societario.\nArea direttiva\nArea tecnica\nRosa.\nDi seguito la rosa completa.\n \nCalciomercato.\nSessione estiva (dal 13/05 all'11/08).\nLa sessione estiva di calciomercato del Tottenham nella stagione 2018-2019 \u00e8 caratterizzata da un insolito record: per la prima volta dalla creazione della finestra di mercato estiva un club della Premier League non ha ingaggiato nessun giocatore. Il presidente Daniel Levy ha in seguito spiegato che l'allenatore Mauricio Pochettino non gradiva alcun nuovo innesto nella squadra e che invece i giocatori ripresisi dagli infortuni erano come dei nuovi acquisti per lui.\nDopo le accuse mosse al presidente che secondo alcuni non avrebbe acquistato alcun giocatore a causa della mancanza di fondi, destinati alla costruzione del nuovo stadio, Daniel Levy ha risposto che il mancato acquisto di nuovi giocatori non dipendeva dalla mancanza di fondi perch\u00e9 il club aveva gi\u00e0 un certo budget stanziato da utilizzare solamente per il mercato e che quindi non poteva venire utilizzato per altri scopi, come la costruzione e la manutenzione degli impianti.\nSessione invernale (dal 02/01 al 31/01).\nAnche durante la sessione invernale gli \"Spurs\" hanno continuato la loro politica sui nuovi acquisti, nonostante ci\u00f2 hanno ceduto per 11.000.000\u00a3 il centrocampista Moussa Demb\u00e9l\u00e9 al Guangzhou, dopo 7 anni al club in cui ha collezionato 171 presenze e 7 gol."}
{"id": "7539719", "revid": "1573940", "url": "https://it.wikipedia.org/wiki?curid=7539719", "title": "Diga di Miyagawa", "text": "La \u00e8 una diga \nnella prefettura di Fukushima, in Giappone, completata nel 1962."}
{"id": "7539725", "revid": "184755", "url": "https://it.wikipedia.org/wiki?curid=7539725", "title": "Costruzioni pi\u00f9 alte della citt\u00e0 di Brescia", "text": "Tra le costruzioni pi\u00f9 alte della citt\u00e0 di Brescia, l'edificio abitabile pi\u00f9 alto \u00e8 il grattacielo Crystal Palace (27 piani, 110\u00a0m d'altezza), collocato nel centro direzionale chiamato \"Brescia 2\", mentre la struttura pi\u00f9 alta della citt\u00e0 \u00e8 la torre del termoutilizzatore (120\u00a0m d'altezza).\nStoria.\nIn epoca romana, la citt\u00e0 di Brescia (chiamata Brixia) possedeva soltanto delle piccole torri di avvistamento poste lungo la cinta muraria. Due di queste sono ancora oggi visibili (sebbene siano state fortemente rimaneggiate nei secoli successivi): una \u00e8 la Torre Paganora, chiamata anticamente \"Porta Paganorum\", l\u2019altra \u00e8 la cosiddetta torre di Porta Bruciata, collocata in corrispondenza dell'antica \"Porta Mediolanensis\", uno dei principali punti d'accesso alla citt\u00e0 romana, da cui partiva il decumano massimo (oggi Via dei Musei). \nCon l'affermarsi del cristianesimo cominci\u00f2 la costruzione di chiese con annessi campanili, che superarono in altezza le precedenti costruzioni romane. Il pi\u00f9 antico campanile esistente a Brescia \u00e8 probabilmente la Torre Mirabella: alta 22\u00a0m, di forma cilindrica, \u00e8 tutto ci\u00f2 che resta dell'antica Chiesa di Santo Stefano in Arce, costruita nel V secolo sulla cima del Colle Cidneo, nello stesso luogo in cui sorgeva un tempio romano (a sua volta costruito su un precedente tempio celtico). Demolita nel XVI secolo per ampliare le strutture difensive del Castello di Brescia, il campanile fu mantenuto come torre di avvistamento. Durante il medioevo furono rafforzate le difese della citt\u00e0 con la costruzione di diverse torri, tra le quali possiamo ricordare la Torre della Pallata (alta 32\u00a0m) e soprattutto la Torre del Pegol che, con i suoi 54\u00a0m d'altezza, \u00e8 rimasta per circa 700 anni l'edificio pi\u00f9 alto di Brescia. \nNel 1825 venne completata la grande cupola del Duomo Nuovo, progettata dall'architetto Luigi Cagnola. Con i suoi 80\u00a0m d'altezza \u00e8 stata la costruzione pi\u00f9 alta della citt\u00e0 per oltre 150 anni, fino a quando, tra gli anni 70 e 80 del XX secolo, con i lavori di ampliamento della Centrale Lamarmora (la prima centrale per il teleriscaldamento realizzata in Italia), furono costruite le 2 ciminiere gemelle, alte entrambe 100\u00a0m. Nel 1992 fu completato il Crystal Palace che, con i suoi 110\u00a0m d'altezza, \u00e8 il grattacielo pi\u00f9 alto di Brescia ed \u00e8 rimasta la costruzione pi\u00f9 alta della citt\u00e0 fino al 1998, quando \u00e8 stata realizzata la torre del termoutilizzatore.\nGrattacieli.\nBrescia \u00e8 stata la prima citt\u00e0 italiana, e una delle prime in Europa, ad aver costruito un grattacielo. Il primo grattacielo di Brescia (e d'Italia) \u00e8 il Torrione INA, completato nel 1932 e progettato dall'architetto Marcello Piacentini. Con i suoi 57\u00a0m d'altezza \u00e8 rimasto l'edificio ad uso abitativo pi\u00f9 alto della citt\u00e0 per oltre 50 anni. Infatti, durante il boom edilizio avvenuto nel secondo dopoguerra, la citt\u00e0 di Brescia si \u00e8 sviluppata pi\u00f9 in orizzontale che in verticale e la costruzione di edifici a torre \u00e8 rimasta limitata. Fu solo a partire dagli anni 80 che ci fu una ripresa nella costruzione di grattacieli, iniziata con la realizzazione del quartiere San Polo (in cui furono realizzate le torri Cimabue e Tintoretto, alte entrambe 63\u00a0m) e, soprattutto, con lo sviluppo del centro direzionale di Brescia dove, a cavallo tra gli anni 90 e 2000, sono state costruite diverse torri tra cui il Crystal Palace (alto 110\u00a0m), la CAP Tower (di 82\u00a0m) e la Torre Kenndy (alta 57\u00a0m). La costruzione di grattacieli \u00e8 proseguita anche negli anni successivi e si \u00e8 concentrata nelle ex aree industriali sottoposte ad opere di rigenerazione urbana. L\u2019ultimo grattacielo in ordine di tempo ad esser stato inaugurato \u00e8 lo Skyline 18 (alto 80\u00a0m) completato nel 2013.\nAltre strutture.\nA caratterizzare lo skyline di Brescia vi sono anche strutture di tipo industriale tra le quali possiamo ricordare: il gasometro di Brescia (costruito nel 1934, \u00e8 alto 45\u00a0m, ha un diametro di 22,696\u00a0m ed un peso di 280.000 kg), le due ciminiere gemelle della centrale Lamarmora (alte entrambe 100\u00a0m) e la torre del termoutilizzatore che, con i suoi 120\u00a0m d\u2019altezza, \u00e8 la costruzione pi\u00f9 alta della citt\u00e0.\nLista.\nLa seguente lista comprende gli edifici e le strutture di altezza uguale o superiore a 45\u00a0m esistenti, o in via di realizzazione, nella citt\u00e0 di Brescia. "}
{"id": "7539747", "revid": "287204", "url": "https://it.wikipedia.org/wiki?curid=7539747", "title": "Adrien Parvilliers", "text": "Biografia.\nNativo della diocesi di Amiens, entr\u00f2 nella Compagnia di Ges\u00f9 nel 1634 e fu inviato come missionario in Siria ed Egitto. Parvilliers rimase in oriente per dieci anni, durante i quali insegn\u00f2 letteratura araba a Damasco. Parvilliers era molto apprezzato sia dall'\u00e9lite intellettuale che dalla gente comune per la sua padronanza dell'arabo, per la sua capacit\u00e0 di leggere libri che persino gli imam delle moschee capivano solo parzialmente e per la sua conoscenza dell'astrologia e della matematica che lo rese celebre sia tra i turchi che tra i greci.\nTornato in Francia rimase per qualche tempo ospite di mons. Huet a Caen, ma fu in seguito destinato dai suoi superiori alla predicazione. Mor\u00ec nel collegio di Hesdin nel 1678.\nStudioso di fama, Parvilliers tenne un carteggio in arabo con l'orientalista Samuel Bochart e fu autore di un monumentale \"Interpres Orientis\" che raccoglieva il frutto dei suoi studi orientalistici, rimasto, tuttavia, manoscritto.\nDivenne celebre la sua opera devozionale \"Les Stations de Jerusalem, Pour Servir D'Entretien Sur La Passion de N. S. Jesus-Christ\", che ebbe numerose edizioni francesi e fu tradotta in inglese, tedesco, spagnolo, bretone, polacco e olandese."}
{"id": "7539748", "revid": "3732", "url": "https://it.wikipedia.org/wiki?curid=7539748", "title": "TV.PORT", "text": ""}
{"id": "7539749", "revid": "767487", "url": "https://it.wikipedia.org/wiki?curid=7539749", "title": "Maur\u00edcio Copertino", "text": "Carriera.\nGiocatore.\nHa giocato in Brasile, in Grecia ed in Cina.\nAllenatore.\nHa allenato il Serrano nelle serie minori brasiliane ed il (ad interim); \u00e8 poi stato vice di numerosi club brasiliani e della nazionale Under-20 brasiliana; per un anno \u00e8 stato vice dell' in Arabia Saudita e per due anni \u00e8 stato vice del , nella seconda divisione cinese. In seguito si \u00e8 trasferito in Cina, dove ha allenato nella seconda divisione locale."}
{"id": "7539778", "revid": "149485", "url": "https://it.wikipedia.org/wiki?curid=7539778", "title": "Jo\u00e3o Jos\u00e9 Pereira", "text": "Biografia.\nHa rappresentato il ai Giochi olimpici estivi di e . In carriera ha vinto il titolo continentale individuale agli europei di Kitzb\u00fchel 2017 e la medaglia d'oro ai XVIII Giochi del Mediterraneo di Tarragona 2018."}
{"id": "7539779", "revid": "124123", "url": "https://it.wikipedia.org/wiki?curid=7539779", "title": "Jo\u00e3o Pedro Silva", "text": ""}
{"id": "7539780", "revid": "83531", "url": "https://it.wikipedia.org/wiki?curid=7539780", "title": "Palau Reial de Pedralbes", "text": "Il Palau Reial de Pedralbes o Palazzo Reale di Pedralbes \u00e8 un edificio sito in un ampio giardino a Les Corts a Barcellona.\nDal 1919 al 1931 fu residenza della famiglia reale spagnola quando erano in visita alla citt\u00e0.\n\u00c8 sede del Museo della ceramica, del Museo tessile e degli indumenti e del Museo delle arti decorative, tutti facenti parte del Museo del design di Barcellona, ed \u00e8 anche la sede del Segretariato generale dell'Unione per il Mediterraneo (UpM/UfM). Nei suoi giardini sono presenti opere di importanti artisti catalani come Joan Borrell, Enric Casanovas ed Eul\u00e0lia F\u00e0bregas."}
{"id": "7539782", "revid": "54354", "url": "https://it.wikipedia.org/wiki?curid=7539782", "title": "Palazzo Reale di Pedralbes", "text": ""}
{"id": "7539783", "revid": "1649409", "url": "https://it.wikipedia.org/wiki?curid=7539783", "title": "Jessica Learmonth", "text": ""}
{"id": "7539787", "revid": "124757706", "url": "https://it.wikipedia.org/wiki?curid=7539787", "title": "Giovanni Donzelli", "text": "Biografia.\nNato a Firenze, vive a Prato; \u00e8 sposato con Alessia, nata in Abruzzo, e la coppia ha due figli.\nAttivit\u00e0 politica.\nStudente di Lettere all'Universit\u00e0 degli Studi di Firenze, entra in politica a 19 anni, nel 1994, aderendo al Fronte Universitario d'Azione Nazionale (FUAN) del Movimento Sociale Italiano. In seguito si trasferisce alla Scuola di Agraria del medesimo ateneo.\nNel 1997 alle elezioni universitarie dell'Universit\u00e0 di Firenze risulta primo e unico eletto fra i rappresentanti di destra nella storia dell'ateneo; viene poi eletto Presidente Nazionale di Azione Universitaria e portavoce nazionale della Giovane Italia.\nNel 2004 viene eletto Consigliere comunale a Firenze con Alleanza Nazionale, venendo rieletto nel 2009 con Il Popolo della Libert\u00e0.\nAlle elezioni regionali in Toscana del 2010 viene eletto Consigliere regionale nelle liste del PdL, in provincia di Pisa.\nNel dicembre 2012 contribuisce a fondare Fratelli d'Italia, partito di cui sar\u00e0 Coordinatore dell'esecutivo nazionale.\nViene rieletto in consiglio regionale anche alle successive regionali toscane del 2015, nelle liste di Fratelli d'Italia in provincia di Firenze.\nFra le sue prime denunce quella sul caso \"Quadra\", scandalo urbanistico di Firenze sui favoritismi urbanistici alla societ\u00e0 di progettazione Quadra tra il 2007 e il 2009. Il processo nel novembre 2013 ha visto la condanna in primo grado di 19 persone a pene da sei mesi a cinque anni. Fra di essi anche l'allora capogruppo del Partito Democratico a Palazzo Vecchio Alberto Formigli. I reati sono poi finiti in prescrizione in appello.\nDopo essersi occupato dal 2012 del caso Forteto, sostenendo le vittime che hanno denunciato i gravi fatti che hanno portato alle condanne, dal settembre 2015 ha ricoperto l'incarico di vicepresidente della Commissione d'inchiesta del Consiglio regionale della Toscana - Individuazione e analisi delle responsabilit\u00e0 politiche e istituzionali relativamente alla vicenda Il Forteto.\nDa un suo esposto \u00e8 scaturito l'arresto del sindaco di Pescia (Pistoia) Oreste Giurlani, indagato dalla Procura di Firenze con l'accusa di essersi intascato, durante la sua carica di Presidente di Uncem Toscana, oltre mezzo milione di euro di denaro pubblico.\nDal gennaio 2015 ha denunciato nell'aula del Consiglio regionale che la finanziaria della Regione Fidi Toscana ha coperto nel 2009, quando Matteo Renzi era stato appena eletto sindaco di Firenze, un mutuo contratto dall'azienda della famiglia Renzi Chil Post poi fallita. Fidi Toscana ha dunque dovuto versare 263.114,70 euro di soldi pubblici per la sua copertura, di cui 236.803,23 euro sono stati rimborsati dal Ministero dell'Economia. Sulla stessa vicenda Marco Lotti, padre di Luca divenuto poi Sottosegretario del governo Renzi e Ministro del governo Gentiloni, che in qualit\u00e0 di \"gestore aziende\" della Bcc di Pontassieve aveva firmato le carte del mutuo, ha querelato Donzelli. Il giudice del tribunale di Firenze ha ritenuto di non dover procedere nei confronti Donzelli, archiviando il caso.\nNel settembre 2016 ha presentato da consigliere regionale la proposta di legge parlamentare d'iniziativa regionale denominata \"Taglia-business immigrati\", per obbligare i soggetti che si occupano dell'accoglienza immigrati a rendicontare le spese. La proposta di legge \u00e8 stata successivamente presentata da Fratelli d'Italia in tutte le regioni.\nNel maggio 2017 la Commissione bilancio della Camera ha approvato il provvedimento, presentato da Giorgia Meloni, che \u00e8 diventato legge.\nElezione a deputato.\nAlle elezioni politiche del 2018 viene eletto alla Camera dei Deputati, nelle liste di Fratelli d'Italia nella circoscrizione Toscana."}
{"id": "7539789", "revid": "1305772", "url": "https://it.wikipedia.org/wiki?curid=7539789", "title": "Fresno Bulldogs", "text": "I Fresno Bulldogs o BDS in breve, noti anche con le abbreviazioni FBD e 624, sono principalmente una banda criminale americana messicana situata a Fresno, in California. Sono considerati una delle pi\u00f9 grandi bande di droga della California centrale con un numero stimato di membri intorno ai 6.000 nella citt\u00e0 di Fresno. Sono impegnati in una vasta gamma di attivit\u00e0 criminali e sono stati oggetto di numerosi casi di alto profilo nel corso degli anni. Si vestono prevalentemente di rosso ma non si allineano con i Norte\u00f1os, uno dei loro pi\u00f9 grandi rivali.\nI Fresno Bulldogs non hanno alleati e sono una delle poche bande criminali messicano-statunitensi della California che non si dichiara n\u00e9 facente parte dei Sure\u00f1os n\u00e9 Norte\u00f1os.\nStoria.\nI Fresno Bulldogs risalgono agli anni '60 ma non divennero una banda di strada indipendente fino agli anni '80. La loro indipendenza si svilupp\u00f2 nel sistema carcerario della California durante le guerre carcerarie del 1984-1985. Ai tempi in cui c'erano ancora alleanze tra Norte\u00f1os e gli F-14 che costruivano la Nuestra Familia. La banda era conosciuta come F-14. Nel 1986 gli F-14 andarono in guerra con i Norte\u00f1os, il che port\u00f2 a una violenta guerra nel sistema carcerario californiano noto nel folklore delle gang come \"L'onda rossa\". Gli F-14 iniziarono a usare il nome e la mascotte del bulldog dell'Universit\u00e0 di Fresno, tra cui la stampa della zampa e l'immagine della testa del bulldog nei loro graffiti e tatuaggi. Si abbaiano anche l'un l'altro come un segnale di chiamata, \"Bulldog Calling\" e si indirizzano l'un l'altro come \"dog\", hanno anche adottato l'abbigliamento dello stato di Fresno come uniformi di fatto; causando un aumento di dieci volte dei canoni all'universit\u00e0 dalle vendite di merci in licenza dagli anni '90 alla fine degli anni 2000. \nPosizione e basi.\nSono presenti in alcune delle citt\u00e0 minori fuori Fresno, ma con meno frequenza. Ci sono basi pi\u00f9 grandi situate a Fresno.\nCultura.\nFresno Bulldogs non ha alleati e sono una delle poche bande messicano-americane in California che non rivendicano l'affiliazione dei Sure\u00f1os e dei Norte\u00f1os.\nAttivit\u00e0 criminali.\nLe loro entrate principali provengono dalla distribuzione a livello stradale di marijuana, eroina e metanfetamina. Il dipartimento di polizia di Fresno e il dipartimento dello sceriffo della contea di Fresno hanno tentato diverse repressioni sull'attivit\u00e0 delle gang bulldog. Nel novembre 2006, Operation Bulldogs \u00e8 stata lanciata per spazzare via la banda dei Bulldog. L'operazione ha portato a migliaia di arresti, ma la natura indipendente della banda ha complicato gli sforzi della polizia per contenere i crimini attribuiti ai membri della banda. Gli sforzi dei dipartimenti di polizia di Fresno hanno portato a 2.422 arresti criminali di membri e membri della banda Bulldog. Tuttavia, anche con un aumento delle tattiche di soppressione della banda, la banda Bulldog continua a esercitare la propria influenza sulla comunit\u00e0. I membri della banda Bulldog a volte combattono l'un l'altro a causa dell'affiliazione con un gruppo di rivali Bulldog."}
{"id": "7539806", "revid": "104458", "url": "https://it.wikipedia.org/wiki?curid=7539806", "title": "Kuesnacht", "text": ""}
{"id": "7539808", "revid": "1993636", "url": "https://it.wikipedia.org/wiki?curid=7539808", "title": "Media in Turchia", "text": "I media della Turchia si riferiscono ai mezzi di comunicazione di massa con sede in Turchia. Includono un'ampia variet\u00e0 di periodici nazionali ed esteri che esprimono opinioni disparate e i quotidiani nazionali sono estremamente competitivi. Tuttavia, la propriet\u00e0 dei media \u00e8 concentrata nelle mani di pochi grandi gruppi di media privati che fanno generalmente parte di pi\u00f9 vasti conglomerati controllati da individui facoltosi, il che limita le opinioni che vengono presentate. Inoltre, le aziende sono disposte a utilizzare la loro influenza per sostenere i pi\u00f9 ampi interessi commerciali dei loro proprietari, anche cercando di mantenere relazioni amichevoli con il governo. I media esercitano una forte influenza sull'opinione pubblica. Anche la censura in Turchia \u00e8 un problema, e negli anni 2000 la Turchia ha visto molti giornalisti arrestati e gli scrittori processati. L'Indice della libert\u00e0 di stampa di Reporter senza frontiere \u00e8 passato da circa 100 nel 2005 a circa 150 nel 2013.\nIn risposta al fallito colpo di Stato del 15 luglio 2016, oltre 150 organizzazioni dei media, tra cui giornali, canali televisivi e radiofonici, agenzie di stampa, riviste e case editrici, sono state chiuse dal governo della Turchia e 160 giornalisti sono stati incarcerati.\nIn circolazione, i quotidiani pi\u00f9 popolari sono \"H\u00fcrriyet\", \"Sabah\", \"Posta\", \"S\u00f6zc\u00fc\" e \"Habert\u00fcrk\". I media trasmessi hanno una penetrazione molto elevata in quanto le antenne satellitari e i sistemi via cavo sono ampiamente disponibili. Il \"Consiglio supremo della radio e della televisione\" (RT\u00dcK) \u00e8 l'organo governativo che supervisiona i mezzi di trasmissione. Nel 2003 un totale di 257 stazioni televisive e 1.100 stazioni radio sono state autorizzate a operare, mentre altre hanno funzionato senza licenze. Di quelli autorizzati, 16 stazioni televisive e 36 stazioni radio hanno raggiunto il pubblico nazionale. Nel 2003 erano in servizio circa 22,9 milioni di televisori e 11,3 milioni di radio. A parte il turco, la rete televisiva statale offre alcuni programmi in arabo, circasso, curdo e zaza.\nSecondo uno studio del 2018, i consumatori turchi sono la seconda media analfabeta rispetto ai paesi europei, lasciandoli particolarmente vulnerabili a notizie false. Una combinazione di bassi livelli di istruzione, bassi punteggi di lettura, bassa libert\u00e0 dei media e bassa fiducia sociale ha contribuito a rendere il punteggio, che ha visto la Turchia posizionarsi al secondo posto solo in Macedonia. Le teorie del complotto sono un fenomeno prevalente nei media turchi. Secondo il Digital News Report 2018 del Reuters Institute, la Turchia con una certa distanza \u00e8 il paese con la maggior parte delle notizie truccate nel mondo.\nQuadro legislativo.\nLa Costituzione della Turchia, all'art. 28, afferma che la stampa \u00e8 gratuita e non deve essere censurata. Tuttavia, le garanzie costituzionali sono indebolite dalle disposizioni restrittive del codice penale, del codice di procedura penale e delle leggi antiterrorismo, lasciando effettivamente pubblici ministeri e giudici a larga discrezione per reprimere le normali attivit\u00e0 giornalistiche. La magistratura turca pu\u00f2 e pu\u00f2 fare censore dei media in base ad altre disposizioni costituzionali e leggi liberamente interpretate, come \"proteggere le caratteristiche fondamentali della Repubblica\" e \"salvaguardare l'integrit\u00e0 indivisibile dello Stato con il suo territorio e la sua nazione\".\nI principi della libert\u00e0 di informazione sono stati introdotti con la legge sul diritto all'informazione di aprile 2004, che conferisce ai cittadini e alle persone giuridiche il diritto di richiedere informazioni a istituzioni pubbliche e organizzazioni private qualificate come istituzioni pubbliche, sebbene manchi l'attuazione della legge.\nLa legge sulla stampa del 2007 era accompagnata da un \"Regolamento delle pubblicazioni su Internet e dalla soppressione dei crimini commessi attraverso tali pubblicazioni\", che autorizza la Presidenza delle telecomunicazioni per le telecomunicazioni (TIB) ad eseguire ordini di tribunali per bloccare i siti Web e emettere ordini di blocco per i fornitori di contenuti in o al di fuori della Turchia per aver commesso crimini come la pornografia infantile, incoraggiare l'uso di droghe e, in particolare, i crimini contro Atat\u00fcrk. Tra il 2007 e il 2010 sono stati bloccati circa 3.700 siti Web e piattaforme tra cui YouTube, MySpace e GeoCities.\nStatus e autoregolamentazione dei giornalisti.\nI professionisti dei media in Turchia affrontano l'insicurezza del lavoro e la mancanza di sicurezza sociale, essendo spesso costretti a lavorare senza contratto e al di fuori della protezione fornita dalla legge 212 sui diritti dei giornalisti. Senza un contatto ai sensi della legge 212 i lavoratori dei media in Turchia non possono ottenere un distintivo per la stampa e non possono prendere parte all'Unione dei giornalisti turchi (\"T\u00fcrkiye Gazeteciler Sendikas\u0131\", TGS).\nLa crisi finanziaria turca del 2001 ha ulteriormente rafforzato le mani dei proprietari dei media, dato che sono stati licenziati 3-5.000 giornalisti e quelli pi\u00f9 problematici presi di mira in primo luogo.\nAlcuni temi sono rimasti a lungo quasi un tab\u00f9 nei media turchi, incluso il ruolo dell'esercito, la questione di Cipro e i diritti delle minoranze curde e armene. Gli interessi dei proprietari dei media nei maggiori conglomerati dei media inevitabilmente gettano un'ombra sull'obiettivit\u00e0 e sull'indipendenza dei media controllati.\nL'etica nel giornalismo turco si basa su un paio di documenti: la \"Dichiarazione dei diritti e delle responsabilit\u00e0\" dell'Associazione dei giornalisti turchi (1998) e il \"Codice di etica professionale della stampa\" del Consiglio turco della stampa (1989).\nNel 2006 RT\u00dcK ha introdotto un meccanismo di ombudsman volontario che i media possono introdurre per valutare le reazioni del loro pubblico. Tuttavia, i difensori civici non hanno l'indipendenza, in quanto sono dipendenti di alto livello degli stessi gruppi di media.\nRicavi pubblicitari.\nLa Turchia ospita circa 3.100 giornali, di cui 180 nazionali. Solo il 15% di questi sono giornali quotidiani. Le tipografie turche privilegiano le colonne e le opinioni sulle notizie pure e sono spesso politicamente polarizzate. I media di trasmissione includono centinaia di stazioni TV e migliaia di stazioni radio, incluse alcune in lingue minoritarie. L'introduzione dei media in lingua curda \u00e8 stata salutata come un grande progresso, anche se la loro qualit\u00e0 rimane scarsa.\nLe principali questioni riguardanti i media mainstream in Turchia sono la forte concentrazione di propriet\u00e0, la diffusa autocensura dei giornalisti e dei professionisti dei media (anche a causa della loro vulnerabilit\u00e0 ai poteri politici) e la presenza di retorica nazionalista e di incitamento all'odio.\nOltre due terzi dei media (giornali nazionali, canali radio e TV) sono di propriet\u00e0 di pochi gruppi cross-mediali, le cui attivit\u00e0 si espandono in altri settori economici (turismo, finanza, auto, edilizia e banche). Questi conglomerati dei media fanno quindi affidamento su alleanze con parti delle \u00e9lite politiche e burocratiche per sostenere i loro interessi commerciali. Di conseguenza, il panorama mediatico della Turchia \u00e8 molto vario, ma anche molto prevenuto e nazionalistico, e la copertura dei media e le posizioni critiche riflettono le preferenze e gli interessi dei proprietari dei media. Il giornalismo indipendente \u00e8 uno sforzo raro e pericoloso, a rischio di alta insicurezza lavorativa.\nLa centralizzazione delle decisioni sugli appalti pubblici all'interno dell'ufficio del primo ministro (che controlla il Privatization High Council (O\u0130B), l'Housing Development Administration (TOK\u0130) e il Defense Industry Executive Committee) ha intensificato la leva economica del governo verso i conglomerati economici che controlla anche i media turchi.\nNel 2004 tre grandi gruppi media hanno dominato i ricavi pubblicitari: Do\u011fan Media Group e Sabah hanno preso l'80% della pubblicit\u00e0 sui giornali e Do\u011fan, Sabah e \u00c7ukurova hanno preso il 70% della pubblicit\u00e0 televisiva. Nel contesto turco, il potere dei media corporativi altamente concentrato (come quello di Dogan) \u00e8 ancora pi\u00f9 significativo quando vengono presi in considerazione tre fattori aggiuntivi: (1) la volont\u00e0 dei proprietari di imprese di \"strumentalizzare\" i report per adattarsi ai pi\u00f9 ampi interessi politico-economici di la societ\u00e0 madre; (2) la debolezza dei giornalisti e degli altri dipendenti di fronte al potere dei proprietari delle imprese; e (3) il fatto che il potere delle imprese \u00e8 combinato con una regolamentazione restrittiva dello stato sulle questioni della libert\u00e0 di parola.\nI media trasmessi hanno una penetrazione molto elevata in quanto le antenne satellitari e i sistemi via cavo sono ampiamente disponibili. Il \"Consiglio supremo della radio e della televisione\" (RT\u00dcK) \u00e8 l'organo governativo che supervisiona i mezzi di trasmissione.\nI canali televisivi raccolgono circa la met\u00e0 dei ricavi del mercato pubblicitario, vale a dire 1 miliardo di dollari (56% nel 2005, 50% nel 2008, 48,2% nel 2009). Anche la quota della carta stampata (36% nel 2005, 33% nel 2008, 31,2% nel 2009) e della radio (3,4% nel 2005, 3,3% nel 2009) sono in calo. Il mercato pubblicitario \u00e8 considerato relativamente piccolo rispetto al numero di media, mettendo cos\u00ec a repentaglio la sopravvivenza dei media pi\u00f9 piccoli e costituendo una barriera all'ingresso di nuovi attori nel mercato. I media turchi restano inoltre dipendenti dalle entrate provenienti da altre attivit\u00e0 dei conglomerati economici che li possiedono.\nCarta stampata.\nI giornali con linea editoriale opposta contro il governo corrispondono al 65% dei quotidiani in circolazione mentre la quota dei giornali pro-governativi \u00e8 del 25%.\nIl numero totale di lettori di carta stampata in Turchia \u00e8 basso, se confrontato con la grande popolazione del paese (95 giornali per 1000 abitanti). Giornali circolanti stimati in circa 2.450 nel 2010, di cui 5 nazionali, 23 regionali e altri locali.\nI media hub del paese sono Istanbul e Ankara. In circolazione, i quotidiani pi\u00f9 popolari sono \"H\u00fcrriyet\" (330.000 vendite giornaliere nel 2016), Sabah (300.000), Posta (290.000), S\u00f6zc\u00fc e Habert\u00fcrk. I principali quotidiani turchi sono pubblicati ogni giorno dell'anno, comprese le domeniche, le feste religiose e laiche.\nI grandi conglomerati dei media, con interessi sostanziali in altri settori economici, dominano il mercato dei media e possiedono tutti i principali media di stampa e trasmissione. Questi sono il gruppo \"Do\u011fan\", il gruppo \"Turkuvaz\", il gruppo \"Ciner\" , il gruppo \"\u00c7ukurova\" e il gruppo \"Do\u011fu\u015f\": \nAnche le riviste e i periodici hanno una bassa diffusione rispetto alla popolazione turca. I principali sono \"Tempo\", \"Yeni Akt\u00fcel\" del gruppo Turkuvaz (8.000) e \"Newsweek T\u00fcrkiye\" (5.000). Le riviste commerciali includono \"Ekonomist\" e \"Para\" (circa 9.000 copie ciascuna). \"Birikim\" \u00e8 una rinomata rivista di sinistra liberale, che pubblica articoli elaborati su questioni sociali e politiche.\nI giornali delle minoranze includono IHO e \"Apoyevmatini\" in lingua greca; \"Agos\", \"Jamanak\" e \"Nor Marmara\" in lingua armena; e \"\u015ealom\" dalla comunit\u00e0 ebraica. La loro sopravvivenza \u00e8 spesso in gioco.\nLe reti di distribuzione sono nelle mani del gruppo di \"Do\u011fan Yay-Sat\" e \"Turkuvaz Group\", \"Turkuvaz Da\u011f\u0131t\u0131m Pazarlama\".\nRadio.\nLa radio gode di un gran numero di ascoltatori in Turchia. Ci sono pi\u00f9 di 1000 stazioni radio nel paese. I primi tentativi di trasmissione radiofonica iniziarono nel 1921 a Istanbul, in Turchia. La prima trasmissione radio in Turchia inizi\u00f2 il 6 maggio 1927. Nel 1927, fu stabilita la connessione tra New York, Londra, Berlino, Vienna, Mosca e Teheran. Nel 1945 fu fondata la prima radio universitaria turca con ITU Radio. Prima radio di stato, il 1\u00ba maggio 1964 TRT radio ha iniziato le trasmissioni, detenendo il monopolio nelle trasmissioni radiofoniche fino al 1994. L'istituzione di stazioni radio private \u00e8 iniziata nei primi anni '90. La radio su Internet alla fine degli anni '90 inizi\u00f2 a essere stabilita.\nNel 2010 la Turchia contava circa 1.100 stazioni radio private, di cui 100 disponibili via cavo - 36 nazionali, 102 regionali e 950 locali. I quattro canali radio TRT includono Radyo 1 (generale), Radyo 2 (TRT-FM) (musica classica, popolare e pop turca), Radyo 3 (principalmente musica classica e anche jazz, musica polifonica e western pop, notizie di trasmissioni in inglese, francese e tedesco) e Radyo 4 (musica turca). Il servizio radio internazionale di TRT T\u00fcrkiye'nin Sesi / Voice of Turkey trasmette in 26 lingue. TRT ha anche 10 stazioni radio regionali.\nLe stazioni radio private offrono principalmente programmi musicali; i pi\u00f9 popolari sono Kral FM (musica pop turca), S\u00fcper FM (musica pop occidentale), Metro FM (musica pop occidentale), Power T\u00fcrk (musica pop turca) e Best FM (musica pop turca). Diverse stazioni radio indipendenti trasmettono anche in Turchia, tra cui Istanbul A\u00e7\u0131k Radyo (Open Radio), il primo ad essere sostenuto finanziariamente dagli ascoltatori, e incoraggiare gli ascoltatori a partecipare a discussioni pubbliche su questioni delicate per promuovere un dialogo aperto.\nUna radio internet in lingua armena, la \"Nor Radio\", ha iniziato a trasmettere nel 2009.\nTelevisione.\nLa televisione \u00e8 la principale fonte d'informazione e intrattenimento in Turchia. Secondo un sondaggio RT\u00dcK, i turchi guardano la televisione in media 5 ore al giorno a persona (5,15 nel fine settimana).\nLa televisione \u00e8 stata introdotta in Turchia nel 1968 dall'azienda radiotelevisiva pubblica TRT, seppur le prime trasmissioni televisive furono avviate nel 1952 con il canale televisivo ITU TV. Le trasmissioni a colori iniziarono nel 1981.\nTRT ha detenuto il monopolio televisivo per vent'anni fino al 26 maggio 1989, quando la prima emittente televisiva privata, Star TV, inizi\u00f2 le sue trasmissioni dalla Germania in maniera assolutamente legale. Negli anni seguenti pi\u00f9 di 100 emittenti locali e 500 stazioni radio locali hanno iniziato a trasmettere senza autorizzazione. Il monopolio ufficiale di TRT \u00e8 stato infine revocato nell'agosto 1993, con un emendamento costituzionale che ha liberalizzato le trasmissioni private.\nOggi TRT ha undici canali televisivi: TRT 1 (generalista), TRT 2 (cultura e arte), TRT 3 (canale dedicato a un pubblico giovane con programmi sportivi e musicali e trasmissioni in diretta dalla Grande assemblea nazionale della Turchia a orari specifici), TRT 4 (educazione), TRT M\u00fczik (programmazione musicale con musica tradizionale, jazz e altri generi). Inoltre, trasmette un canale regionale, TRT GAP, rivolto alla parte sud-orientale della Turchia e due canali internazionali, ovvero TRT T\u00fcrk per Europa, Stati Uniti e Australia e TRT Avaz per i Balcani, l'Asia centrale e il Caucaso. Un canale interamente in lingua curda, TRT 6, \u00e8 stato lanciato nel 2009 nell'ambito del processo di democratizzazione.\nIl mercato televisivo della Turchia ha incluso 24 stazioni televisive nazionali, 16 regionali e 215 locali nel 2010. \u00c8 definito da una manciata di grandi canali guidati da Kanal D, ATV e Show, con una quota di mercato del 14%, 10% e 9,6% in 2013, rispettivamente.\nI principali gruppi di media possiedono tutti i principali canali televisivi: Do\u011fan Group possiede Kanal D, Star TV e CNN-T\u00fcrk, il gruppo Turkuvaz possiede l'ATV, il Gruppo \u00c7ukurova possiede Show TV e Sky Turk 360, Ciner Group possiede Habert\u00fcrk e il Gruppo Do\u011fu\u015f possiede NTV. Kanal 7 \u00e8 considerato controllato da Milli G\u00f6r\u00fc\u015f. Star Media Group possiede Kanal 24 e Star. Nel 2006 Rupert Murdoch ha acquistato la maggior parte del canale TGRT del gruppo \"Ihlas\".\nLe principali emittenti private, cos\u00ec come TRT 1, offrono un mix di intrattenimento e notizie. \"Samanyolu\" e \"Kanal 7\" sono i canali con una linea editoriale pi\u00f9 religiosa. Roj TV \u00e8 un canale pro-PKK che trasmette in lingua curda via satellite, piuttosto popolare nel sud-est. I canali TV tematici includono i canali di notizie 24 ore su 24, NTV, CNN T\u00fcrk (una joint venture con CNN International), Habert\u00fcrk, Sky Turk 360 e TGRT Haber. I canali musicali includono Kral TV e Number One TV. La qualit\u00e0 dei media audiovisivi \u00e8 limitata dalla mancanza di diversit\u00e0 e creativit\u00e0 tra i media e da una \"comprensione monolitica delle trasmissioni televisive\" data la rapida imitazione di programmi popolari attraverso i canali.\nLe piattaforme di ricezione pi\u00f9 importanti sono terrestri e satellitari, con quasi il 50% delle abitazioni che utilizzano satellite (di queste il 15% erano servizi a pagamento) alla fine del 2009. Tre servizi dominano il mercato multicanale: le piattaforme satellitari Digit\u00fcrk e D-Smart e il servizio via cavo T\u00fcrksat.\nCinema.\nL'arte e l'industria cinematografica turca, o \"Ye\u015fil\u00e7am\" (Green Pine), sono una parte importante della cultura turca che \u00e8 fiorita negli anni, offrendo intrattenimento al pubblico in Turchia, agli emigrati in tutta Europa, pi\u00f9 recentemente nel mondo arabo e, in casi rari, negli Stati Uniti. Il primo film esibito nell'impero ottomano fu il film del 1895 dei fratelli Lumi\u00e8re, \"L'arrivo di un treno alla stazione di La Ciotat\", presentato a Istanbul nel 1896. Il primo film prodotto in Turchia era un documentario intitolato \"Ayastefanos'taki Rus Abidesinin Y\u0131k\u0131l\u0131\u015f\u0131\" (\"Demolizione del monumento russo a santo Stefano\"), diretto da Fuat Uzk\u0131nay e completato nel 1914. Il primo film narrativo, \"The Spy di Sedat Simavi\", \u00e8 stato rilasciato nel 1917. Il primo film sonoro della Turchia \u00e8 stato mostrato nel 1931.\nIl numero di spettatori cinematografici \u00e8 aumentato dal 2000, parallelamente alla crescita economica, alla liberalizzazione politica e al miglioramento della qualit\u00e0 dei teatri. Nel 2009, sono stati distribuiti circa 255 film in Turchia, con una copertura di 35 milioni, di cui 70 film turchi, che hanno capitalizzato met\u00e0 del pubblico. Il pubblico del cinema rimane per\u00f2 al di sotto della media europea e limitato alle principali citt\u00e0.\nOgni anno in Turchia vengono prodotti 40 film. I film turchi pluripremiati sono stati spesso sostenuti dal Fondo cinematografico dell'Unione europea Eurimages e dal Ministero della Cultura turco, attirando a volte pi\u00f9 audience all'estero che a livello nazionale. Due compagnie cinematografiche turche sono state acquistate da investitori stranieri nel 2007 (Cinemars dagli USA Colony Capital e AFM di Eurasia Cinemas dalla Russia).\nTelecomunicazioni.\nT\u00fcrk Telekom \u00e8 stata fondata nel 1995 come societ\u00e0 di propriet\u00e0 statale dopo la separazione dei servizi postali e di telecomunicazione. \u00c8 stato privatizzato nel 2005 (55% Oger Telecom, 30% di propriet\u00e0 statale, 15% di azioni pubbliche). Nel marzo 2009 ha ospitato 17,3 milioni di utenti di telefonia fissa, 6 milioni di utenti ADLS e 12,6 milioni di utenti GSM.\nIl processo di liberalizzazione delle telecomunicazioni \u00e8 iniziato in Turchia nel 2004 dopo la creazione dell'Autorit\u00e0 per le telecomunicazioni, ed \u00e8 ancora in corso a partire da maggio 2013. Le societ\u00e0 del settore privato operano nella telefonia mobile, nella telefonia a distanza e nell'accesso a Internet. Ci sono stati 16,5 milioni di linee telefoniche fisse, 62,8 milioni di abbonati alla telefonia mobile e 6,2 milioni di abbonati alla banda larga a dicembre 2009.\nLa liberalizzazione delle telecomunicazioni in Turchia sta procedendo, ma a un ritmo lento. L'Autorit\u00e0 per le telecomunicazioni (ora ribattezzata \"Bilgi \u0130leti\u015fim ve Teknolojileri Kurumu\" o BTK), mentre tecnicamente \u00e8 un'organizzazione indipendente, \u00e8 ancora controllata dal Ministero dei trasporti e delle comunicazioni.\nNonostante siano stati compiuti dei progressi (ad esempio, le chiamate locali e quelle a lunga distanza sono ora aperte alla concorrenza), il processo \u00e8 stato finora gestito in molte aree per limitare l'accesso e proteggere il monopolio. Ad esempio, il noleggio di linee all'ingrosso non \u00e8 ancora disponibile per gli operatori alternativi, il che rende necessario per gli abbonati pagare due fatture (una per il noleggio di linee per il detentore del monopolio e una per l'operatore scelto). Finora il leader di mercato \u00e8 riuscito a impedire a qualsiasi operatore di collegare il proprio cavo in fibra ottica agli scambi di unbundling ad anello locale, sebbene sia tecnicamente necessario consentirlo. Di recente, l'azienda monopolista ha annunciato che sta acquistando \"Invitel\", uno dei soli altri due giocatori nel settore delle capacit\u00e0 interurbane, sollevando interrogativi su come il Consiglio turco della concorrenza tratter\u00e0 l'acquisizione.\nLa mancanza di progressi da parte del BTK nel garantire condizioni di concorrenza pu\u00f2 essere evidenziata dalla quota di mercato detenuta dall'incumbent. Nella banda larga, dell'operatore storico fornitore occupa ancora circa il 95% la quota del mercato. L'ufficio governativo di controllo del presidente (TC Cumhurba\u015fkanl\u0131\u011f\u0131 Devlet Denetleme Kurulu) ha pubblicato un rapporto molto critico del BTK nel febbraio 2010, elencando 115 risultati da trattare. Ad esempio, il rapporto ha rilevato # 20 che il BTK ha completato solo dal 50% al 78% dei piani di lavoro dichiarati in ciascuno degli anni dal 2005 al 2008.\nGli operatori alternativi stanno crescendo rapidamente, ma occorrono molti progressi da parte del BTK per migliorare il panorama competitivo.\nL'autorit\u00e0 politica \u00e8 il Ministero dei trasporti, marittimo e della comunicazione. Ma ci sono anche due consigli supremi; Consiglio supremo di radio e televisione (RT\u00dcK) e l'Autorit\u00e0 per le tecnologie dell'informazione e della comunicazione (BTK). Mentre Internet e la telecomunicazione punto a punto sono controllate da BTK, la trasmissione radiotelevisiva \u00e8 controllata da RT\u00dcK.\nInternet.\nInternet in Turchia \u00e8 disponibile al pubblico dal 1993, sebbene la sperimentazione alla Ege University sia iniziata nel 1987. Le prime connessioni disponibili erano dial-up. Internet via cavo \u00e8 disponibile dal 1998 e ADSL dal 2001.\nGli utenti in Turchia hanno raggiunto 26,5 milioni nel 2008, con una penetrazione del 34,5% (in aumento rispetto al 7,5% nel 2004 e al 13,9% nel 2005), anche grazie agli internet caf\u00e9 e all'accesso al posto di lavoro. Gli abbonati ADSL erano 4,5 milioni nel 2008. Solo il 7% delle donne turche ha utilizzato internet nel 2009 La penetrazione stimata di Internet ha raggiunto il 51% nel 2014.\nAttualmente \"TTNET ADSL2+\" di T\u00fcrk Telekom \u00e8 il servizio pi\u00f9 utilizzato Internet in Turchia, offrendo velocit\u00e0 da 8 Mbit/s a 24 Mbit/s. TTNET offre anche il servizio VDSL2 con velocit\u00e0 da 25 Mbit/s a 100 Mbit/s. Sono disponibili anche le societ\u00e0 alternative a banda larga, che utilizzano ancora principalmente l'infrastruttura TTNET, come SmileADSL e Biri. Superonline offre banda larga in fibra in aree limitate in 12 citt\u00e0, anche se l'azienda si sta espandendo a un ritmo salutare. Attualmente offrono velocit\u00e0 fino a 1000 Mbit / s. Inoltre, UyduNET mantiene una copertura relativamente ampia ma non universale di Internet via cavo, offrendo velocit\u00e0 da 10 Mbit/s a 100 Mbit/s.\nA marzo 2012, TTNet e Superonline, che forniscono la maggior parte dell'accesso a Internet a banda larga turco, hanno iniziato ad applicare politiche di \"fair use\" (note con le abbreviazioni turche AKK per \"Adil Kullan\u0131m Ko\u015fullar\u0131\" e AKN per \"Adil Kullan\u0131m Noktas\u0131\") che sono eccessivamente restrittivi in termini di quote di download e upload consentiti. Alla maggior parte degli account sono assegnate quote di download da 50 GB (e 10 GB in upload), dopodich\u00e9 la larghezza di banda \u00e8 ridotta di 10 volte, fino a 1 Mbit/s. Alcuni utenti hanno riferito che le loro velocit\u00e0 della banda larga sono state ridotte in sei giorni nel mese. Entrambe le societ\u00e0 sono state oggetto di pesanti critiche per tali politiche.\nTutti i principali giornali e canali televisivi hanno siti internet, costantemente aggiornati. Tuttavia, la maggior parte delle notizie proviene dalle agenzie di stampa e dai media tradizionali e la produzione di contenuti solo web \u00e8 molto limitata.\nAttualmente Wikipedia \u00e8 bloccata in Turchia.\nOrganizzazioni di media.\nAgenzie pubblicitarie.\nLe principali agenzie di stampa in Turchia sono Anadolu Ajans\u0131 (AA), Do\u011fan Haber Ajans\u0131 (DHA), \u0130hlas Haber Ajans\u0131 (\u0130HA), Ajans HaberT\u00fcrk ( Ciner Group ) e ANKA. Spesso hanno accesso a costose strutture tecniche grazie all'inserimento nei conglomerati dei grandi media:\nSindacati.\nParte della ragione della debolezza giornalistica nei confronti dei proprietari \u00e8 la mancanza di sindacati, come osservato dalla Federazione internazionale dei giornalisti e dalla Federazione europea dei giornalisti nel 2002: La crisi finanziaria turca del 2001 ha ulteriormente rafforzato il potere dei proprietari dei media, dato che sono stati licenziati 3-5.000 giornalisti e quelli pi\u00f9 problematici presi di mira in primo luogo.\nI professionisti dei media in Turchia affrontano l'insicurezza del lavoro e la mancanza di sicurezza sociale, essendo spesso costretti a lavorare senza contratto e al di fuori della protezione fornita dalla legge 212 sui diritti dei giornalisti. Senza un contatto ai sensi della legge 212 i lavoratori dei media in Turchia non possono ottenere un distintivo della stampa e non possono prendere parte all'Unione dei giornalisti turchi (\"T\u00fcrkiye Gazeteciler Sendikas\u0131\", \"TGS\"), l'unico sindacato riconosciuto come controparte per la negoziazione del contratto collettivo della categoria. L'influenza del TGS \u00e8 diminuita dagli anni '90, sotto la pressione dei proprietari dei media e oggi i giornalisti sono cauti nell'appartenenza sindacale, al fine di evitare ritorsioni da parte dei datori di lavoro.\nNonostante i bassi livelli di sindacalizzazione, esistono associazioni, fra cui molti giornalisti di \"T\u00fcrkiye Gazeteciler Cemiyeti\" (Journalists Association della Turchia), \"T\u00fcrkiye Gazeteciler Federasyonu\" (Federazione dei giornalisti), \"\u00c7a\u011fda\u015f Gazeteciler Derne\u011fi\" (Progressive Journalists Association), \"Ekonomi Muhabirleri Derne\u011fi\" (Associazione Economia Reporters) , \"Foto Muhabirleri Derne\u011fi\" (Associazione delle fotografie Reporters), e le corrispondenti \"Parlamento Muhabirleri Derne\u011fi\" (Associazione dei giornalisti parlamentari).\nI datori di lavoro organizzazioni comprendono emittenti televisive \"Televizyon Yay\u0131nc\u0131lar\u0131 Derne\u011fi\" (Associazione delle emittenti televisive), \"Anadolu Gazete Radyo ve Televizyon Yay\u0131nc\u0131lar\u0131 Birli\u011fi\" (Unione delle Anatolian giornali, radio e televisione editori e le emittenti), emittenti televisive Association (Unione delle emittenti televisive), \"Yay\u0131nc\u0131lar Birli\u011fi\" (Turkish Publishers' Association).\nIl settore pubblicitario include l'Associazione turca delle agenzie pubblicitarie (TAAA) (\"Reklamc\u0131lar Derne\u011fi\"), Associazione degli inserzionisti (\"Reklamverenler Derne\u011fi\") e IAA Turchia (International Advertising Association).\nOrgani di controllo.\nIl Consiglio supremo della radio e della televisione (RT\u00dcK) \u00e8 l'ente governativo che supervisiona i mezzi di trasmissione. Fu stabilito dopo la fine del monopolio statale sulle trasmissioni radiotelevisive, con la legge n. 3984 nell'aprile 1994. Ha il compito di assegnare frequenze e rilasciare permessi e licenze di trasmissione a societ\u00e0 private, oltre a monitorare la loro conformit\u00e0 al quadro giuridico. Ha il potere di emettere sanzioni per non conformit\u00e0, che vanno dagli avvertimenti alla sospensione delle trasmissioni (dopo i reclami, dal 2002 pu\u00f2 sospendere singoli programmi piuttosto che solo l'intero canale). Non ha alcuna autorit\u00e0 sull'emittente pubblica TRT, che \u00e8 soggetta a una legge separata (2954)\nGli standard di trasmissione stabiliti da RT\u00dcK sono considerati troppo ampi e vaghi, come \"non violare i valori nazionali e morali della comunit\u00e0 e della struttura della famiglia turca\", \"non minare lo stato e la sua indipendenza e l'indiscutibile unit\u00e0 del paese con i suoi persone\" e \"non minare gli ideali e le riforme di Atat\u00fcrk\". La sua interpretazione della legge \u00e8 stata sia arbitraria che severa, con sanzioni sproporzionate per i non-costrittori. L'affermazione di imparzialit\u00e0 di RT\u00dcK \u00e8 compromessa dalla sua composizione e dal processo di nomina, portando a forti rischi di politicizzazione e controllo da parte del partito al governo. I membri del corpo sono eletti dal Parlamento e attualmente sono dominati dagli affiliati dell'AKP al potere. Secondo Bianet nel 2014 RT\u00dcK ha emesso 78 avvertimenti e 254 ammende nei canali televisivi, 12 avvisi e 7 multe per le stazioni radio.\nDal 2002, al fine di regolare le frequenze, RT\u00dcK collabora con l'Alto Consiglio per le Comunicazioni HYK, fondato nel 1983 per l'approvazione delle politiche di comunicazione, e l'Autorit\u00e0 per le telecomunicazioni TK, istituita nel 2000 per regolamentare e controllare il settore delle telecomunicazioni. TK ha il compito di pianificare le frequenze, ma le aste di frequenza spesso non hanno avuto successo a causa della mancanza di coordinamento tra i tre corpi e delle pressioni esterne dei conglomerati dei media. Anche il MGK (National Security Council) \u00e8 intervenuto per obbligare le emittenti ad acquisire un documento di sicurezza nazionale, al fine di impedire la creazione di canali televisivi religiosi. Nel 2010 tutte le stazioni radio e TV hanno continuato a funzionare senza licenze. Finch\u00e9 i media turchi operano senza licenze, RT\u00dcK non pu\u00f2 attuare i suoi poteri e costringere i gruppi di media a vendere le loro azioni per impedire posizioni dominanti e ridurre la concentrazione della propriet\u00e0 dei media.\nIl Comitato di autoregolamentazione pubblicitaria (Reklam \u00d6zdenetim Kurulu) \u00e8 stato istituito dai membri dell'Associazione inserzionisti, TAAA e dalle istituzioni dei media al fine di monitorare le pratiche pubblicitarie. T\u0130AK (Comitato per la ricerca del pubblico televisivo), B\u0130AK (Comitato di ricerca stampa) e R\u0130AK (Comitato per la ricerca del pubblico radiofonico) sono istituiti per organizzare e monitorare la ricerca sulla radiodiffusione e sui supporti di stampa.\nLa BIA \u00e8 un'organizzazione senza scopo di lucro che monitora e segnala violazioni della libert\u00e0 di espressione, monitora la copertura dei giornali sui diritti umani, sulle questioni relative ai diritti delle donne e dei minori e sul funzionamento dei media in termini di etica dei media. La sua rete di notizie e informazioni Bianet fornisce una copertura quotidiana delle questioni che vengono ignorate dai media tradizionali, in particolare sui diritti umani, i diritti di genere, i diritti delle minoranze e i diritti dei minori. Bianet ha anche una versione inglese.\nCensura e libert\u00e0 dei media.\nDal 2011, il governo dell'AKP ha aumentato le restrizioni alla libert\u00e0 di parola, alla libert\u00e0 di stampa e all'uso di internet e ai contenuti televisivi, nonch\u00e9 il diritto all'assemblea libera. Ha anche sviluppato legami con gruppi di media e ha usato misure amministrative e legali (incluso, in un caso, un miliardo di multa) contro gruppi di media critici e giornalisti critici: \"nell'ultimo decennio l'AKP ha costruito una coalizione informale e potente di uomini d'affari affiliati al partito e mezzi di comunicazione i cui mezzi di sostentamento dipendono dall'ordine politico che Erdogan sta costruendo, quelli che resistono a farlo a proprio rischio\".\nQuesti comportamenti sono diventati particolarmente importanti nel 2013 nel contesto della copertura mediatica turca delle proteste del 2013 in Turchia. La BBC ha osservato che mentre alcuni punti vendita sono allineati con l'AKP o sono personalmente vicini a Erdogan, \"la maggior parte dei media tradizionali, come i canali televisivi \"HaberTurk\" e \"NTV\", e il principale quotidiano centristiano Milliyet, sono in grado di irritare il governo perch\u00e9 i loro proprietari \"Gli interessi commerciali a volte si basano sul sostegno del governo, tutti questi tendono a evitare di coprire le manifestazioni\" Pochi canali fornivano copertura dal vivo, uno dei quali era Halk TV..\nDurante i suoi 12 anni di governo, l'AKP al potere ha progressivamente esteso il suo controllo sui media. Oggi numerosi giornali, canali televisivi e portali internet sono soprannominati \"Yanda\u015f Medya\" (\"Media inclinati\") o \"Havuz Medyas\u0131 \"(\"Pool Media\") continuano la loro pesante propaganda filogovernativa (\"Pool Media\") continue their heavy pro-government propaganda. Diversi gruppi di media ricevono un trattamento preferenziale in cambio di politiche editoriali favorevoli all'AKP. Alcune di queste organizzazioni dei media sono state acquisite da aziende amiche dell'AKP attraverso fondi e processi discutibili. I media non amichevoli dell'AKP, d'altro canto, sono minacciati di intimidazioni, ispezioni e multe Questi proprietari di gruppi di media affrontano minacce simili alle loro altre aziende. Un numero crescente di editorialisti \u00e8 stato licenziato per aver criticato la dirigenza dell'AKP.\nLe intercettazioni telefoniche tra alti funzionari dell'AKP e uomini d'affari indicano che i funzionari governativi hanno raccolto denaro da uomini d'affari per creare un \"pool medium\" che supporter\u00e0 il governo dell'AKP ad ogni costo. Le sanzioni fiscali arbitrarie sono valutate per forzare i giornali in bancarotta, dopo di che emergono, di propriet\u00e0 degli amici del presidente. Secondo una recente indagine di Bloomberg, Erdogan costrinse una vendita del quotidiano Sabah ad un consorzio di uomini d'affari guidati da suo genero.\nAnche l'agenzia statale Anadolu e la societ\u00e0 radiotelevisiva turca sono state criticate dai media e dai partiti di opposizione, per aver agito sempre di pi\u00f9 come un portavoce dell'AKP al potere, una posizione in netto contrasto con le loro esigenze di istituzioni pubbliche di segnalare e servire il pubblico in modo obiettivo.\nAll'indomani del tentativo di golpe del 2016, tutti i media ritenuti collegati al movimento G\u00fclen sono stati chiusi dal governo turco. Questi includono i giornali \"Zaman\" (in precedenza il giornale con la pi\u00f9 alta tiratura in Turchia) e \"Taraf\", \"Cihan News Agency\", \"Samanyolu TV\" e numerosi altri. Pi\u00f9 tardi, nello stesso anno, alcuni media filo-curdi, come IMC TV, furono chiusi per presunto sostegno al PKK."}
{"id": "7539814", "revid": "1793900", "url": "https://it.wikipedia.org/wiki?curid=7539814", "title": "Porto di New York e New Jersey", "text": "Il porto di New York e New Jersey () \u00e8 il porto dell'area metropolitana di New York.\nComprende il sistema navigabile di vie d'acqua nel porto estuario tra New York e il New Jersey che si estende per circa 1050 km di litorale nelle vicinanze di New York City e nel nord-est del New Jersey, come nella regione degli aeroporti e a servizio delle reti di distribuzione ferroviaria e stradale.\nConsiderato uno dei porti naturali pi\u00f9 grandi al mondo, per tonnellaggio \u00e8 il primo degli Stati Uniti ed uno dei pi\u00f9 affollati della Costa Est."}
{"id": "7539817", "revid": "15756", "url": "https://it.wikipedia.org/wiki?curid=7539817", "title": "Campidoglio di Roma nella pittura e nel disegno", "text": "Le trasformazioni del Campidoglio a Roma, dal Basso Medio Evo alla met\u00e0 del Novecento, viste attraverso dipinti e disegni.\nNota introduttiva.\nNel XIV secolo il palazzo del Campidoglio fu restaurato, vi fu aggiunta una loggia, fu decorato con la scultura di un \"leone che azzanna un cavallo\" e dotato di una torre sul lato sinistro. Si pensa che in questo periodo l'edificio sia stato destinato a palazzo Senatorio. Nella \"Bolla aurea di Ludovico il Bavaro\" (1328) il palazzo del Campidoglio \u00e8 rappresentato al centro, sotto il Colosseo.\nNel 1348, composta da elementi di recupero dall'antico tempio romano capitolino, dedicato a Giove Ottimo Massimo, iniziarono i lavori della scalinata dell'Aracoeli - unica opera monumentaria nel tempo di Cola di Rienzo - che il Popolo romano dedicava alla Madonna, come ringraziamento per aver preservato Roma dalla peste nera. L'8 ottobre 1354 la folla incendi\u00f2 il palazzo del Campidoglio e cadde drammaticamente il dominio di Cola. L'edificio sul Campidoglio fu restaurato da Bonifacio IX (1389-1404) che fece costruire due torri sul lato destro. Un affresco di Taddeo di Bartolo, a Siena (1414), mostra il palazzo Senatorio con due ordini di finestre, con il portone di accesso spostato a destra e con una scalinata che porta direttamente al primo piano. Il palazzo \u00e8 anche visibile in una miniatura di anonimo, della met\u00e0 del XV sec.\nAl 1451 risalgono le finestre \"crociate\", di gusto francese, disegnate da Paolo Romano da Sezze: si tratta delle finestre della parete di sinistra dell'attuale aula Consiliare e sono le prime di questo genere realizzate a Roma. Del 1456 \u00e8 la \"Veduta di Roma con il palazzo Senatorio\" di Jacopo da Fabriano. Benozzo Gozzoli, nelle \"Storie della vita di sant'Agostino\", ciclo di dipinti nella chiesa di Sant'Agostino, a San Gimignano, ha rappresentato la \"Partenza di Sant'Agostino per Milano\" (1465), dove appare una veduta di Roma, con in alto a sinistra l'immagine del palazzo Senatorio e dell'Aracoeli.\nNiccol\u00f2 V volle dare al palazzo Senatorio anche un fronte verso il Foro. Nel 1477 il mercato della citt\u00e0, che si svolgeva sul piazzale sterrato davanti al palazzo Senatorio, fu trasferito a piazza Navona e la platea del Campidoglio fu cos\u00ec allargata. Sisto IV don\u00f2 bronzi e marmi, gi\u00e0 al Laterano, per abbellire il costruendo nuovo palazzo dei Conservatori. Nel 1509, all'esterno del palazzo dei Conservatori si trovava anche la \"Lupa capitolina\". Un affresco, nella sala delle Aquile del palazzo Senatorio, mostra una loggia a cinque fornici e su due ordini, sul lato destro della facciata del palazzo Senatorio: questa loggia inglobava una parte dell'attuale \"cordonata\", che \u00e8 la scala centrale che sale alla piazza del Campidoglio. Questa loggia \u00e8 anche visibile nella \"Veduta della piazza del Campidoglio\" (1547-1450) di Hieronymus Cock, pubblicata in \"Operorum Antiquorum Romanorum Reliquae\".\nPaolo III Farnese volle far risorgere il Campidoglio, trasformandolo in una sua residenza privata. Inizi\u00f2 dal piazzale, che era uno spazio senza precisi confini e lo trasform\u00f2 in una piazza ben delimitata. Ordin\u00f2 di trasferire la statua bronzea del \"Marc'Aurelio\" dalla basilica di San Giovanni in Laterano al Campidoglio e di portare l\u00ec anche due leoni egiziani di basalto nero che furono trasformati in fontana. Fra il 1540 e il 1542 la scalinata che univa i due livelli della piazza (quella del Campidoglio e quella dell'Aracoeli) fu smantellata; al suo posto fu costruito un muro di contenimento verso la chiesa, il suo convento e il suo orto e vi fu addossata una nuova scalinata. Nel 1547 la torre a destra del palazzo Senatorio fu allargata di tre metri per parte.\nIl palazzo Senatorio sub\u00ec ulteriori trasformazioni: eliminato il loggiato esterno che era stato eretto dallo Squarcialupi, fu costruito uno scalone centrale, per dare un accesso diretto alla sala delle Udienze del primo piano, cui si entrava attraverso un portale al centro del palazzo. Un disegno di anonimo, al Louvre, che presenta una \"Veduta del Campidoglio\" (1555), mostra ancora il colonnato davanti al palazzo dei Conservatori e le due nuove rampe michelangiolesche di fronte al palazzo del Campidoglio; ma la torre centrale del Campidoglio \u00e8 ancora decentrata e i torrioni laterali risultano ancora disuguali. Le finestre crociate quattrocentesche della facciata del palazzo Senatorio furono sostituite da finestre cinquecentesche. Si andava verso la simmetria, secondo i dettami dell'architettura cinquecentesca. Due schizzi di Michelangelo, conservati a Casa Buonarroti, sembrano riferirsi allo scalone senatorio. La nuova scala michelangiolesca, doppia e coprente tutta la facciata del palazzo Senatorio, serviva a mascherare le irregolarit\u00e0 della facciata. Contro il muro mistilineo della facciata furono posti scalini di differente larghezza: Michelangelo aveva davvero incastrato uno scalone doppio dentro la facciata e posto la torre al centro. Il palazzo rimase sempre un castello turrito, come era stato precedentemente ideato.\nNel 1549 fu iniziata la \"cordonata\" di destra, che sale fiancheggiando il palazzo dei Conservatori. Nel 1517 erano arrivate sul Campidoglio le due statue dei \"Fiumi\" che erano al Quirinale. Nel 1561, presso Monte Cenci, furono trovati due \"Domatori di cavalli\" o \"Dioscuri\" - copie romane da originali greci - e furono trasferiti al Campidoglio.\nNel 1554 fu posto in opera il portone della sala delle Udienze. Nella veduta di anonimo, agli Uffizi, forse disegnata da Sallustio Peruzzi, si vedono anche le balaustre che delimitano l'ovale della piazza, nel lato dell'affaccio su Roma. Nello stesso anno gli scalpellini misero in opera la balaustra dello scalone michelangiolesco. Nel disegno di un anonimo fiammingo \"Veduta della piazza del Campidoglio dal palazzo dei Conservatori\" (1561), si vede il lato dell'Aracoeli, l'angolo del palazzo Pretorio e il muro di contenimento dell'Aracoeli. Manca invece il terzo palazzo che poi concluse e delimit\u00f2 armoniosamente la piazza.\nFu costruito un nuovo basamento per la statua del \"Marc'Aurelio\" che fu messa perfettamente in asse con lo scalone michelangiolesco, spostandola lievemente verso destra e ruotandola un po' da destra a sinistra. Intorno alla statua di bronzo fu disegnato un ovale, con lastre di travertino.\nLa nuova sistemazione della piazza, con il palazzo Senatorio e palazzo dei Conservatori, si vede nel dipinto/paravento a tre ante di Antoine Caron, \"Massacro ordinato dai Triumviri\", datato 1566 e conservato al Louvre: l'episodio si svolse in Francia, ma qui \u00e8 ambientato nell'antica Roma, dopo la morte di Giulio Cesare e vi appaiono monumenti, come erano visibili a met\u00e0 del Cinquecento. I lavori per una nuova facciata del palazzo dei Conservatori iniziarono nel 1563, ma Michelangelo non pot\u00e9 vederne la fine. Una immagine si trova nella decorazione pittorica del Teatro Olimpico di Sabbioneta (detto anche Teatro all'Antica), opera di Vincenzo Scamozzi.\nFilippo Juvarra dipinse una \"Veduta del palazzo di Paolo III, della chiesa di Santa Maria in Aracoeli e di piazza del Campidoglio\", che \u00e8 conservata al Museo di Roma a palazzo Braschi.\nLa piazza del Campidoglio era tuttavia rimasta incompiuta. Giacomo Della Porta aveva progettato nel 1595, non un terzo palazzo, bens\u00ec una fontana con la statua di Marforio addossata al muro di contenimento dell'Aracoeli.. La costruzione del palazzo Nuovo, seicentesco, con le sue decorazioni interne, fu ultimata intorno al 1674.\nNel 1846 fu approvato il progetto di Enrico Calderari di pavimentare completamente, con sampietrini e con listoni di travertino, la piazza che fino allora era rimasta sterrata, salvo le guide di travertino; ma il suo disegno restava un ovale, con al centro il \"Marc'Aurelio\" e con inviti di travertino. Nel 1936 si pens\u00f2 ad una nuova pavimentazione, che riproducesse il disegno di Michelangelo \"con lastroni di travertino nel perimetro delle stelle multiple che compongono l'originalissimo disegno e con selciato di sampietrini negli scomparti geometrici\". Antonio Mu\u00f1oz, direttore della ripartizione X, alleg\u00f2 alla richiesta ufficiale, indirizzata al Comune di Roma, una incisione, edita da Bartolomeo Faleti nel 1568, che riproduceva il disegno michelangiolesco del piazzale. Il progetto della pavimentazione fu messo in opera e fu completato nel 1940.\nNumerose sono le incisioni che rappresentano il Campidoglio di Roma. Tra le pi\u00f9 note, quelle di Giuseppe Vasi e quelle di Giovanni Battista Piranesi. Ippolito Caffi, affacciandosi ai quattro lati della torre centrale del palazzo Senatorio, disegn\u00f2 quattro vedute di Roma che furono poi incise. Nella Galleria di vedute di Roma moderna di Panini, ora al Louvre, \u00e8 raffigurato anche un dipinto di Giovanni Paolo Panini che rappresenta il Campidoglio."}
{"id": "7539819", "revid": "478814", "url": "https://it.wikipedia.org/wiki?curid=7539819", "title": "Doi Nang Non", "text": " \nDoi Nang Non (in thailandese: , , lett. \"Montagna della ragazza dormiente\") \u00e8 una catena di montagne degli altopiani tailandesi nella provincia di Chiang Rai, in Thailandia.\n\u00c9 una formazione carsica con numerose cascate e grotte che emergono a sud della catena di Daen Lao.\nParte dell'area \u00e8 gestita dal parco forestale Tham Luang\u2013Khun Nam Nang"}
{"id": "7539822", "revid": "933835", "url": "https://it.wikipedia.org/wiki?curid=7539822", "title": "Natalino Di Giannantonio", "text": "Era il padre di Paolo Di Giannantonio, un noto giornalista televisivo della Rai."}
{"id": "7539823", "revid": "6923", "url": "https://it.wikipedia.org/wiki?curid=7539823", "title": "CGTN", "text": "China Global Television Network o CGTN \u00e8 un canale televisivo all-news di notizie 24 ore su 24 in lingua inglese, posseduto dal China Media Group, gruppo editoriale statale noto anche come \"Voice of China\" e sotto il controllo del Dipartimento di Propaganda del Partito Comunista Cinese.\nIl canale \u00e8 stato lanciato il 31 dicembre 2016 come rebranding di CCTV-NEWS, nota fino al 2009 come CCTV-9 (da non confondere con la tuttora esistente CCTV-9).\n\"CGTN\" trasmette nel mondo sia via satellite, sia via cavo. In Italia \u00e8 ricevibile in chiaro dai satellitiHotbird e Astra ed \u00e8 visibile anche su Tiv\u00f9sat alla LCN 87.\nPalinsesto.\nProgrammi attuali\nProgrammi non pi\u00f9 in onda"}
{"id": "7539839", "revid": "2036687", "url": "https://it.wikipedia.org/wiki?curid=7539839", "title": "J\u00fcrg Schubiger", "text": "Biografia.\nJ\u00fcrg Schubiger nasce il 14 ottobre 1936 a Zurigo e cresce a Winterthur.\nDopo avere svolto diversi mestieri come falegname, giardiniere e muratore in giro per il mondo termina gli studi di filologia, psicologia e filosofia all'Universit\u00e0 di Zurigo con una tesi su Franz Kafka.\nAutore di numerosi romanzi e racconti per ragazzi e adulti, ottiene svariati riconoscimenti tra i quali spicca l'Hans Christian Andersen Award ricevuto nel 2008.\nMuore a 78 anni a Zurigo il 15 settembre 2014 dopo una lunga malattia."}
{"id": "7539843", "revid": "536159", "url": "https://it.wikipedia.org/wiki?curid=7539843", "title": "Baranggay", "text": ""}
{"id": "7539845", "revid": "104458", "url": "https://it.wikipedia.org/wiki?curid=7539845", "title": "Maennedorf", "text": ""}
{"id": "7539858", "revid": "536159", "url": "https://it.wikipedia.org/wiki?curid=7539858", "title": "CALABARZON", "text": ""}
{"id": "7539871", "revid": "536159", "url": "https://it.wikipedia.org/wiki?curid=7539871", "title": "SOCCSKSARGEN", "text": ""}
{"id": "7539875", "revid": "599013", "url": "https://it.wikipedia.org/wiki?curid=7539875", "title": "Marquinhos Cipriano", "text": ""}
{"id": "7539887", "revid": "536159", "url": "https://it.wikipedia.org/wiki?curid=7539887", "title": "Lipa (Batangas)", "text": ""}
{"id": "7539889", "revid": "536159", "url": "https://it.wikipedia.org/wiki?curid=7539889", "title": "Agoncillo (Batangas)", "text": ""}
{"id": "7539890", "revid": "536159", "url": "https://it.wikipedia.org/wiki?curid=7539890", "title": "Agoncillo (La Rioja)", "text": ""}
{"id": "7539892", "revid": "716642", "url": "https://it.wikipedia.org/wiki?curid=7539892", "title": "Javier Parraguez", "text": "Carriera.\nHa giocato nella prima divisione cilena. Nel 2019 \u00e8 stato capocannoniere della Copa Chile."}
{"id": "7539893", "revid": "536159", "url": "https://it.wikipedia.org/wiki?curid=7539893", "title": "MIMAROPA", "text": ""}
{"id": "7539895", "revid": "767487", "url": "https://it.wikipedia.org/wiki?curid=7539895", "title": "Jos\u00e9 Luis Mu\u00f1oz", "text": ""}
{"id": "7539896", "revid": "599013", "url": "https://it.wikipedia.org/wiki?curid=7539896", "title": "Mario L\u00f3pez Quintana", "text": ""}
{"id": "7539909", "revid": "88740", "url": "https://it.wikipedia.org/wiki?curid=7539909", "title": "Storia dell'omosessualit\u00e0 in Per\u00f9", "text": "La storia dell'omosessualit\u00e0 in Per\u00f9 \u00e8 giunta fino ai giorni nostri, nonostante la conquista spagnola del paese, grazie ad alcune ceramiche erotiche (in spagnolo: \"huacos er\u00f3ticos\") rappresentanti rapporti omosessuali e a diverse testimonianze storiche relative alla repressione sessuale applicata alle popolazioni locali da parte dei conquistadores.\nArrivo dei conquistadores e messa al bando dell'omosessualit\u00e0.\nUna volta arrivati gli spagnoli, nel XVI secolo, rimasero sbalorditi dalle pratiche sessuali degli indigeni. Il vicer\u00e9 Francisco de Toledo e i prelati furono sconvolti nello scoprire che l'omosessualit\u00e0 era accettata nella societ\u00e0, che la popolazione indigena non proibiva il sesso prematrimoniale e che riteneva che la castit\u00e0 femminile non avesse un'importanza particolare.\nQuesta visione della sessualit\u00e0 fu soppressa. Uno dei pi\u00f9 famosi uomini di chiesa di epoca coloniale del Per\u00f9, il gesuita Jos\u00e9 de Acosta, scrisse nel 1590:\nLo storico Maximo Terrazos descrive come gli spagnoli si rapportavano a questa sessualit\u00e0 nativa con la loro fede cattolica:\nSolo nel 1837 l'omosessualit\u00e0, in Per\u00f9, venne depenalizzata.\nCeramiche.\nNell'arco di 800 anni le culture centrali precolombiane, in particolare la Moche, hanno creato almeno decine di migliaia di ceramiche (spagnolo: huacos). Molte di queste ceramiche mostrano persone impegnate in rapporti lesbici e omosessuali.\nLe ceramiche pi\u00f9 famose appartengono alle culture Moche e Chimu.\nDistruzione.\nMolte delle ceramiche, insieme alla maggior parte delle icone indigene, sono state distrutte. Negli anni settanta del XIX secolo, Toledo e i suoi consiglieri clericali si organizzarono per eliminare la sodomia, la masturbazione e una pratica sociale comune che, approssimativamente tradotta dal nativo quechua, significa \"matrimonio di prova\". Come descrive Terrazos, \"non si poteva parlare di tali usanze perch\u00e9 erano considerate [pornografiche]\". Erano proibiti a causa del \"tab\u00f9 imposto dalla religione cristiana secondo cui gli uomini fanno sesso solo per la procreazione e che le donne non provano piacere sessuale\".\nSopravvivenza.\nNonostante questo sforzo organizzato per distruggere questi artefatti, molti di essi sono sopravvissuti fino ai giorni nostri. Per decenni, le ceramiche erotiche sono state chiuse al pubblico, e furono accessibili solo a un gruppo elitario di scienziati peruviani. Occasionalmente e con riluttanza sono stati messi a disposizione a selezionati ricercatori stranieri provenienti dagli Stati Uniti e dall'Europa. Il Museo Larco di Lima, in Per\u00f9, \u00e8 famoso per la sua galleria di ceramiche erotiche precolombiane."}
{"id": "7539910", "revid": "1664282", "url": "https://it.wikipedia.org/wiki?curid=7539910", "title": "Storia dell'omosessualit\u00e0 nell'antico Per\u00f9", "text": ""}
{"id": "7539951", "revid": "762947", "url": "https://it.wikipedia.org/wiki?curid=7539951", "title": "Jose Limon", "text": ""}
{"id": "7539952", "revid": "1788047", "url": "https://it.wikipedia.org/wiki?curid=7539952", "title": "Syvilla Fort", "text": "Biografia.\nNata a Seattle, Washington, Syvilla Fort inizi\u00f2 a studiare danza quando aveva tre anni. Dopo che le fu negata l'ammissione a diverse scuole di ballo perch\u00e9 era nera, la prima educazione alla danza di Fort ebbe luogo a casa sua e con lezioni private. Quando aveva nove anni Fort insegnava danza classica, tip-tap e danza moderna a piccoli gruppi di bambini del vicinato che non potevano permettersi lezioni private.\nSyvilla frequent\u00f2 la Cornish School of Allied Arts di Seattle come loro prima studentessa nera, dopo essersi diplomata al liceo nel 1932. Dopo aver trascorso cinque anni alla Cornish School, decise di proseguire la sua carriera di danza a Los Angeles, e nel 1939 il suo vicino, il compositore nero William Grant Still, la present\u00f2 alla danzatrice Katherine Dunham. Diverse settimane dopo, Fort inizi\u00f2 a ballare e fare tour con la Katherine Dunham Company e ad apprendere la tecnica Dunham, che era radicata nelle tradizioni di danza di Africa, Haiti e Trinidad. Fort ball\u00f2 con la compagnia fino al 1945 e fu inserita nel noto film \"Stormy Weather\" (1943).\nMentre ballava con la Dunham Company, Syvilla trascur\u00f2 un grave infortunio al ginocchio che le imped\u00ec di esibirsi professionalmente intorno alla met\u00e0 degli anni '40. Nel 1948 la Dunham nomin\u00f2 Fort come amministratore principale e insegnante di danza della Katherine Dunham School of Dance di New York, posizione che Fort mantenne fino al 1954 quando la scuola chiuse a causa di problemi finanziari. Nel 1955 la Fort si un\u00ec al marito Buddy Phillips per aprire uno studio di danza sulla 44\u00aa Strada Ovest a New York. In questo studio la Fort svilupp\u00f2 quella che lei chiamava la \"tecnica afro-moderna\" che fondeva l'approccio della tecnica Dunham con stili di danza moderni che la Fort aveva imparato durante la sua iniziale educazione. Continu\u00f2 ad utilizzare questo metodo nel suo lavoro come istruttrice part-time di educazione fisica presso il Teachers College della Columbia University dal 1967 al 1975.\nLo studio sulla 44\u00aa Strada prosper\u00f2 fino al 1975 quando Syvilla inizi\u00f2 a lottare contro il cancro al seno e non fu in grado di risolvere i problemi finanziari della scuola. Il suo staff e gli studenti trovarono un nuovo studio per Syvilla sulla 23\u00aa Strada Ovest, dove insegn\u00f2 nell'estate del 1975. Syvilla form\u00f2 tre generazioni di ballerini e tra i suoi studenti pi\u00f9 famosi c'erano Marlon Brando, James Dean, Jane Fonda, James Earl Jones, Eartha Kitt, Jose Limon, Chita Rivera e Geoffrey Holder.\nCinque giorni prima della sua morte per cancro al seno, l'8 novembre 1975, Fort partecip\u00f2 ad un tributo al lavoro della sua vita, organizzato dalla Black Theatre Alliance e ospitato dal suo allievo Alvin Ailey e da Harry Belafonte. Nel 1992 il lavoro della Fort fu nuovamente onorato quando i ballerini di diverse compagnie eseguirono una serata delle sue coreografie al Symphony Space di New York.\nIl figlio di Buddy Phillips, Sabur Abdul-Salaam, figliastro di Syvilla, ha pubblicato un libro, \"Spiritual Journey of An American Muslim\", che include ulteriori informazioni su di lei."}
{"id": "7539956", "revid": "767487", "url": "https://it.wikipedia.org/wiki?curid=7539956", "title": "Gli eremiti (film)", "text": "Gli eremiti (\"Die Einsiedler\") \u00e8 un film del 2016 diretto da Ronny Trocker.\nTrama.\nIl film racconta la storia di Albert, un uomo sulla trentina, e di sua madre, la contadina di montagna Marianne. Albert \u00e8 l'unico figlio sopravvissuto dei contadini dell'Eggerhof Marianne e Rudl, i suoi tre fratelli sono morti molti anni fa mentre andavano a scuola in un incidente da valanga. Nonostante la sua et\u00e0, sua madre determina ancora in gran parte la vita di Albert. Vorrebbe risparmiargli la vita solitaria sulla montagna ed essere l'ultima a dirigere la fattoria. Cos\u00ec ha organizzato un lavoro per lui in una cava di marmo a valle. L'introverso Albert inizialmente trov\u00f2 difficile fare amicizia l\u00ec, di tanto in tanto tornava di nascosto nel cortile per passare la notte in segreto nel deposito di fieno. Un giorno suo padre Rudl ha avuto un incidente mortale sul lavoro. Marianne nasconde questo fatto a suo figlio e al mondo esterno, temendo che Albert possa tornare alla fattoria per assumere i compiti di suo padre, e seppellisce il corpo di Rudl sulla montagna. Tuttavia, la sua forza inizia a scemare, confessa ad Albert che suo padre \u00e8 morto in un incidente e chiede aiuto ad Albert. Ma ora si \u00e8 stabilito nella valle e ha conosciuto Paola, una lavoratrice ospite ungherese e cuoca di mensa della cava di marmo, con la quale inizia una storia d'amore. Albert \u00e8 in imbarazzo, la prima neve cade, quindi Albert deve prendere una decisione rapida se non vuole che sua madre muoia congelata a corte. Inoltre, Paola gli dice che deve tornare in Ungheria. Ad Albert vengono concessi tre giorni di permesso per organizzare la sua vita."}
{"id": "7539957", "revid": "767487", "url": "https://it.wikipedia.org/wiki?curid=7539957", "title": "Ethel &amp; Ernest", "text": "Ethel &amp; Ernest \u00e8 un film d'animazione del 2016 diretto da Roger Mainwood."}
{"id": "7539981", "revid": "599013", "url": "https://it.wikipedia.org/wiki?curid=7539981", "title": "J\u00e9r\u00e9mie Mouiel", "text": "Gioca nel ruolo di libero nel .\nCarriera.\nClub.\nLa carriera di J\u00e9r\u00e9mie Mouiel, figlio di Herv\u00e9 Mouiel, campione di bridge, inizia nelle giovanili del , club con cui esordisce in Ligue A nella stagione 2012-13.\nNella stagione 2014-15 \u00e8 in Ligue B con l', mentre nella stagione successiva ritorna nella massima divisione nazionale grazie all'ingaggio da parte dello . Per il campionato 2016-17 si accasa al , per poi far ritorno al club di Chaumont, sempre in Ligue A, nell'annata 2017-18, aggiudicandosi la Supercoppa francese 2017, prima di far ritorno, nella stagione 2019-20 alla formazione di Cannes, con cui vince lo scudetto 2020-21.\nNazionale.\nNei primi anni a Cannes fa parte delle nazionali giovanili francesi, vincendo con quella Under-20 la medaglia di bronzo al campionato europeo 2014; nel 2018 esordisce nella nazionale maggiore, con cui vince la medaglia d'argento alla Volleyball Nations League 2018."}
{"id": "7539999", "revid": "729019", "url": "https://it.wikipedia.org/wiki?curid=7539999", "title": "Placca di Hollenhorst", "text": "La placca di Eickenhorst \u00e8 un embolo di colesterolo che si vede in un vaso sanguigno della retina.\nSignificato clinico.\nDi solito si osserva quando un medico esegue una oftalmoscopia, durante il quale una placca apparir\u00e0 luminosa, refrattaria e gialla. \u00c8 causata da un embolo alloggiato all'interno del vaso retinico originato da una placca ateromatosa in un vaso pi\u00f9 prossimale (a monte), solitamente l'arteria carotide interna. Spesso \u00e8 un'indicazione di un precedente episodio ischemico negli occhi ed \u00e8 un segno di grave aterosclerosi. Il passo pi\u00f9 importante nella gestione \u00e8 identificare e trattare la placca originaria per impedire un'ulteriore embolizzazione.\nEponimo.\nIl fenomeno prende il nome dall'oculista americano Dr. Robert Hollenhorst (1913-2008) che per primo descrisse il loro significato nel 1961."}
{"id": "7540000", "revid": "253269", "url": "https://it.wikipedia.org/wiki?curid=7540000", "title": "Fritz Weaver", "text": "Nel 1970 vinse il Tony Award al miglior attore protagonista in un'opera teatrale per la sua interpretazione in \"Child's Play\" a Broadway.\n\u00c8 stato sposato con Sylvia Short dal 1954 al 1979 e con Rochelle Olivier dal 1997 alla morte, avvenuta nel 2016 all'et\u00e0 di novant'anni."}
{"id": "7540006", "revid": "228587", "url": "https://it.wikipedia.org/wiki?curid=7540006", "title": "Kepulauan Seribu", "text": ""}
{"id": "7540007", "revid": "98378709", "url": "https://it.wikipedia.org/wiki?curid=7540007", "title": "Market-Sfide al mercato", "text": "\"Market - Sfide al mercato\" \u00e8 stato un programma televisivo del 2014 andato in onda su Rai 1 e condotto dal cantautore toscano Pupo.\nIl programma.\nIl concetto su cui si basa il programma \u00e8 il mondo della cucina. In ogni puntata, le telecamere di Rai 1 si spostano in una diversa citt\u00e0 e in esse si sfidano due appassionati di cucina fino a quando uno dei due appassionati prepara il piatto pi\u00f9 gustoso che assagger\u00e0 sia il conduttore televisivo che la gente presente vicino all'attivit\u00e0 del programma. Il programma ha avuto soltanto 6 puntate (ogni puntata ha durato 55 minuti) per\u00f2 ha avuto un buon esito per quanto riguarda l'ascolto del pubblico."}
{"id": "7540008", "revid": "287204", "url": "https://it.wikipedia.org/wiki?curid=7540008", "title": "Lew Christensen", "text": "Primi anni e formazione.\nChristensen nacque a Brigham City, nello Utah, da una famiglia con radici nella danza e nella musica. Suo nonno, Lars Christensen, che era emigrato dalla Danimarca, aveva insegnato danze popolari e sociali. Christensen fu cresciuto come mormone e questa educazione inform\u00f2 la sua ultima carriera di un senso di attenzione alla correttezza.\nChristensen inizi\u00f2 a studiare danza con i suoi zii e la musica con suo padre quando aveva dieci anni. Gli fu insegnata la prima tecnica di balletto da Stefano Mascagno, un insegnante italiano. Suo fratello Willam lanci\u00f2 Lew e il loro terzo fratello ballerino, Harold, nel vaudeville. Oltre ai piccoli spettacoli di vaudeville, i tre fratelli ottennero un lavoro nel musical di Broadway \"The Great Waltz\" e in questo periodo Christensen divenne studente presso la nuova School of American Ballet di Balanchine. Nel 1935 entr\u00f2 nell'American Ballet Ensemble del Metropolitan Opera con Harold.\nDanzare con Balanchine.\nNon appena Christensen inizi\u00f2 la sua formazione, ricevette un'attenzione speciale da George Balanchine, che riconobbe il suo talento. Tra i primi ballerini maschi di Balanchine, Christensen ha ballato ruoli principali, ricevendo molti elogi per i suoi ruoli da protagonista in \"Orpheus and Eurydice\" e \"Apollon Musag\u00e8te\". Christensen, il primo americano a ballare \"Apollo\", stabil\u00ec un nuovo standard per quel ruolo e da allora in poi considerato il primo ballerino maschio significativo cresciuto in America.\nAll'inizio della seconda guerra mondiale, Lew Christensen fu arruolato nell'esercito degli Stati Uniti. Al suo ritorno a New York nel 1946 entr\u00f2 a far parte dell'ultimo progetto di Balanchine e Kirstein, Ballet Society, in seguito conosciuto come il New York City Ballet, dove divenne maestro di balletto. Sebbene considerato da molti l'erede logico della compagnia di Balanchine, Christensen fu invece allettato dall'idea di unirsi ai suoi fratelli nel San Francisco Ballet nel 1948.\nBallet Caravan.\nIl Ballet Caravan, iniziato nel 1936 da Kirstein, aveva lo scopo di fornire ai ballerini di balletto americani un'occupazione estiva durante la bassa stagione. Come membro, Christensen fu solista principale, coreografo e maestro di balletto fino al 1940.\nTra il 1936 e il 1941 i balletti coreografati da Christensen includevano \"Pocahontas\" (1936), \"Filling Station\" (1938), \"Charade\" (1939) e \"Pastorela\" (1941). \"Filling Station\" aveva al suo interno le radici del vaudeville di Christensen, acrobati, umorismo inglese e il tip-tap.\nCol Ballet Caravan, Christensen e sua moglie Gisella Caccialanza girarono il Sud America nel 1941.\nSan Francisco Ballet.\nChristensen \u00e8 stato direttore associato del San Francisco Ballet nel 1949 ed \u00e8 stato co-direttore nel 1951 con il fratello Willam. Ha lavorato come regista dal 1952 al 1984.\nChristensen ha trasformato il San Francisco Ballet in una compagnia neoclassica riconosciuta a livello internazionale. Sebbene fosse entrato nel San Francisco Ballet nel 1949, Christensen continu\u00f2 a lavorare come maestro di balletto per il New York City Ballet fino al 1950. Dopo essere stato condirettore della compagnia di San Francisco nel 1951, mantenne un buon rapporto tra questo e il New York City Ballet. Nel 1952 con la partenza di suo fratello Willam per impostare il programma di balletto all'Universit\u00e0 dello Utah, Lew divenne il direttore della compagnia. Ha coreografato oltre 110 opere per il San Francisco Ballet. Port\u00f2 importanti coreografie da Balanchine alla compagnia. Con Christensen come regista, il San Francisco Ballet fece i suoi primi tour a livello nazionale e internazionale e ricevendo molti consensi."}
{"id": "7540019", "revid": "88740", "url": "https://it.wikipedia.org/wiki?curid=7540019", "title": "163P/NEAT", "text": "163P/NEAT \u00e8 una cometa periodica appartenente alla famiglia delle comete gioviane. Scoperta il 5 novembre 2004 dal programma NEAT \u00e8 stata numerata a tempo di record dopo poco pi\u00f9 di due mesi dalla sua scoperta grazie alla scoperta di immagini relative ai due precedenti passaggi al perielio.\nOrbita.\nAttualmente la cometa non ha una MOID particolarmente stretta col pianeta Giove ma in un prossimo futuro la MOID tra i due corpi celesti scender\u00e0 fino a permettere un incontro ravvicinato il 17 novembre 2114 a sole 0,117 UA."}
{"id": "7540024", "revid": "76963", "url": "https://it.wikipedia.org/wiki?curid=7540024", "title": "Cliff Gorman", "text": "Biografia.\nNel 1968 ha vinto un Obie Award per la sua interpretazione nella pi\u00e8ce \"The Boys in the Band\" nell'Off-Broadway, un ruolo che ha interpretato anche nell'adattamento cinematografico del dramma, \"Festa per il compleanno del caro amico Harold\". Per la sua performance nel ruolo di Lenny Bruce nella commedia \"Lenny\" a Broadway ha vinto il Tony Award al miglior attore protagonista in un'opera teatrale.\nVita privata.\n\u00c8 stato sposato con Gayle Gorman dal 1963 alla morte, avvenuta nel 2002 per leucemia."}
{"id": "7540025", "revid": "1543377", "url": "https://it.wikipedia.org/wiki?curid=7540025", "title": "Metodo di datazione uranio-piombo", "text": "Il metodo di datazione uranio-piombo, spesso abbreviato in datazione U-Pb, \u00e8 un metodo di datazione radiometrica basato sulla misura delle abbondanze relative degli isotopi dell'uranio e del piombo.\nPanoramica.\nIdeato da B. B. Boltwood nel 1907, quello all'uranio-piombo \u00e8 uno dei metodi di datazione pi\u00f9 antichi e pi\u00f9 utilizzati, efficace nel datare rocce che si sono formate e cristallizzate da un milione a oltre 4,5 miliardi di anni fa, con una precisione nell'ordine dello 0,1-1%.\nBench\u00e9 possa essere usato per diversi materiali, questo metodo di datazione \u00e8 solitamente utilizzato sul minerale zircone (ZrSiO4). Lo zircone incorpora gli atomi di uranio e di torio nella sua struttura cristallina, sostituendoli allo zirconio, respingendo invece quelli di piombo. Si pu\u00f2 quindi ritenere che tutto il piombo riscontrato in un dato cristallo di zircone sia radiogenico, cio\u00e8 sia stato interamente prodotto da un processo di decadimento radioattivo verificatosi dopo la formazione del minerale. In questo modo, si pu\u00f2 utilizzare il rapporto tra piombo e uranio presente nel minerale per determinare l'et\u00e0 di quest'ultimo. Il metodo si basa infatti su due diverse catene di decadimento, la serie dell'uranio dall' 238U al 206Pb, con un periodo di dimezzamento di circa 4,5 miliardi di anni, e la serie dell'attinio dall' 235U al 207Pb, con un periodo di dimezzamento di circa 710 milioni di anni.&lt;br&gt;\nIl fatto che lo zircone sia piuttosto inerte dal punto di vista chimico e che sia anche piuttosto resistente agli agenti atmosferici, fa s\u00ec che intere zone, se non addirittura interi cristalli, di questo minerale possano sopravvivere all'eventuale erosione o distruzione della roccia di cui fanno parte mantenendo intatto il loro originario contenuto di uranio e piombo. Cristalli di zircone con alle spalle storie complesse possono contenere zone di et\u00e0 molto diversa, e possono formare, durante gli eventi metamorfici, degli strati di cristalli multipli, ciascuno dei quali pu\u00f2 registrare l'et\u00e0 isotopica dell'evento. Solitamente, al fine di comprendere appieno situazioni cos\u00ec complicate, vengono effettuate analisi su micro-campioni attraverso tecniche a spettrometria di massa quali ICP-MS o SIMS.\nCatene di decadimento.\nLe sopraccitate catene di decadimento dall'uranio al piombo si sviluppano attraverso una serie di decadimenti alfa e beta, in cui l'238U e i suoi prodotti di decadimento subiscono un totale di otto decadimenti alfa e sei decadimenti beta, mentre l'235U e i suoi prodotti subiscono solamente sette decadimenti alfa e quattro decadimenti beta.\nL'esistenza di due catene di decadimento uranio-piombo parallele fa s\u00ec che esistano anche diverse tecniche di datazione basate sul sistema U-Pb, tuttavia, con l'espressione \"metodo di datazione uranio-piombo\" ci si riferisce al metodo in cui si analizzano entrambi gli schemi di decadimento nella realizzazione del cosiddetto \"diagramma concordia\" (o \"di concordanza\").\nTalvolta le et\u00e0 possono anche essere determinate dal sistema uranio-piombo attraverso la sola analisi dei rapporti tra isotopi di piombo, in quello che viene chiamato \"metodo di datazione piombo-piombo\". Quest'ultimo trova maggior utilizzo, rispetto al metodo all'uranio-piombo, in alcune situazioni particolari, come il calcolo dell'et\u00e0 di meteoriti o dell'et\u00e0 della Terra. Proprio una delle prime stime sull'et\u00e0 del nostro pianeta fu eseguita utilizzando il metodo di datazione piombo-piombo dal geochimico statunitense Clair Cameron Patterson, pioniere della tecnica di datazione uranio-piombo.\nMineralogia.\nCome detto, questo metodo di datazione \u00e8 solitamente utilizzato sul minerale zircone (ZrSiO4) ma esso trova impiego anche con altri minerali quali la monazite, al titanite e la baddeleyite. Tecniche basate sulla datazione uranio-piombo sono state utilizzate anche su minerali tipo calcite/aragonite e altri carbonati. Questo tipo di minerali fornisce in genere risultati meno precisi rispetto a quelli restituiti da minerali ignei o metamorfici, tradizionalmente utilizzati nella datazione, ma sono i pi\u00f9 comuni tra i ritrovamenti geologici. \nInterazione tra mineralogia e decadimento radioattivo.\nDurante i vari stadi di decadimento alfa, il cristallo di zircone subisce un danno da radiazione associato appunto con ogni decadimento alfa. Tale danno \u00e8 per lo pi\u00f9 concentrato attorno all'isotopo genitore (uranio e torio) ed \u00e8 dovuto all'espulsione dell'isotopo figlio (piombo) dalla sua posizione originale nel reticolo cristallino. Da tali espulsioni consegue infatti che nelle aree ad alta concentrazione di isotopo genitore, il danno alla matrice cristallina sia piuttosto esteso, poich\u00e9 le varie lacune si interconnettono a formare reti di aree danneggiate, che a loro volta, interconnettendosi, portano alla formazione di micro-cricche e di tracce di fissione che agiscono come profondi condotti all'interno del cristallo, fornendo un metodo di trasporto che facilita la perdita di isotopi di piombo dal cristallo di zircone. Proprio perch\u00e9 tale perdita di isotopi di piombo potrebbe portare ad errori nella valutazione dell'et\u00e0 del campione, il fatto di poter utilizzare due diverse catene di decadimento risulta prezioso, poich\u00e9 fornisce un controllo incrociato che permette comunque la determinazione precisa dell'et\u00e0.\nCristalli di zircone non danneggiati trattengono gli atomi di piombo generati dal decadimento radioattivo dell'uranio e del torio fino a una temperatura di circa 900\u00a0\u00b0C, mentre il gi\u00e0 citato danno accumulato attorno alle zone con un alto tasso di uranio pu\u00f2 significativamente far diminuire tale temperatura.\nDettagli.\nLaddove non sussistano condizioni che abbiano portato alla perdita o all'acquisizione di piombo dall'ambiente esterno, l'et\u00e0 del cristallo di zircone pu\u00f2 essere calcolata assumendo un decadimento esponenziale dell'uranio. Ossia:\ndove:\nQuesto d\u00e0:\nche pu\u00f2 essere scritto come:\nLe catene di decadimento di uranio e piombo pi\u00f9 comunemente utilizzate danno le seguenti equazioni:\nformula_9\nformula_10\nGraficando i rapporti trovati con una serie di intervalli temporali, si ottiene il gi\u00e0 citato \"diagramma concordia\". Nel caso in cui i rapporti isotopici misurati in un campione di roccia si posizionino sulla curva, ci\u00f2 garantisce che le due diverse catene forniscano valori concordanti dell'et\u00e0. \nQualora si sia verificata una perdita di piombo dai diversi minerali, ci\u00f2 porta a una discrepanza nelle et\u00e0 determinate con le diverse catene di decadimento. In questo caso, il punto andr\u00e0 a disporsi fuori dalla curva, nella sua parte concava. Separando i diversi minerali, si pu\u00f2 dimostrare che i punti ottenuti giacciono su una retta, la cosiddetta \"retta discordia\". L'intersezione di tale retta con la curva di concordanza restituisce due importanti valori, infatti, la proiezione sull'asse temporale del punto di intersezione pi\u00f9 basso indica l'epoca in cui c'\u00e8 stata la perdita di piombo, mentre la proiezione del punto di intersezione pi\u00f9 alto restituisce l'et\u00e0 del campione."}
{"id": "7540057", "revid": "481666", "url": "https://it.wikipedia.org/wiki?curid=7540057", "title": "Frank Conroy", "text": "Attivo in campo teatrale, televisivo e cinematografico, ha vinto il Tony Award al miglior attore non protagonista in un'opera teatrale per la sua interpretazione in \"The Potting Shed\" a Broadway nel 1957."}
{"id": "7540059", "revid": "838137", "url": "https://it.wikipedia.org/wiki?curid=7540059", "title": "Giulio Sacchi", "text": "Biografia.\nIl 14 febbraio 1724 papa Innocenzo XIII lo nomin\u00f2 vescovo di Monopoli e il 20 febbraio venne consacrato vescovo dal cardinale Juan \u00c1lvaro Cienfuegos Villaz\u00f3n, co-consacranti il cardinale Prospero Marefoschi e l'arcivescovo Tommaso Cervini.\nDurante il suo mandato non partecip\u00f2, per motivi di salute, al Concilio provinciale lateranense del 1725; al suo posto invi\u00f2 un suo procuratore. Mor\u00ec in data non certa nel luglio 1738.\nGenealogia episcopale.\nLa genealogia episcopale \u00e8:"}
{"id": "7540066", "revid": "1305772", "url": "https://it.wikipedia.org/wiki?curid=7540066", "title": "Faraoni (disambigua)", "text": ""}
{"id": "7540067", "revid": "1728", "url": "https://it.wikipedia.org/wiki?curid=7540067", "title": "Faraone (disambigua)", "text": ""}
{"id": "7540069", "revid": "38120", "url": "https://it.wikipedia.org/wiki?curid=7540069", "title": "Il faraone (romanzo)", "text": ""}
{"id": "7540072", "revid": "484362", "url": "https://it.wikipedia.org/wiki?curid=7540072", "title": "Colpo di Stato in Romania", "text": ""}
{"id": "7540081", "revid": "363629", "url": "https://it.wikipedia.org/wiki?curid=7540081", "title": "Just a Girl (residency show)", "text": "Just a Girl \u00e8 il primo residency show della cantante Gwen Stefani, tenuto a Las Vegas, presso lo Zappos Theatre del Planet Hollywood. Il suo nome deriva dall'omonima canzone della band di cui fa parte l'artista, i No Doubt.\n\u00c8 iniziato il 27 giugno 2018 e si concluder\u00e0, dopo un totale di 61 spettacoli, il 16 maggio 2020.\nScaletta.\nQuesta scaletta \u00e8 relativa alla data del 27 giugno 2018, non a tutte le date del residency:"}
{"id": "7540085", "revid": "1543377", "url": "https://it.wikipedia.org/wiki?curid=7540085", "title": "Franz Mattenklott", "text": "Nato in Slesia, Mattenklott divenne ufficiale militare nel 1903 e combatt\u00e9 con l'esercito tedesco la prima guerra mondiale. Dopo la guerra decise di rimanere in servizio anche per la Repubblica di Weimar e con l'inizio della seconda guerra mondiale aveva gi\u00e0 raggiunto il grado di maggiore generale. Vide un coinvolgimento diretto seppur limitato nella Battaglia di Francia del 1940, ma le sue unit\u00e0 giocarono invece un ruolo decisivo nell'invasione tedesca della Grecia del 1941 e, sempre in quell'anno, nell'Assedio di Sebastopoli e nelle altre operazioni in Crimea.\nSebbene implicato per crimini di guerra su ambo i fronti (quello orientale e quello occidentale) nel corso della seconda guerra mondiale, Mattenklott non venne mai accusato di alcun crimine e mor\u00ec da uomo libero nell'estate del 1954.\nBiografia.\nI primi anni e la prima guerra mondiale.\nFranz Mattenklott nacque il 19 novembre 1884 a Gr\u00fcnberg, citt\u00e0 della provincia prussiana della Slesia, figlio di Dietrich Mattenklott e di sua moglie, Elfriede Duttenh\u00f6fer. Suo padre era direttore di una fabbrica per la lavorazione dello zucchero a Ober Pritschen in Slesia, il quale era anche proprietario terriero ed a suo tempo era stato un capitano dell'esercito prussiano.\nDopo aver completato i propri studi superiori, Franz Mattenklott decise di entrare nell'esercito tedesco a Metz, in Alsazia-Lorena, allora parte dell'Impero tedesco. Dopo aver superato gli esami di ammissione, Mattenklott entr\u00f2 nell'esercito come aspirante ufficiale il 28 dicembre 1903. Ricevette il grado di ufficiale nel 1905. Dal 1912 venne avanzato alla posizione di aiutante del 1\u00ba battaglione del suo reggimento. Mattenklott raggiunse il grado di capitano nella prima guerra mondiale.\nIl periodo interbellico.\nDopo la capitolazione dell'Impero tedesco, Mattenklott continu\u00f2 a prestare servizio nel \"Reichsheer\" della Repubblica di Weimar. Continu\u00f2 quindi a proseguire nei ranghi del \"Reichswehr\", venendo promosso maggiore nel 1928. Divenne quindi istruttore della scuola di fanteria di Dresda. Nel 1932 raggiunse il rango di tenente colonnello.\nL'ascesa al potere di Adolf Hitler nel 1933 segn\u00f2 la fine della Repubblica di Weimar. Negli anni successivi, il regime nazista intensific\u00f2 il riarmo della Germania (\"Aufr\u00fcstung\") ed increment\u00f2 il proprio esercito. Come parte di questo processo, Mattenklott ricevette il comando del nuovo reggimento di fanteria \"Stargard\" dal 1 ottobre 1934 e venne promosso colonnello in quello stesso giorno.\nMattenklott all'et\u00e0 di 53 anni venne promosso maggiore generale il 1 marzo 1938 ed il 1 luglio di quello stesso anno venne nominato comandante del comando di Treviri. Il 1 settembre 1939 la Germania inizi\u00f2 l'invasione della Polonia dando inizio alla seconda guerra mondiale.\nLa seconda guerra mondiale.\nIn Francia.\nCon lo scoppio della guerra, gran parte delle forze tedesche erano impegnate nella guerra con la Polonia, ma quando gli alleati occidentali dichiararono guerra alla Germania, anche i confini occidentali divennero vulnerabili. Parte della tutela di questi confini venne affidata dunque a Mattenklott, con tre reggimenti (due di fanteria e uno di artiglieria) al confine col Lussemburgo e parte della Francia.\nAlcune settimane dopo, il 19 settembre 1939, le unit\u00e0 sotto il suo comando vennero riorganizzate nella 72\u00aa divisione di fanteria, con quartier generale a Coblenza. Incomprensibilmente, malgrado la propria posizione, le truppe al comando di Mettenklott vennero considerate come di secondo piano. Nei mesi successivi, continu\u00f2 a rimanere in servizio al fronte occidentale durante la cosiddetta \"Strana guerra\". Sul fronte contro gli alleati sub\u00ec solo attacchi minori. Alcuni mesi dopo l'attacco tedesco alla Francia, nel febbraio del 1940, Mattenklott venne promosso al grado di tenente generale.\nLe unit\u00e0 di Mattenklott parteciparono collateralmente alla Battaglia di Francia nel maggio-giugno 1940. Uno dei veterani di questa divisione disse dopo la guerra che alle unit\u00e0 era stato ordinato di attaccare le posizioni nella foresta in quanto gestite da soldati inesperti. Mattenklott per\u00f2 decise di non fornire il necessario supporto aereo, facendo cos\u00ec fallire l'operazione. \u00c8 generalmente accettato dagli storici militari che le performarce della divisione di Mattenklott siano state mediocri, per quanto effettivamente avessero incontrato solo una resistenza minima nel corso delle loro operazioni. Dal giugno del 1940, la Francia capitol\u00f2, e la 72\u00aa divisione di fanteria venne portata in Francia come unit\u00e0 occupante, mentre Mattenklott venne nominato comandante di Metz, in Alsazia-Lorena, nel luglio di quello stesso anno.\nLa campagna nei Balcani.\nDopo un breve periodo in Francia, la 72\u00aa divisione di fanteria venne impiegata in Bulgaria, allora uno dei paesi dell'Asse, dalla primavera del 1941, per prendere parte alla gi\u00e0 pianificata invasione della Grecia, o \"Operazione Marita\" (\"Unternehmen Marita\"). La divisione venne posta sotto il XVIII Corpo d'Armata di montagna (\"XVIII. Gebirgskorps\") del generale Franz B\u00f6hme, come parte della 12\u00aa armata del feldmaresciallo Wilhelm List. Il corpo d'armata di B\u00f6hme era composto da quattro divisioni di fanteria e da un reggimento di fanteria di riserva; queste forze formidabili si scontrarono con tre divisioni greche e contro la Linea Metaxas, pesantemente fortificata, presso le montagne al confine tra Grecia e Bulgaria.\nAlla divisione di Mattenklott venne affidato l'obbiettivo di irrompere nelle difese a sudovest di Nevrokop, procedere a sudovest sino a Serres e quindi riportarsi a nord ed attaccare Fort Roupel alle spalle, di modo da catturare uno snodo viario fondamentale nella rete nazionale, noto come Passo di Rupel. L'invasione ebbe inizio il 6 aprile, ed ancora alla notte, le truppe di Mattenklott non erano riuscite ad avere la meglio sulla linea Metaxas, subendo inoltre pesanti perdite. Ad ogni modo, nei giorni successivi, riuscirono a fare breccia, ma l'avanzata verso Serres venne ritardata dal terreno accidentato. Gran parte dei forti militari greci continuarono a resistere sino al 9 aprile, quando il grosso delle forze rimase isolato dall'avanzata tedesca e capitol\u00f2. Mattenklott ad ogni modo lod\u00f2 l'esercito greco per la sua ferma resistenza e per il suo coraggio. A seguito di questi sviluppi della guerra, il XVIII Corpo d'Armata di montagna venne fatto avanzare sino in Tessaglia. Altre unit\u00e0 presero il resto del paese, che pass\u00f2 sotto il controllo totale dei nazisti con la presa di Creta nel giugno di quello stesso anno.\nL'invasione dell'Unione Sovietica.\nAl tempo dell'inizio dell'Operazione Barbarossa il 22 giugno 1941, la divisione di Mattenklott si trovava in Romania, posta come riserva dell'11\u00aa armata. Combatt\u00e9 inizialmente presso Nikolayev in Ucraina, poi attravers\u00f2 il fiume Dnieper, un punto viale che permise alle truppe tedesche di raggiungere la Crimea. Mattenklott guid\u00f2 le sue truppe nella Campagna di Crimea, raggiungendo Sebastopoli nell'autunno di quell'anno. Il 1 ottobre 1941, venne nominato generale di fanteria.\nPer le sue capacit\u00e0 di comando della divisione durante l'assedio di Sebastopoli nella prima met\u00e0 di novembre del 1941, Mattenklott ottenne la croce di cavaliere dell'ordine della croce di ferro. Mentre si trovava in Crimea, Mattenklott si rese responsabile di un eccidio di ebrei tramite unit\u00e0 speciali, l' \"Einsatzgruppen\". 400 uomini e 10 donne vennero uccisi, formalmente per atti di sabotaggio, e Mattenklott ebbe parole di \"riconoscimento e gratitudine\" per il comandante dell\u2019\"Einsatzgruppe D\" per queste esecuzioni.\nNei mesi successivi, l'11\u00aa armata, al comando del generale Erich von Manstein, continu\u00f2 a porre l'assedio all'ormai accerchiata Sebastopoli. Nel dicembre del 1941 scoppi\u00f2 una crisi quando i sovietici lanciarono un attacco anfibio agli stretti di Kerch e Feodosiya per riprendere Kerch e la sua penisola, scontrandosi con le forze del generale Hans von Sponeck. Anche se Manstein aveva avuto ordini espliciti di Sponeck di mantenere le sue posizioni attendendo le unit\u00e0 in arrivo da Sebastopoli, Sponeck ordin\u00f2 ai suoi uomini di ritirarsi. Furioso per questa insubordinazione, Manstein venne sollevato dal suo incarico e rimpiazzato da Mattenklott, che da poco aveva ricevuto il comando del XXX corpo d'armata. Le unit\u00e0 di Mattenklott, assieme al XXX corpo d'armata, trascorsero i mesi successivi combattendo nella Crimea orientale, cercando di respingere gli attacchi sovietici, subendo ed infliggendo pesanti perdite.\nNel maggio del 1942, Mattenklott guid\u00f2 i suoi uomini nell'Operazione Trappenjagd, un tentativo di schiacciare le teste di ponte sovietiche nella penisola di Kerch. I tedeschi cercarono di accerchiare e distruggere molte unit\u00e0 dell'Armata Rossa, uccidendo e catturando circa 175.000 soldati con perdite di 3500 uomini appartenenti al XXX ed al XLII corpo d'armata.\nDopo l'ultima cattura della Crimea nel luglio del 1942, il XLII corpo d'armata rimase in servizio nella penisola, e Mattenklott venne nominato comandante della Crimea (\"Befehlshaber Krim)\" il 24 agosto 1942. Quasi subito, dovette confrontarsi col problema della carestia che affliggeva la popolazione locale, dal momento che la politica inaugurata dal suo predecessore Manstein era stata quella di confiscare tutti i beni per il sostegno delle truppe tedesche. Mattenklott era preoccupato dell'impatto delle relazioni tra militari tedeschi e civili russi e pertanto scrisse al comando dell'Armata Sud in settembre, esprimendo la sua opinione secondo la quale le truppe tedesche avrebbero dovuto adoperarsi per prime per migliorare la situazione locale in cambio del mantenimento. Malgrado questi sforzi, la situazione in Crimea rimase tesa e la carestia rimase per tutto il 1942 ed il 1943. Sotto il comando di Mattenklott, centinaia di civili vennero giustiziati, accusati spesso ingiustamente di partigianeria, di comunismo, o anche solo perch\u00e9 erano invalidi o senzatetto, gruppi visti come \"elementi miserevoli\" da parte dell'ideologia nazista. Tra i perpetratori di queste atrocit\u00e0 vi furono anche delle unit\u00e0 di polizia che lo stesso Mattenklott defin\u00ec \"eccellenti collaboratori\". Mattenklott rimase comandante della Crimea sino all'aprile del 1943.\nMattenklott comand\u00f2 il XLII corpo d'armata durante la battaglia di Kursk nel luglio del 1943, ma le sue unit\u00e0 ebbero un ruolo solo marginale e fu quella l'ultima grande azione offensiva della \"Wehrmacht\"' contro l'Armata Rossa. Nel gennaio del 1944, Mattenklott cedette temporaneamente il comando del corpo al comandante della 112\u00aa divisione di fanteria, il tenente generale Theo-Helmut Lieb. In quello stesso mese, l'Armata Rossa tent\u00f2 di accerchiare e distruggere il XLII e l'XI corpo d'armata, oltre al \"Korpsabteilung B\" nel corso della Battaglia di Korsun'. Durante le battaglie successive, il capo del Comitato Nazionale per la Germania Libera, il generale Walther von Seydlitz-Kurzbach, si appell\u00f2 con una lettera a Matteklott e ad altri comandanti, chiedendo la loro resa cos\u00ec da poter bloccare la distruzione finale. Questa proposta, ad ogni modo, rimase inascoltata. Dopo settimane di duri combattimenti, i tedeschi riuscirono a fare breccia, e Mattenklott venne convocato per supervisionare i corpi d'armata e trasferire le unit\u00e0 nella Polonia occupata, lontano dal fronte. Venne anche incaricato di stilare i rapporti sulle operazioni e di contare le vittime. Nei mesi successivi, Mattenklott (all'epoca cinquantanovenne) non ebbe ruoli militari rilevanti, ad eccezione della sua partecipazione alla battaglia di Kovel nel nord-ovest dell'Ucraina, aiutando i tedeschi che si trovavano accerchiati dalle forze sovietiche.\nLe ultime fasi della guerra.\nQuando il generale di fanteria Gerhard Glokke, comandante del Distretto Militare VI (\"Wehrkreis VI\") di M\u00fcnster, in Vestfalia, mor\u00ec per un attacco di cuore all'inizio di giugno del 1944, Mattenklott venne prescelto per sostituirlo, entrando in servizio il 15 giugno 1944. Sotto certi aspetti, Mattenklott fu fortunato ad essere trasferito lontano dal fronte orientale in quanto esattamente una settimana dopo, il 22 giugno 1944, i sovietici lanciarono un'offensiva su vasta scala nota col nome di Operazione Bragation, che spazz\u00f2 via letteralmente le unit\u00e0 della \"Wehrmacht\" e spian\u00f2 la strada verso la Germania.\nPur senza che Mattenklott lo sapesse, molti degli ufficiali del Wehrkreis VI erano membri della resistenza militare contro Hitler. Il 20 luglio 1944, dopo che il colonnello Claus von Stauffenberg ebbe fatto esplodere una bomba al quartier generale di Hitler, inizi\u00f2 ad attivarsi un complotto per detronizzare il regime nazista. Il tenente colonnello Martin B\u00e4rtels, un cospiratore membro dello staff di Mattenklott, consigli\u00f2 al suo superiore di lasciare il suo quartier generale e di portarsi in un tour di ispezione. Il complotto ad ogni modo fall\u00ec a M\u00fcnster e ben presto da Berlino iniziarono le indagini che portarono alla scoperta della rete di resistenza ed al coinvolgimento del feldmaresciallo Erwin von Witzleben. Ancora insicuro di quanto stesse succedendo, Matteknlott attese passivamente sino a quando non ricevette ulteriori informazioni.\nMattenklott sarebbe stato sicuramente tra i primi a voler dare una dura risposta ai cospiratori, ma gli alleati iniziarono ad entrare in Germania dalla primavera del 1945 e pertanto Mattenklott cap\u00ec di non poter pi\u00f9 seguire gli ordini dei suoi superiori. Mattenklott mantenne con i suoi uomini la strenua difesa dell'area attorno a Paderborn nella regione del Nord Reno-Vestfalia. Il 1 aprile 1945 fece rapporto al suo superiore, il feldmaresciallo Albert Kesselring, comunicandogli che Paderborn era persa al nemico ma che era stata \"difesa sino all'ultimo uomo\"; ottenne quindi l'incarico di difendere la foresta di Teutoburgo, ma non fu in grado di dispiegarvi forze consistenti.\nAlcuni giorni dopo, Mattenklott ordin\u00f2 l'esecuzione di Wilhelm Gr\u00e4fer, sindaco di Lemgo, per tradimento, dal momento che questi aveva cercato di arrendere la citt\u00e0 agli americani per evitare ulteriori distruzioni. Mattenklott stesso fin\u00ec ad ogni modo per arrendersi agli Alleati alcune settimane dopo.\nDopo la guerra.\nDurante la sua prigionia, Mattenklott scrisse diversi documenti destinati all'esercito americano, tra cui un rapporto dettagliato sulla battaglia di Kursk. Negli anni dopo la guerra, Mattenklott riusc\u00ec ad evitare qualsiasi accusa e qualsiasi processo. Come subordinato del generale Hans von Salmuth, testimoni\u00f2 al Processo dell'Alto Comando del 1948 in difesa del suo superiore. Malgrado ci\u00f2 la sua firma venne trovata su un ordine datato 28 novembre 1941 circa la repressione di \"attivit\u00e0 partigiana\" nei territori occupati. L'ordine, inoltre, suggeriva la possibilit\u00e0 di creare dei campi di concentramento dove gli ostaggi \"[...] possano essere fucilati e impiccati [...], se questi attacchi partigiani dovessero proseguire\" e anche che i civili ed i \"soldati dispersi\" potessero essere uccisi a vista se tentassero di armarsi.\nDurante il suo interrogatorio del 19 maggio 1947, Mattenklott disse che tali misure erano state \"necessarie e giustificate\" ma spieg\u00f2 come egli stesso le ritenesse di natura deterrente, in quanto egli disse di non aver mai saputo di una reale applicazione di tali norme. Disse anche agli inquirenti di non aver mai sentito di uccisioni sistematiche di ebrei, comunisti o altri \"elementi indesiderati\" sul fronte orientale, e comunque categoricamente neg\u00f2 ogni proprio coinvolgimento. Neg\u00f2 anche l'olocausto.\nNegli anni successivi venne alla luce il suo ordine di esecuzione del menzionato sindaco Gr\u00e4fer di Lemgo, in particolare grazie alla collaborazione della popolazione della citt\u00e0 che insorse contro il generale tedesco chiedendone una punizione esemplare. Uno di coloro che avevano partecipato alla corte marziale che accus\u00f2 Gr\u00e4fer, il generale Paul Goerbig, venne arrestato ad Amburgo nell'aprile del 1949 e portato poi a Paderborn. Qui disse che Mattenklott era a conoscenza dell'esecuzione di Gr\u00e4fer, ma disse allo stesso Goerbig che la situazione era \"totalmente sotto controllo\". Mattenklott ammise di aver emanato l'ordine di esecuzione ad uno dei suoi comandanti di divisione, il maggiore generale Karl Becher, il quale a sua volta trasmise l'ordine di procedere a Goerbig. Pur assumendosi dunque la colpa dell'emissione dell'ordine, Mattenklott tent\u00f2 di scaricare la colpa su Becher, che era all'epoca responsabile della corte marziale. Il processo ad ogni modo procedette molto lentamente e nel 1959, quando ormai Becher era morto da due anni senza ancora essere stato chiamato a testimoniare, il processo si blocc\u00f2.\nAll'epoca, infatti, anche lo stesso Mattenklott era ormai morto. Trascorse gli ultimi anni della sua vita a Braunlage, una casa di cura presso i monti Harz nella Bassa Sassonia. Mor\u00ec il 28 giugno 1954 all'et\u00e0 di 69 anni."}
{"id": "7540106", "revid": "767487", "url": "https://it.wikipedia.org/wiki?curid=7540106", "title": "Il mistero dei tre continenti", "text": "Il mistero dei tre continenti (\"Herrin der Welt\") \u00e8 un film del 1960 diretto da William Dieterle.\nTrama.\nA Stoccolma, il professor Johansson ha fatto una scoperta scientifica, creando un dispositivo che genera un enorme impulso magnetico che spazza via tutta l'elettricit\u00e0 su un'area continentale. Johansson viene rapito da un gruppo di mercenari in cerca di profitto e nel frattempo, sua figlia Karin, mentre cerca suo padre, si ritrova a dover fare i conti con tutti i personaggi loschi coinvolti nella vicenda.\nLa storia ha un prologo in Asia, in un tempio buddista, il cui Maestro invia un monaco in Occidente con l'incarico di sventare una grave minaccia per l'umanit\u00e0.\nL'incidente provocato dagli esperimenti di Johansson - sia pure con conseguenze temporanee - richiama l'attenzione mondiale, facendo convergere emissari dei servizi segreti di diverse nazioni oltre all'organizzazione criminale comandata dall'affascinante e priva di scrupoli madame Latour, che assolda anche il Dr. Brandes , avvocato\u00a0del professor Johansson e spasimante deluso della figlia Karin, afflitto da difficolt\u00e0 economiche.\nSuccessivamente, dopo il rapimento del professore, l'inseguimento a madame Latour si snoda in rapidi passaggi a Cannes (dove viene rapita anche Karin), Marsiglia e Napoli, quindi a Bangkok, dove Karin si ritrova prigioniera con il padre, il quale rifiuta di rivelare ai rapitori la formula segreta alla base della sua scoperta e viene ucciso da un uomo di Madame Latour. In precedenza, per\u00f2, il professore era riuscito a far scappare il suo assistente Dr. Lin-Chor, affidandogli su un pezzo di carta la formula di cui, sino a quel momento, era stato l'unico depositario.\nLin-Chor raggiunge il famoso tempio khmer di Angkor Wat, in Cambogia, inseguito dalla banda di madame Latour, che per\u00f2 viene uccisa da Brandes, il quale ne prende il posto.\nL'agente Peter Lundstr\u00f6m e Karin, nel frattempo liberata, sopravvivono miracolosamente a un incidente aereo dovuto ad un sabotaggio e dopo un periglioso viaggio a piedi nella foresta, arrivano a Angkor Wat, dove ritrovano Lin-Chor: questi altri non \u00e8\u00a0 che il monaco protagonista del prologo.\nLundstr\u00f6m e Karin - che si sono innamorati - sono per\u00f2 ingiustamente accusati dell'uccisione di un monaco incontrato poco prima di arrivare al tempio, ma Lin-Chor li libera dalla prigione, rimanendo per\u00f2 ucciso da Brandes, che gli ruba la formula. Nello scontro finale, Lundstr\u00f6m riesce a uccidere Brandes e a recuperare la preziosa formula, affidandola a Karin. La donna, per il bene dell'umanit\u00e0, preferisce bruciarla, ottenendo la gratitudine del Venerabile Maestro del tempio."}
{"id": "7540116", "revid": "88740", "url": "https://it.wikipedia.org/wiki?curid=7540116", "title": "Men\u00e9ndez", "text": ""}
{"id": "7540117", "revid": "767487", "url": "https://it.wikipedia.org/wiki?curid=7540117", "title": "Rick Parnell", "text": "Carriera musicale.\nNato a Londra, si fa conoscere al grande pubblico nel 1971, quando \u00e8 chiamato a sostituire il batterista degli Atomic Rooster, con i quali incide due album. \nLasciata la band, si unisce agli Ibis, gruppo sorto dalla scissione dei New Trolls, dove sostituisce Gianni Belleno. Nel 1975 partecipa alla reunion di questa band, ma deve subito cedere il posto a causa del ritorno di Belleno.\nNel 1977 entra a far parte del supergruppo rock progressivo italo-britannico Nova, fondato a Londra dal musicista Elio d'Anna, con il quale incide l'album \"Wings of Love\"; l'anno successivo la band si scioglie, e Parnell inizia una lunga collaborazione con la cantautrice statunitense Toni Basil, suonando la batteria nei suoi due dischi. Dopo qualche anno di assenza dalle scene, nel 2014 fonda il supergruppo The Dukes of 1987, con il quale incide l'album Retroderelict.\nCarriera cinematografica.\nEsordisce nel 1984 nel film This is Spinal Tap, diretto da Rob Reiner, e successivamente partecipa ad altre 4 pellicole.\nCollaborazioni come turnista.\nHa suonato negli album di Jimmy Spheeris, Mitch Perry, Ava Cherry, Milly Carlucci"}
{"id": "7540118", "revid": "124860927", "url": "https://it.wikipedia.org/wiki?curid=7540118", "title": "Art of Crime", "text": "Art of Crime (\"L'Art du crime\") \u00e8 una serie televisiva francese ideata da Ang\u00e8le Herry-Leclerc e Pierre-Yves Mora.\nTrama.\nAntoine Verlay, capitano di polizia e Florence Chassagne, storica dell'arte, conducono congiuntamente le indagini presso l'Ufficio Centrale per la Lotta al Traffico dei Beni Culturali (OCBC).\nOgni indagine, su due episodi, si svolge nell'ambiente artistico. La chiave dell'enigma risiede in un'opera d'arte.\nDistribuzione.\nLa serie viene trasmessa sul canale francese France 2 dal 17 novembre 2017.\nIn Italia, le prime due stagioni della serie sono andate in onda dal 16 agosto 2018 al 14 febbraio 2019 su Fox Crime.\nIl 4 dicembre 2017, la serie viene rinnovata per una seconda stagione, trasmessa nell'autunno 2018. Il 6 febbraio 2019, la serie viene rinnovata per una terza stagione, trasmessa nell'autunno dello stesso anno. La quarta stagione \u00e8 dedicata a Van Gogh, Toulouse-Lautrec e Camille Claudel."}
{"id": "7540120", "revid": "1305772", "url": "https://it.wikipedia.org/wiki?curid=7540120", "title": "The Commission", "text": ""}
{"id": "7540126", "revid": "253269", "url": "https://it.wikipedia.org/wiki?curid=7540126", "title": "Alan Johnson (coreografo)", "text": "Biografia.\nJohnson ha esordito ufficialmente come coreografo teatrale nel 1957, con un allestimento di \"West Side Story\" di Jerome Robbins. Ha introdotto lo stile di danza di \"West Side Story\" nel mainstream quando ha coreografato diversi spot pubblicitari per la GAP nel 2000.\nJohnson \u00e8 diventato celebre soprattutto per la sua collaborazione con Mel Brooks, per il quale ha curato le coreografie dei numeri musicali di film come \"Per favore, non toccate le vecchiette\" (\"Springtime for Hitler\"), \"Frankenstein Junior\" (\"Putting on the Ritz\") e \"La pazza storia del mondo\" (\"The Spanish Inquisition\"). Ha inoltre diretto Brooks nel film \"Essere o non essere\".\nNel corso della sua carriera, ha vinto 3 Premi Emmy nel 1972, nel 1980 e nel 1988 per le coreografie di \" 'S Wonderful, 'S Marvelous, 'S Gershwin\", \"Shirley MacLaine... 'Every Little Movement' \" e \"Irving Berlin's 100th Birthday Celebration\".\n\u00c8 morto l'8 luglio 2018 all'et\u00e0 di 81 anni: secondo la famiglia, era affetto dalla malattia di Parkinson."}
{"id": "7540129", "revid": "1398993", "url": "https://it.wikipedia.org/wiki?curid=7540129", "title": "Federation Cup (India)", "text": "La Hero Federation Cup \u00e8 stato un torneo calcistico Indiano per squadre di club maschili. Dal 2018 il torneo viene riportato in vita sotto il nome di Super Cup.\nStoria.\nL'edizione inaugurale \u00e8 iniziato nel 1977. Fin dall'inizio, e da quando l'I-League \u00e8 nata nel 1997, \u00e8 stato il pi\u00f9 prestigioso torneo di calcio di livello nazionale in India. Fino al 2017, era il torneo di club pi\u00f9 importante dopo la I-League, alla quale divenne di fatto una Coppa della Lega. Il club vincente della Federation Cup ha avuto la possibilit\u00e0 di competere a livello continentale nell\"'AFC Cup\". Gli ultimi detentori della Federation Cup sono stati il Bengaluru nell'ultima edizione del 2017, battendo il Mohun Bagan. per 2-0.\nNell'aprile 2015, l'AIFF ha annunciato che la Federation Cup sar\u00e0 messa \"in attesa\" per \"2-3 anni\" per evitare di pianificare un conflitto con la Indian Super League e l'I-League.\nNel 2018, l'AIFF rilancia il torneo con il nome di Super Cup in cui parteciperanno sia le squadre della I-League che quelle della Indian Super League."}
{"id": "7540130", "revid": "88740", "url": "https://it.wikipedia.org/wiki?curid=7540130", "title": "Menendez", "text": ""}
{"id": "7540132", "revid": "121984358", "url": "https://it.wikipedia.org/wiki?curid=7540132", "title": "Episodi di Art of Crime (prima stagione)", "text": "La prima stagione della serie televisiva Art of Crime, composta da 6 episodi, \u00e8 stata trasmessa in Francia su France 2 dal 17 novembre al 1\u00ba dicembre 2017.\nIn Italia, la stagione va in onda su Fox Crime dal 16 agosto al 13 settembre 2018."}
{"id": "7540133", "revid": "767487", "url": "https://it.wikipedia.org/wiki?curid=7540133", "title": "Villa Barbarigo (Mirano)", "text": "Villa Barbarigo, Astori, Carraro \u00e8 una villa veneta di Mirano, in provincia di Venezia. Sorge poco pi\u00f9 a ovest del centro storico, circondata da una recente zona residenziale.\nStoria.\n\u00c8 documentata a partire dal 1661, quando i Barbarigo la acquistarono dai Michiel. Venne poi ereditata dagli Albrizzi i quali, nel 1807, la vendettero ad Antonio Astori. \n\u00c8 divenuta di Gianni Carraro nel 1962 il quale, con la collaborazione dell'Ente per le ville venete, si \u00e8 occupato del restauro dell'intero complesso. I lavori hanno permesso di ripristinare le antiche condizioni dell'edificio, eliminando le alterazioni degli interni e recuperando gli elementi originali.\nDescrizione.\nLa casa padronale mostra le linee tipiche del Seicento veneziano, ma il suo aspetto massiccio e squadrato risente forse degli influssi del secolo precedente. Il fronte principale \u00e8 rivolto a sud, verso un piccolo giardino, e presenta grandi aperture arcuate, disposte con ritmo \"incalzante\", ovvero pi\u00f9 ravvicinate al centro (in corrispondenza del salone centrale) e diradate alle estremit\u00e0 (per poter meglio collocare il camino e la mobilia). Le linee sono per\u00f2 ingentilite da alcuni elementi architettonici e artistici come le lunette cieche in corrispondenza delle finestre, la balconata centrale, le cornici a dentelli sotto la copertura e attorno alle aperture. \nPer quanto riguarda gli altri prospetti, \u00e8 degno di nota quello a est su cui \u00e8 addossata una torretta che racchiude una scala a chiocciola.\nGli interni sono organizzati secondo il tipico schema veneziano, con il salone passante orientato in direzione nord-sud. In seguito ai recenti restauri, sono stati recuperati numerosi componenti architettonici e decorativi di pregio, come la travatura alla Sansovino del piano terra, i pavimenti in terrazzo veneziano, le volte a vela di alcune stanze. Fra tutti, spiccano cinque resti di affreschi, individuati sotto uno spesso strato di intonaco, che decoravano lo spazio sotto le finestre del piano nobile; oggi si possono ammirare nel salone del piano terra e in una camera adiacente e raffigurano, su fondi ocra e azzurri, degli zeffiretti tra festoni e le allegorie della \"Fede\" e della \"Fortezza\".\nAccanto al palazzo, sul lato ovest, si allunga una barchessa di un solo piano, con mattoni a vista e quattro archi. Degni di nota anche il parco, dove \u00e8 stata collocata un'interessante vera da pozzo (che, tuttavia, non fa parte della dotazione originaria), e la cancellata d'ingresso."}
{"id": "7540135", "revid": "38120", "url": "https://it.wikipedia.org/wiki?curid=7540135", "title": "Red heroine", "text": ""}
{"id": "7540138", "revid": "38120", "url": "https://it.wikipedia.org/wiki?curid=7540138", "title": "Red Heroine", "text": ""}
{"id": "7540142", "revid": "1855488", "url": "https://it.wikipedia.org/wiki?curid=7540142", "title": "Episodi di Candice Renoir (sesta stagione)", "text": "In Francia, la sesta stagione di \"Candice Renoir\" \u00e8 stata trasmessa dal 27 aprile al 25 maggio 2018 sul canale francese France 2.\nIn Italia, la stagione \u00e8 stata trasmessa dal 20 settembre al 18 ottobre 2018 sul canale Fox Crime.\nIn chiaro, la stagione \u00e8 stata trasmessa in prima visione assoluta su Rai 2 dal 1\u00ba al 18 giugno 2021."}
{"id": "7540146", "revid": "1414688", "url": "https://it.wikipedia.org/wiki?curid=7540146", "title": "Ragnar Tveiten", "text": "Biografia.\nNel 1964 prese parte per la prima volta ai Giochi olimpici invernali, che si tennero a Innsbruck concludendo in quarta posizione nella gara individuale.&lt;br&gt;Nel 1968 partecip\u00f2 ai giochi di Grenoble, arrivando per\u00f2 ventiseiesimo.&lt;br&gt;\nA 33 anni, nel 1972, prese parte alla sua ultima gara a cinque cerchi, arrivando per\u00f2 solo ventinovesimo nella gara individuale."}
{"id": "7540148", "revid": "6923", "url": "https://it.wikipedia.org/wiki?curid=7540148", "title": "Cygames", "text": " \u00e8 un'azienda di sviluppo di videogiochi fondata nel 2011 da CyberAgent, societ\u00e0 giapponese di servizi \"web\" che ne detiene la maggioranza delle azioni (e il cui fatturato, al 2017, si attesta sui 2,8 miliardi di euro).\nNel 2012, la connazionale DeNA Co., Ltd. ha acquistato una quota del 24% in Cygames; l'impresa \u00e8 stata inoltre selezionata dal sito Gamasutra come uno dei primi 10 sviluppatori di giochi del 2012.\nStoria.\nNel giugno 2012 Cygames ha fondato CyDesignation, una societ\u00e0 specializzata in \"design\", illustrazione, pianificazione e sviluppo videoludico.\nNel marzo 2016 la societ\u00e0 nipponica ha annunciato la creazione della propria divisione di produzione di \"anime\", la CygamesPictures. Nello stesso anno Cygames ha annunciato l'acquisizione di Kusanagi, attiva nello sviluppo di videogiochi e in particolare nell'\"anime background\".\nNel maggio 2017 Cygames e Kodansha hanno annunciato di aver stretto un partenariato per lanciare una nuova etichetta di manga, Cycomi. Da luglio dello stesso anno, Cygames \u00e8 \"back sponsor\" della squadra di calcio della .\nNell'aprile 2018 \u00e8 stata annunciata un partenariato con Nintendo per sviluppare il gioco \"Dragalia Lost\", e allo scopo di facilitare tale collaborazione, Nintendo otterr\u00e0 circa il 5% delle azioni future emesse da Cygames. Un mese dopo, Cygames ha annunciato l'istituzione di Cymusic, ovverosia una filiale per la pianificazione, la produzione, la pubblicazione e la promozione di \"software\" musicali e video, nonch\u00e9 per la gestione di artisti."}
{"id": "7540153", "revid": "115646038", "url": "https://it.wikipedia.org/wiki?curid=7540153", "title": "Vilmo\u015f Gheorghe", "text": ""}
{"id": "7540158", "revid": "486946", "url": "https://it.wikipedia.org/wiki?curid=7540158", "title": "Porto romano fluviale di Milano", "text": ""}
{"id": "7540160", "revid": "1005847", "url": "https://it.wikipedia.org/wiki?curid=7540160", "title": "Elezioni comunali in Campania del 2018", "text": "Il 10 giugno 2018 (con ballottaggio il 24 giugno) in Campania si sono tenute le elezioni per il rinnovo di 93 consigli comunali, in contemporanea con il turno elettorale di amministrative nelle altre regioni italiane."}
{"id": "7540162", "revid": "106984376", "url": "https://it.wikipedia.org/wiki?curid=7540162", "title": "J\u00f3zef Rubi\u015b", "text": ""}
{"id": "7540180", "revid": "107831", "url": "https://it.wikipedia.org/wiki?curid=7540180", "title": "Campionati europei giovanili di nuoto 2018", "text": "I XLV Campionati europei giovanili di nuoto si sono svolti in Finlandia dal 4 all'8 luglio 2018. Le sedi di gara sono state a Helsinki."}
{"id": "7540181", "revid": "124123", "url": "https://it.wikipedia.org/wiki?curid=7540181", "title": "Valentin P\u0161enicyn", "text": ""}
{"id": "7540184", "revid": "124123", "url": "https://it.wikipedia.org/wiki?curid=7540184", "title": "Ivo Janakiev", "text": ""}
{"id": "7540186", "revid": "298229", "url": "https://it.wikipedia.org/wiki?curid=7540186", "title": "Hannu Posti", "text": ""}
{"id": "7540187", "revid": "6923", "url": "https://it.wikipedia.org/wiki?curid=7540187", "title": "TechnipFMC", "text": "TechnipFMC PLC \u00e8 un'azienda multinazionale operante nel settore dell'ingegneria petrolifera e gasiera, leader in progetti, tecnologie, sistemi e servizi nel settore; essa \u00e8 nata nel 2017 dalla fusione della francese Technip e della statunitense FMC Technologies. La sede legale \u00e8 a Londra, mentre le sedi operative sono a Parigi (ex Technip) e a Houston (FMC Technologies).\nOpera nell'industria petrolifera e gasiera in tre segmenti principali: progetti e servizi sottomarini (\"Subsea\" - 38,7% del fatturato), project management e servizi onshore/offshore (\"Onshore/Offshore\" - 51,6% del fatturato) e progetti e servizi di superficie (\"Surface\" - 9,7% del fatturato), e dispone di una flotta di diverse navi. L'azienda \u00e8 quotata alla borsa di Parigi e a quella di New York ed \u00e8 presente in diversi indici, tra cui: CAC 40, SBF 120, Euronext 100, NYSE Composite, Dow Jones Industrial Average, S&amp;P 500 e STOXX Europe 600."}
{"id": "7540188", "revid": "767487", "url": "https://it.wikipedia.org/wiki?curid=7540188", "title": "Jakub Han\u00e1k", "text": ""}
{"id": "7540189", "revid": "396099", "url": "https://it.wikipedia.org/wiki?curid=7540189", "title": "Malattie trasmesse da zecche", "text": "Le malattie trasmesse dalle zecche sono patologie nell'uomo o nell'animale causate, patogenesi diretta, o veicolate, patogenesi indiretta, da varie specie di artropodi comunemente chiamati zecche.\nLa prima evidenza che le zecche fossero in grado di trasmettere microrganismi patogeni risale alla fine dell\u2019800, quando (1893) Kilbourne, un veterinario americano, riscontr\u00f2 come l'habitat della zecca del bovino, \"Boophilus microplus,\" coincidesse con i limiti territoriali di diffusione della cosiddetta febbre bovina del Texas. Contemporaneamente a Kilbourne, Smith, un giovane medico del \"Bureau of Animal Industry,\" individu\u00f2 il protozoo \"Babesia bigemina (Pyrosoma bigeminum)\" come agente causale della febbre del Texas, oggi chiamata \"babesiosi bovina\". La scoperta della patogenicit\u00e0 indiretta nelle malattie trasmesse dalle zecche e delle relazioni tra \"agente patogeno-zecca-ospite vertebrato\" da alcuni autori \u00e8 considerata una delle maggiori scoperte nella storia della medicina.\nLe malattie trasmesse dalle zecche rivestono una notevole importanza, economica e sanitaria, in campo zootecnico ma sta aumentando la loro incidenza anche a livello umano, sia a causa dei cambiamenti ecologici che determinano una maggiore distribuzione delle zecche, sia per un maggiore interesse per le attivit\u00e0 all'aperto che pongono pi\u00f9 frequentemente l\u2019uomo a contatto con le zecche vettrici.\nNell'uomo si tratta per lo pi\u00f9 di patologie infettive, zoonosi, veicolate dal morso o puntura della zecca mentre negli animali sono note patologie, come l'epatozoonosi, dovute all'ingestione di zecche infette. \u00c8 possibile l'infezione nell'uomo dovuta all'ingestione di latte non pastorizzato ricavato da animali infetti.\nPoich\u00e9 le singole zecche possono ospitare pi\u00f9 di un agente patogeno, l'uomo o animale pu\u00f2 essere infettato da pi\u00f9 di un agente patogeno contemporaneamente, aggravando la difficolt\u00e0 di diagnosi e trattamento.\nLe zecche.\nLe zecche sono artropodi, appartenenti all\u2019ordine degli Ixodidi compreso nella classe degli Arachnidi, la stessa di ragni, acari e scorpioni. Si tratta di ectoparassiti ematofagi obbligati, cio\u00e8 che vivono all'esterno del corpo dell'organismo ospite nutrendosi del suo sangue. Possono nutrirsi del sangue di mammiferi, uccelli o rettili. Le zecche sono diffuse in tutto il mondo e se ne conoscono circa 900 specie raggruppate in tre famiglie, di cui le principali sono le \"Ixodidae\" (zecche dure di cui al 2013 sono state classificate 702 specie) e le \"Argasidae\" (zecche molli di cui al 2013 sono state classificate 193 specie). Il loro sviluppo si svolge attraverso 4 stadi: uovo &gt;larva &gt;ninfa &gt;adulto.\nHanno dimensioni che variano da qualche millimetro a circa 1 centimetro secondo la specie e lo stadio di sviluppo. L\u2019apparato boccale, di tipo pungente succhiatore, \u00e8 costituito dal rostro o \"capitulum\", con un robusto ipostoma con denti rivolti all'indietro. La dentatura dell'ipostoma con l'aggiunta di una sostanza collosa che viene secreta assieme alla saliva comportano che le ixodidae, \"ixos\" in greco significa \"colla\", restino ancorate alla pelle dell'ospite e non sia semplice rimuoverle. Il capitulum delle zecche, al contrario di quello degli acari, \u00e8 mobile.\nGli Ixodida sono i soli acari in cui l\u2019assunzione di sangue condiziona la muta degli stadi immaturi a quelli successivi. Nel loro ciclo biologico alcune specie di zecche cambiano l'animale ospite da cui succhiare il sangue utilizzando individui diversi per cibarsi ad ogni stadio. Nel passaggio da un animale ospite all'altro il primo pu\u00f2 assumere il ruolo di \"serbatoio\" degli agenti patogeni.\nLe zecche dure hanno un caratteristico scudo dorsale chitinoso e comprendono 5 generi: \"Ixodes\", \"Hyalomma\", \"Rhipicephalus\", \"Dermacentor\", \"Haemaphysalis\". Le zecche molli, cos\u00ec dette perch\u00e9 sprovviste di scudo dorsale, sono presenti con due generi: \"Argas\" e \"Ornithodorus\". Queste ultime generalmente scelgono gli uccelli come animale ospide da cui succhiare il sangue. La pi\u00f9 comune in Italia risulta essere \"Argas reflexus\" detta anche \u201czecca del piccione\u201d. Le specie pi\u00f9 diffuse e rilevanti da un punto di vista sanitario sia in Italia che in Europa sono Ixodes ricinus (la zecca dei boschi), \"Rhipicephalus sanguineus\" (la zecca del cane), \"Hyalomma marginatum\" e \"Dermacentor reticulatus\".\nLa saliva delle zecche \u00e8 una miscela complessa con varie funzioni. Subito dopo la perforazione della pelle dell'ospite, le zecche secernono un materiale bianco lattiginoso, simile al lattice, chiamato \"cemento\", che si indurisce formando un cono che circonda l'ipostoma.\nUlteriori secrezioni nelle successive 48-72 ore aggiungono strati al cono di cemento; in alcune specie questa secrezione aggiuntiva di cemento scorre sulla pelle dell'ospite per rafforzare ulteriormente il punto di ancoraggio del parassita.\nLa composizione chimica del cemento consiste in una miscela di proteine antigeniche e non antigeniche, con lipidi e carboidrati negli strati pi\u00f9 interni, questi ultimi principalmente nella forma di lipo- e glicoproteine. A seguito della creazione del cono di cemento, le ghiandole salivari della zecca si espandono e la sintesi proteica accelera.\nIl pasto, la suzione del sangue dell'ospite, \u00e8 accompagnato da una copiosa secrezione di liquidi salivari. Oltre ai precursori del cemento nelle cellule secretorie delle ghiandole salivari delle zecche stata identificata una variet\u00e0 di enzimi.\nLe ghiandole salivari delle zecche secernono anche molte sostanze farmacologicamente attive, inclusi anticoagulanti, prostaglandina E2 (PGE2) e prostaciclina, vasodilatatori, agenti antinfiammatori, antistaminici (in alcune specie) e altri. In alcune specie, vengono secreti gli enzimi che distruggono le bradichinine e le anafilotossine, proteine ospiti che svolgono un ruolo cruciale nella modulazione della risposta infiammatoria. In alcune comuni associazioni ospite / parassita agenti salivari sopprimerebbero componenti del sistema immunitario ospite, ad esempio cellule T, riducendo cos\u00ec al minimo la capacit\u00e0 di rigetto.\nAlcune zecche, in alcuni ospiti, sarebbero in grado di modulare la risposta immunitaria dell'ospite regolando l'andamento dell'infestazione stessa e nel caso di trasmissione di un agente infettante ne possono favorire la sopravvivenza.\nRischio di infezione.\nLa straordinaria capacit\u00e0 delle zecche nel trasmettere agenti patogeni \u00e8 stata messa in relazione con le modalit\u00e0 con cui le zecche si alimentano e con la composizione dei secreti salivari e delle feci. La sequenza tipica di trasmissione dell'agente infettivo si pu\u00f2 sintetizzare con:\nzecca non infetta \u2192 ospite infetto \u2192 zecca infetta \u2192 infezione di un nuovo ospite nel corso del successivo pasto di sangue.\nSi riscontra anche la trasmissione dell'agente patogeno da zecca infetta a zecca non infetta quando pi\u00f9 zecche si alimentano contemporaneamente e raggruppate da uno stesso ospite non infetto, fenomeno chiamato \"co-feeding\".Gli ospiti infetti come le zecche stesse possono assumere con certi agenti patogeni il ruolo di \"reservoir\" (serbatoio di riserva): cio\u00e8 in grado di consentire la sopravvivenza del patogeno in periodi in cui non \u00e8 possibile la sua trasmissione (esempio: nel corso dell\u2019inverno quando le zecche non sono attive). Quando il \"reservoir\" \u00e8 un ospite vertebrato, questo deve presentare periodi pi\u00f9 o meno lunghi o picchi stagionali, durante i quali il patogeno \u00e8 presente nella circolazione sanguigna. I piccoli roditori selvatici sono efficienti \"reservoir\" per numerosi agenti batterici e virali. La funzione di \"reservoir\" delle zecche stesse pu\u00f2 essere assicurata dalla trasmissione transtadiale (trasmissione orizzontale ad esempio da ninfa ad adulto) e transovarica (trasmissione verticale da adulto a uova) del patogeno.\nDurante l'atto di suzione, la zecca rigurgita regolarmente i resti indigesti del cibo nel suo ospite. In particolare in questo processo, i patogeni (batteri, virus, protozoi, vermi) precedentemente ingeriti da un precedente ospite e mantenuti o addirittura replicati nel corpo della zecca possono essere trasferiti all'ospite successivo. Gli agenti patogeni si trovano generalmente nel tratto intestinale della zecca infettata e non vengono trasmessi all'ospite vertebrato immediatamente con la puntura, ma a volte solo dopo qualche ora (nella malattia di Lyme per esempio, circa 6 a 24 ore dopo la puntura). Per questo, la rimozione pi\u00f9 rapida e attenta della zecca \u00e8 fortemente consigliata per ridurre il rischio di infezione.\nAnche lo stadio di sviluppo della zecca ha un'influenza sul rischio di infezione. Una zecca nello stadio di ninfa pu\u00f2 contenere dieci volte pi\u00f9 patogeni di una zecca adulta. La saliva ed il rigurgito alimentare della zecca possono contenere agenti patogeni (virus, batteri, protozoi, elminti) che la zecca ha assunto insieme al sangue durante una precedente ingestione da un ospite infetto. Se questi patogeni non solo sopravvivono nella zecca, ma si moltiplicano o si modificano, la zecca diviene il veicolo di trasmissione di varie malattie infettive agli umani e a tutti i tipi di specie di vertebrati.\nRischi di natura non infettiva.\nAlcune specie di zecche secernono sostanze tossiche anche letali nei loro ospiti vertebrati. Fra queste patologie, la principale \u00e8 la paralisi da zecca che induce nell\u2019ospite una paralisi motoria provocata dall\u2019introduzione di sostanze tossiche.\nIl potenziale per indurre la paralisi \u00e8 stato dimostrato, descritto o sospettato in oltre 60 specie di zecche. La maggior parte appartengono agli Ixodidae, ma anche alcune specie di Argasidae sono state identificate come agenti della paralisi. Sulla costa orientale dell\"'Australia\", la \"Ixodes\" \"holocyclus\" (e in misura minore \"I. cornuatus\" e \"I. hirstii\" ) causa la forma pi\u00f9 grave di paralisi delle zecche, con una mortalit\u00e0 nei cani da cui non viene rimossa la zecca che pu\u00f2 raggiungere il 10%.\nIn Nord America, la \"Dermacentor\" \"andersoni\" e la \"D. variabilis\" sono le cause pi\u00f9 comuni. Il cane sembra essere il solo animale suscettibile alla tossina di \"Dermacentor spp\". Ovini, bovini e persone possono essere colpiti, cos\u00ec come i cani se morsi da \"I. scapularis, Amblyomma americanum, A. maculatum, R. sanguineus e O.megnini\". Le zecche \"Argas radiatus e A persicus\" hanno causato la paralisi nei gallinacei. In Africa, la \"I.rubicundus\" (paralisi da zecche Karoo) e \"R punctatus\" in Sud Africa, \"R. evertsi\" e \"Argas walkerae\" nell'Africa sub-sahariana, e \"R.evertsi mimeticus\" in Namibia possono causare la paralisi.\nLa \"I.olocyclus\" in Australia causa una malattia molto pi\u00f9 grave di quella osservata in Nord America e altrove. Sono colpiti cani e gatti, pecore, capre, vitelli, puledri, cavalli, maiali, volpi, volatili, pollame, uccelli (struzzi), rettili (serpenti e lucertole) e persone. Si osservano sia la paresi locale (meno comune) che quella sistemica e la paralisi. Gli ospiti \"reservoir\" sono raramente colpiti, presumibilmente per una immunit\u00e0 acquisita in tenera et\u00e0.\nSono note altre tossicosi da zecca. Le pi\u00f9 comuni sono state associate al morso di zecche Argasidae. In Africa il morso di \"Ornithodoros savignyi\" pu\u00f2 causare la morte dell'animale in meno di un giorno. Gravi tossicosi, nello stesso continente, si possono verificare nell\u2019uomo in seguito al morso di \"Argas brumpt\"i e \"Ornithodoros moubata\". In Messico e negli USA occidentali l\u2019agente principale di tossicosi da zecca \u00e8 \"Ornithodoros coriaceus\" e un altro Argasidae (\"Ornithodoros lahorensis\") \u00e8 stato individuato come causa di tossicosi nelle pecore nell\u2019est dell\u2019Europa. I sintomi includono tremori, saliva schiumosa, digrignamento dei denti e solo raramente paralisi.\nIl morso della zecca pu\u00f2 essere spesso seguito da un\u2019infezione cutanea localizzata (caratterizzata da eritema, edema e dolore) causata dalla penetrazione in profondit\u00e0 di batteri presenti abitualmente sulla superficie dell\u2019epidermide, tra cui i pi\u00f9 comuni sono streptococchi o stafilococchi.\nIl morso di zecca pu\u00f2 causare inoltre una grave reazione allergica che si esprime con un\u2019immediata reazione di ipersensibilit\u00e0 IgE-mediata verso gli allergeni della zecca.\nNegli ultimi dieci anni, la zecca stella solitaria, \"Amblyomma americanum,\" una zecca di medie dimensioni, bruno-rossastro comune negli Stati Uniti sudorientali, \u00e8 stata considerata come la probabile causa di gravi allergie alle carni rosse, che sono aumentate nell'incidenza. Questa allergia \u00e8 stata riscontrata in Nord America, Europa, Asia, America centrale e Africa. Si crede che la zecca stella solitaria produca un glucide chiamato galattosio-alfa-1,3-galattosio, che viene iniettato nell'ospite durante il morso della zecca. Il glucide si trova poi anche nella carne rossa (ad es. carne di manzo, maiale, selvaggina, coniglio) e in alcuni prodotti caseari. Questa allergia pu\u00f2 causare sintomi che vanno dall'orticaria all'angioedema e all'anafilassi. \u00c8 stato anche segnalato lo shock anafilattico ritardato che si verifica 4-6 ore dopo il consumo di carne rossa.\nLa zecca per nutrirsi taglia e penetra la cute con l'ipostoma, traumatizzando i tessuti dell'animale ospite e stimolando, in esso, una risposta infiammatoria.\nL'infiammazione viene determinata, oltre che dall'azione meccanica, anche dall\u2019azione irritante della saliva del vettore che induce l\u2019attivazione piastrinica, la liberazione d'istamina e serotonina, che insieme alla bradichinina, prodotta in risposta al danno cellulare, determinano vasodilatazione, aumento della permeabilit\u00e0 vasale e dolore. Per contrastare alcuni di questi effetti, la zecca, tramite la saliva, introduce delle sostanze anticoagulanti, prostaglandine (PGE), prostacicline e sostanze antistaminiche, con la funzione di inibitori dell'aggregazione piastrinica, vasodilatori e antagonisti dell'emostasi. Contemporaneamente, per poter rimanere attaccata all'ospite, la zecca utilizza degli specifici composti che inattivano i mediatori chimici responsabili dei processi infiammatori nell'ospite.\nL'attacco della zecca stimola in quest\u2019ultimo una serie di reazioni consequenziali attivate dalla penetrazione della zecca nella pelle: infatti questa secerne sostanze con caratteristiche antigeniche che provocano, a livello dei tessuti dell\u2019ospite, un rilascio di mediatori chimici che stimolano l\u2019infiammazione e richiamano cellule infiammatorie, provocando inoltre la degranulazione dei mastociti con liberazione di istamina. Gli antigeni secreti dalla zecca vengono catturati dalle cellule di Langerhans che li presentano ai linfociti T; quest\u2019ultimi rilasciano citochine che determinano la secrezione da parte dei Linfociti B di specifiche IgM, IgG e IgE.\nLa ferita determinata dalla zecca pu\u00f2 peggiorare nel caso di complicazioni batteriche (es. \"Staphylococcus spp\".) o di contaminazione da parte di larve di mosca. Si possono cos\u00ec sviluppare ascessi, anche se questo processo avviene pi\u00f9 frequentemente nel caso in cui il rostro della zecca rimanga all'interno del tessuto dell'ospite durante il tentativo di rimozione.\nEsiste poi un rischio anemia \u00e8 legato alla sottrazione di sangue da parte di un numero elevato di zecche da un singolo animale. Ogni zecca \u00e8 in grado di aumentare fino il a 100 volte il proprio peso corporeo; questo dipende dallo stadio di sviluppo e dalla specie a cui appartiene. Per esempio, le specie appartenenti al genere Amblyomma sono quelle dotate della maggior capacit\u00e0 di sottrarre sangue provocando vari gradi di anemia.\nOgni anno in estate, durante il periodo di massima attivit\u00e0 delle zecche, sono riportati casi di anemia soprattutto in cani, la cui gravit\u00e0 dipende dal grado di parassitosi e dalla quantit\u00e0 del sangue sottratto. Nei cani se l'ematocrito raggiunge l\u201911% si \u00e8 di fronte ad un caso molto grave, che necessita di trasfusione immediata. La rapidit\u00e0 d'intervento \u00e8 essenziale; bisogner\u00e0 eliminare tutti i parassiti ed intervenire con terapie di supporto.\nMalattie infettive.\nLe zecche sono in grado di trasmettere malattie causate da virus, batteri, protozoi ed elminti. Una rassegna completa di tutti i microrganismi trasmessi da zecche e delle patologie ad essi associate \u00e8 estremamente complessa, anche riferendosi solo alle patologie che hanno impatto sull'uomo. La distribuzione geografica delle singole patologie varia sensibilmente cos\u00ec come variano geograficamente le genospecie delle zecche vettrici o degli agenti patogeni. Anche per questo vaccini sviluppati per la borreliosi negli USA sarebbero inefficaci per prevenire la borreliosi in Europa. Si deve considerare inoltre l'equilibrio che si crea tra l'infettivit\u00e0 dell'agente patogeno e la resistenza degli animali ospiti. La loro distribuzione geografica varia anche per effetto della migrazione aviaria.\nL\u2019aumento, in certe aree, di alcuni animali che possono fungere da serbatoio delle forme infettive o che semplicemente ospitano le zecche vettrici e i cambiamenti ambientali indotti dalle variazioni climatiche e dall\u2019uomo hanno determinato un aumento della circolazione delle zecche e dei patogeni da loro trasmessi.\nAlcune malattie trasmesse dalle zecche all'uomo sono state chiaramente identificate solo recentemente (dopo l'anno 2000).\nAl 2018 sono stati identificati oltre 80 diversi virus che possono essere trasmessi dalle zecche.\nMolte malattie trasmesse da zecche di notevole rilevanza zootecnica non hanno impatto sulla salute dell'uomo. Quasi tutte le patologie trasmesse dalle zecche possono essere trasmesse per altre vie: punture di altri insetti, ingestione di latte non pastorizzato, trasfusioni di sangue, il morso di animali infetti ecc.. Alcune patologie trasmissibili con la semplice inalazione dell'agente patogeno sono considerate potenziali armi biologiche.\nLe zecche vettrici pi\u00f9 importanti nell'emisfero settentrionale sono le specie del genere Ixodes con le specie autoctone pi\u00f9 comuni, la zecca dei boschi, \"Ixodes ricinus\", negli Stati Uniti orientali la \"Ixodes scapularis\", in Russia la \"Ixodes persulcatus\". Altri generi sono \"Rhipicephalus, Dermacentor, Hafaphysalis, Amblyomma\" e zecche \"molli\" dei generi \"Argas\" e \"Ornithodorus\".\nL'ampia gamma di patologie che possono essere trasmesse dalle zecche all'uomo pu\u00f2 essere classificata per gruppi fondamentali in funzione dell'agente patogeno: Borreliosi, Piroplasmosi, Rickettsiosi, Anaplasmosi, Babesiosi, Ehrlichiosi ecc.\"\"\nProfilassi.\nIl modo pi\u00f9 semplice per prevenire le malattie trasmesse dalle zecche \u00e8 quello di ridurre il rischio di infestazioni da zecche.\nProfilassi ambientale.\nL'attivit\u00e0 delle zecche dipende strettamente da precisi fattori ambientali (temperatura, umidit\u00e0) e in Europa ad alta quota (sopra i 1200 metri) e nei mesi con temperature particolarmente rigide il rischio di infestazioni da zecche \u00e8 minimo. Le zone maggiormente a rischio per la possibilit\u00e0 di punture di zecche sono gli ambienti boschivi e ricchi di cespugli, umidi ed ombreggiati, con vegetazione bassa e letti di foglie secche, sono a rischio anche il sottobosco ed i prati incolti, cos\u00ec come le zone di confine tra prato e bosco, soprattutto se con presenza di acqua. Anche i sentieri poco battuti, in cui \u00e8 maggiore la possibilit\u00e0 di presenza di fauna selvatica, sono da considerare a rischio.\nLe misure di profilassi ambientale possono avere uno scarso impatto sui relativi agenti patogeni, considerando la variet\u00e0 e molteplicit\u00e0 dei possibili serbatoi di infezione.\nDisinfestazioni su larga scala non sono pratiche e possono avere un impatto ambientale negativo.\nIl rischio di infestazioni di zecche pu\u00f2 essere ridotto tagliando l'erba, potando alberi o siepi, rimuovano gli accumuli di scarti vegetali e tenendo puliti prati e sentieri.\nLa disinfestazione ambientale con acaricidi pu\u00f2 essere utile in caso di aree ristrette.\nI cani, i gatti ed altri animali domestici che possono essere infestati da zecche possono essere trattati con idonei prodotti antizecche.\nNelle aree ad alto rischio, gli animali selvatici o al pascolo sono spesso massicciamente infestati da zecche. \u00c8 consigliata la periodica disinfestazione dei ricoveri degli animali e il confinamento delle aree dove potrebbero accedere animali selvatici, escludendo anche agli uccelli l'accesso ai ricoveri per gli animali.\nProfilassi comportamentale.\nChi si reca in aree a rischio per lavoro, escursioni o gioco dovrebbe indossare cappello e vestiti di colore bianco o chiaro. Maniche e pantaloni lunghi, infilando i pantaloni negli stivali o nelle calze.\nGli abiti di colore chiaro oltre a essere meno attrattivi per gli artropodi, facilitano l\u2019individuazione delle zecche.\nSulla pelle esposta e sugli indumenti vanno utilizzati repellenti per insetti, ad esempio N,N-dietil-n-toluamide o Picaridina, che forniscano una protezione per tutto il tempo trascorso nell'area a rischio. Per quanto possibile si deve evitare il contatto con la vegetazione: camminando al centro dei sentieri, evitando di sedersi o sdraiarsi nell'erba ecc. La probabilit\u00e0 di essere infettati dalla puntura di zecche \u00e8 in genere proporzionale al tempo di permanenza della zecca sull\u2019ospite ed \u00e8 in genere bassa se la zecca rimane attaccata all\u2019ospite per meno di 24-36 ore. Facendo un bagno o doccia subito dopo (entro 2 ore) essersi esposti in aree a rischio \u00e8 possibile rimuovere eventuali zecche non ancora ancorate alla pelle.\nUn accurato controllo, con l'aiuto di un'altra persona, di tutto il corpo e soprattutto della pelle pi\u00f9 esposta e delle zone privilegiate dalle zecche (capelli, inguine, ombelico, ascelle, collo) permette di individuare eventuali zecche ancorate o segni del loro morso. Le zecche ancorate appaiono come piccoli corpuscoli neri o come crosticine che non si rimuovono facilmente. Se l'attacco \u00e8 dovuto a larve (sembrano un punto di fuliggine) o ninfe (sembrano una scura capocchia di spillo) per riconoscerle adeguatamente pu\u00f2 essere utile una lente di ingrandimento. Le eventuali zecche vanno rimosse prima possibile. Non devono essere traumatizzate dall'applicazione di prodotti (solventi, disinfettanti, detergenti, dentifrici) o calore e non devono essere schiacciate al fine di evitare nella zecca il riflesso del rigurgito.\nLa zecca va afferrata saldamente, il pi\u00f9 vicino possibile alla pelle, possibilmente con una pinzetta o strumento analogo. Dovendo usare le dita, evitare il contatto diretto con la zecca, ad esempio utilizzando dei guanti. L'estrazione avviene effettuando una trazione costante e decisa, non brusca.\nChe ci sia un beneficio accompagnando alla trazione una delicata rotazione o svitamento per evitare il distacco del rostro dal corpo della zecca \u00e8 argomento oggetto di controversia. Se dopo l\u2019estrazione, una minima parte del rostro resta nella ferita, di solito la cosa si risolve spontaneamente in un paio di giorni. Il residuo si pu\u00f2 comunque estrarre con l\u2019ausilio della punta di un ago sterile. Dopo l\u2019estrazione della zecca sono indicati: la disinfezione della zona (evitando i disinfettanti che colorano la cute) e un periodo di osservazione della durata di 30-40 giorni per individuare la comparsa di eventuali segni e sintomi di infezione. Se si sviluppano sintomi di una malattia trasmessa da zecche si deve immediatamente consultare un medico.\nProfilassi specifica.\nSono stati messi in commercio vaccini contro la Malattia di Lyme ottenuti per lo pi\u00f9 con tecniche di ingegneria genetica. L\u2019efficacia e la sicurezza di questi vaccini sono state dimostrate mediante studi clinici controllati su larga scala in persone di et\u00e0 compresa tra 15 e 70 anni. L\u2019efficacia \u00e8 stata stimata essere di circa il 49% dopo due dosi di vaccino, e di circa il 76% dopo tre dosi. La somministrazione consigliata consiste in tre dosi per via intramuscolare. La durata dell\u2019immunit\u00e0 conferita non \u00e8 nota. Negli USA \u00e8 presente solo \"B.burgdorferi sensu strictu\", mentre in Europa sono presenti tutte le genospecie di Borrelie responsabili della malattia, distinte dal punto di vista antigenico. Per questo i primi vaccini commercializzati negli USA non sono utili per la profilassi immunitaria della malattia di Lyme in Europa. \u00c8 in corso lo sviluppo di vaccini in grado di generare una risposta immune alla maggioranza delle Borrelie responsabili della malattia di Lyme in Europa. \u00c8 stato sviluppato anche un vaccino contro la TBE, gi\u00e0 adottato in molti Paesi dell\u2019Europa centrale e settentrionale. La somministrazione dei vaccini, consigliata nelle aree endemiche ai soggetti a rischio (forestali, raccoglitori di funghi, ecc.), sottost\u00e0 a precise raccomandazioni per limitare i rischi di reazioni avverse.\nI vaccini non registrati, o non ancora commercializzati in Italia, possono essere acquistati all\u2019estero seguendo le procedure stabilite dal Decreto Ministeriale del 11 febbraio 1997."}
{"id": "7540192", "revid": "124123", "url": "https://it.wikipedia.org/wiki?curid=7540192", "title": "David Jirka", "text": ""}
{"id": "7540193", "revid": "74801", "url": "https://it.wikipedia.org/wiki?curid=7540193", "title": "John G\u00fcttke", "text": ""}
{"id": "7540196", "revid": "124123", "url": "https://it.wikipedia.org/wiki?curid=7540196", "title": "Tsambyn Danzan", "text": ""}
{"id": "7540197", "revid": "124123", "url": "https://it.wikipedia.org/wiki?curid=7540197", "title": "Sini\u0161a Skelin", "text": ""}
{"id": "7540199", "revid": "1982", "url": "https://it.wikipedia.org/wiki?curid=7540199", "title": "Saviano (disambigua)", "text": ""}
{"id": "7540200", "revid": "124123", "url": "https://it.wikipedia.org/wiki?curid=7540200", "title": "Nik\u0161a Skelin", "text": ""}
{"id": "7540202", "revid": "884077", "url": "https://it.wikipedia.org/wiki?curid=7540202", "title": "World Rugby Nations Cup 2018", "text": "La World Rugby Nations Cup 2018 fu la 13\u00aa edizione della Nations Cup, competizione internazionale organizzata da World Rugby al fine di favorire la crescita delle federazioni di secondo livello tramite l'incontro con le nazionali \"A\" di quelle di primo livello.\nSi svolse tra il 2 e il 10 giugno 2018 a Montevideo e Las Piedras in Uruguay, Paese che ospit\u00f2 la competizione per la seconda volta consecutiva.\nA vincere il torneo, riconfermandosi campione, fu l' che vinse il girone con tre vittorie su tre incontri, mentre il XV dell'Argentina giunse secondo, sconfitto proprio all'ultima giornata dai vicini di casa uruguaiani.\nL'Italia Emergenti, che nell'ultima partita sconfisse la selezione figiana, giunse terza davanti agli oceaniani.\nFormula.\nLe quattro squadre si incontrarono in un girone unico all'italiana in cui ciascuna incontr\u00f2 le altre tre.\nLa classifica finale fu stilata secondo le regole di punteggio dell'emisfero sud, quindi 4 punti per la vittoria, 2 per il pareggio, 0 per la sconfitta pi\u00f9 gli eventuali bonus per quattro mete realizzate e/o la sconfitta con sette o meno punti di scarto."}
{"id": "7540203", "revid": "104458", "url": "https://it.wikipedia.org/wiki?curid=7540203", "title": "Bizyaagiin Dashgai", "text": ""}
{"id": "7540205", "revid": "124123", "url": "https://it.wikipedia.org/wiki?curid=7540205", "title": "Donovan Cech", "text": ""}
{"id": "7540207", "revid": "104458", "url": "https://it.wikipedia.org/wiki?curid=7540207", "title": "Bayanjavyn Damdinjav", "text": ""}
{"id": "7540209", "revid": "124123", "url": "https://it.wikipedia.org/wiki?curid=7540209", "title": "Ramon di Clemente", "text": ""}
{"id": "7540211", "revid": "124123", "url": "https://it.wikipedia.org/wiki?curid=7540211", "title": "Tudeviin Lkhams\u00fcren", "text": ""}
{"id": "7540214", "revid": "827882", "url": "https://it.wikipedia.org/wiki?curid=7540214", "title": "Pop ipnagogico", "text": "Per pop ipnagogico (dall'inglese hypnagogic pop), anche noto come glo-fi e chillwave, si intende uno stile di musica elettronica nato nel 2011. \nIl termine venne coniato dal giornalista David Keenan che lo defin\u00ec \"musica pop rifratta attraverso il ricordo di un ricordo\". \nCaratteristiche.\nSebbene seguano indirizzi stilistici diversi, gli artisti del pop ipnagogico sono tutti accomunati dalla necessit\u00e0 di ricontestualizzare l'immaginario degli anni ottanta in un'ottica nostalgica e deteriorata dalla memoria. Si ispirano a molte espressioni sonore del periodo fra cui la new age, lo yacht rock, le colonne sonore hollywoodiane d'epoca, la disco e il funk, sempre adottando un'ottica kitsch e postmoderna debitrice della pop art. James Ferraro viene ricordato come il pioniere dello stile grazie a vari album all'insegna di un pop sperimentale che confina con il noise e la new age e che tenta di tradurre in musica le impressioni di una giornata estiva californiana durante gli anni ottanta. Altri artisti, come Ariel Pink e i Neon Indian, flirtano con il pop a bassa fedelt\u00e0 mentre altri esponenti, come Oneohtrix Point Never e gli Emeralds, rievocano la musica per videogiochi e il rock cosmico facendo un massiccio uso di sintetizzatori. Molti sostengono che il pop ipnagogico sia l'equivalente statunitense dell'hauntology britannica. Oltre ai sopracitati artisti, coloro che hanno seguito la scia del pop ipnagogico includono gli Skaters, di cui ha fatto parte lo stesso James Ferraro, Memory Tapes, Sun Araw, gli Hype Williams, Zola Jesus, Ducktails e l'italiano Polysick."}
{"id": "7540218", "revid": "827882", "url": "https://it.wikipedia.org/wiki?curid=7540218", "title": "Hypnagogic pop", "text": ""}
{"id": "7540223", "revid": "599013", "url": "https://it.wikipedia.org/wiki?curid=7540223", "title": "Sh\u014dma Kamata", "text": "Caratteristiche tecniche.\nRicopre il ruolo di terzino destro.\nCarriera.\nProdotto del vivaio del , compie il suo debutto in prima squadra nel 2008. Passato in prestito annuale al nel 2010, compie quindi il suo ritorno presso i \"verdiblu\", con i quali ottiene la promozione in J1 League alla fine del 2012.\nNel 2014 passa in prestito al , facendo quindi ritorno in J2 League, prima di essere acquistato dallo l'anno seguente."}
{"id": "7540227", "revid": "1185701", "url": "https://it.wikipedia.org/wiki?curid=7540227", "title": "Valentin Pshenitsyn", "text": ""}
{"id": "7540228", "revid": "767487", "url": "https://it.wikipedia.org/wiki?curid=7540228", "title": "John Gr\u00fcn", "text": "Biografia.\nJohn Gr\u00fcn nacque in Lussemburgo da una famiglia di artigiani e viaggiatori yenish che da tempo si erano stabiliti nella citt\u00e0. Suo padre era un fabbro ferraio e emigr\u00f2 negli Stati Uniti nel 1889. Mentre lavorava in un birrificio di St. Louis, Gr\u00fcn entr\u00f2 in contatto con Aloysius Marx, un atleta professionista, che not\u00f2 con quanta facilit\u00e0 Gr\u00fcn muoveva i barilotti di birra. Lo convinse cos\u00ec a entrare a far parte di una partnership tra uomini forti chiamata \"The Marx Brothers\" o \"The Two Marks\", attirando folle di appassionati ovunque si presentassero. Quando Gr\u00fcn torn\u00f2 in Lussemburgo nel 1892, il suo status di uomo pi\u00f9 forte del mondo non era pi\u00f9 in dubbio.\nDopo questa sua prima importante associazione con Marx, poi con l'atleta belga Miss Fanny e infine da solo, Gr\u00fcn appariva in tutti i circhi, sale da musica e teatri di variet\u00e0 dell'America e dell'Europa con sempre maggiore successo. Conosciuto come l'Ercole del Lussemburgo, i suoi atti includevano lacerare mazzi di carte e ferri da cavallo, rompere un blocco di pietra sul suo petto con un martello o fermare una macchina in movimento. Tali prestazioni a quel tempo non potevano ovviamente venire misurate ufficialmente. Alla sua morte, nessuno era in grado di sollevare blocchi di ferro con la stessa facilit\u00e0 di Gr\u00fcn.\nNel 1909, dopo un grave infortunio, abbandon\u00f2 la carriera professionale e lasci\u00f2 l'America per Londra, dove divenne gestore di un locale pubblico. Colpito da una grave malattia, torn\u00f2 in Lussemburgo nel 1912 e mor\u00ec a Ettelbruck il 3 novembre 1912. Fu il primo di molti sportivi lussemburghesi a dimostrare le sue capacit\u00e0 all'estero.\nRiconoscimenti.\nIn riconoscimento alle sue imprese, i suoi colleghi artisti eressero un monumento alla sua memoria nel nativo Mondorf-les-Bains."}
{"id": "7540230", "revid": "1185701", "url": "https://it.wikipedia.org/wiki?curid=7540230", "title": "Ivo Yanakiev", "text": ""}
{"id": "7540241", "revid": "298229", "url": "https://it.wikipedia.org/wiki?curid=7540241", "title": "Campionati europei di nuoto di fondo 1989", "text": "La I edizione dei campionati europei di nuoto di fondo si \u00e8 disputata a Cittavecchia, in Yugoslavia, il 2 e il 3 settembre 1989."}
{"id": "7540245", "revid": "101768", "url": "https://it.wikipedia.org/wiki?curid=7540245", "title": "Niccol\u00f2 Dorigatti", "text": ""}
{"id": "7540246", "revid": "2048388", "url": "https://it.wikipedia.org/wiki?curid=7540246", "title": "Campionati del mondo di duathlon del 2018", "text": "I Campionati del mondo di duathlon del 2018 (XXIX edizione) si sono tenuti a Fionia in Danimarca, in data 6 luglio 2018.\nTra gli uomini ha vinto il danese Andreas Schilling, mentre la gara femminile \u00e8 andata all' austriaca Sandrina Illes.\nLa gara \"junior\" ha visto trionfare il britannico Matthew Willis e l'italiana Costanza Arpinelli.\nIl titolo di Campione del mondo di duathlon della categoria \"under 23\" \u00e8 andato al belga Dely Arnaud. Tra le donne si \u00e8 aggiudicata il titolo di Campionessa del mondo di duathlon della categoria \"under 23\" per il secondo anno consecutivo la francese Lucie Picard."}
{"id": "7540247", "revid": "101768", "url": "https://it.wikipedia.org/wiki?curid=7540247", "title": "Nicol\u00f2 Dorigatti", "text": ""}
{"id": "7540249", "revid": "879070", "url": "https://it.wikipedia.org/wiki?curid=7540249", "title": "Cebus albifrons cesarae", "text": ""}
{"id": "7540250", "revid": "1123126", "url": "https://it.wikipedia.org/wiki?curid=7540250", "title": "Paul Hinder", "text": "Biografia.\nMonsignor Paul Hinder \u00e8 nato a Lanterswil il 22 aprile 1942. Ha tre fratelli: Wilhelm, Pio e Josef.\nFormazione e ministero sacerdotale.\nNel 1962 \u00e8 entrato nell'Ordine dei frati minori cappuccini. Il 18 settembre 1966 ha emesso la professione solenne. Ha studiato presso il seminario teologico del suo ordine a Soletta.\nIl 4 luglio 1967 \u00e8 stato ordinato presbitero a Soletta. Si \u00e8 poi laureato all'Universit\u00e0 di Friburgo con una tesi sui diritti fondamentali nella Chiesa. Dopo diversi anni di servizio nella pastorale e come capo del noviziato, \u00e8 diventato superiore regionale dei cappuccini di lingua tedesca e nel 1989 provinciale dei cappuccini svizzeri. Nel 1994 \u00e8 stato eletto nel consiglio generale dell'Ordine dei frati minori cappuccini con responsabilit\u00e0 sulle province di lingua tedesca e francese, nonch\u00e9 sui cappuccini del Medio Oriente.\nMinistero episcopale.\nIl 12 dicembre 2003 papa Giovanni Paolo II lo ha nominato vescovo ausiliare del vicariato apostolico dell'Arabia e vescovo titolare di Macon. Ha ricevuto l'ordinazione episcopale il 30 gennaio successivo nella cattedrale di San Giuseppe ad Abu Dhabi dal cardinale Crescenzio Sepe, prefetto della Congregazione per l'evangelizzazione dei popoli, coconsacranti l'arcivescovo Giuseppe De Andrea, nunzio apostolico in Kuwait, Bahrein, Yemen e Qatar e delegato apostolico nella Penisola Arabica, e il vicario apostolico dell'Arabia Giovanni Bernardo Gremoli.\nIl 31 maggio 2011 il vicariato ha assunto l'attuale denominazione in forza del decreto \"Bonum animarum\" della Congregazione per l'evangelizzazione dei popoli. Con questa disposizione il vicariato apostolico ha ceduto la giurisdizione su Arabia Saudita, Qatar e Bahrein al vicariato apostolico del Kuwait, che contestualmente ha assunto la nuova denominazione di vicariato apostolico dell'Arabia settentrionale.\nIl vicariato apostolico dell'Arabia meridionale, con pi\u00f9 di 900 000 chilometri quadrati, \u00e8 una delle pi\u00f9 grandi circoscrizioni ecclesiastiche al mondo per superficie e comprende Yemen, Oman ed Emirati Arabi Uniti. Vi risiedono pi\u00f9 di un milione di cristiani, in gran parte stranieri e spesso appartenenti a Chiese cattoliche di rito orientale, in particolare alla Chiesa maronita, alla Chiesa cattolica siro-malabarese e alla Chiesa cattolica siro-malankarese. Monsignor Hinder ha particolarmente a cuore le condizioni di lavoro dei lavoratori stranieri, spesso poveri e a rischio di espulsione. Riguardo alla presunta minaccia dell'Islam all'Europa, afferma che, a suo avviso, il pericolo risiede nella tiepidezza religiosa degli europei.\nIl 19 luglio 2008 lo ha nominato membro del Pontificio consiglio della pastorale per i migranti e gli itineranti. \u00c8 consultore della Congregazione per l'evangelizzazione dei popoli e del Pontificio consiglio per il dialogo interreligioso.\nNel gennaio del 2008 e nel marzo del 2018 ha compiuto la visita \"ad limina\".\nIl 13 maggio 2020 \u00e8 stato nominato amministratore apostolico dell'Arabia settentrionale.\nOpinioni.\nSecondo monsignor Hinder, non vi \u00e8 completa libert\u00e0 di religione e di culto nei paesi a lui affidati. Tuttavia, tranne che in Arabia Saudita, vi sono edifici di culto in tutti gli altri paesi dove si pu\u00f2 celebrare la liturgia. In genere \u00e8 per\u00f2 vietato il proselitismo, ovvero il cercare di convertire o coinvolgere altri individui non cristiani. Secondo monsignor Hinder in Europa fomina la paura dell'islamizzazione strisciante. Egli trova la ragione principale di questo nell'attuale migrazione da paesi con un'eccedenza di nascite in paesi con una popolazione nazionale in declino. Ha anche affermato riguardo alla crescita del numero di musulmani in Europa che \"il problema non \u00e8 la forza dell'Islam, ma la debolezza del cristianesimo\".\nGenealogia episcopale.\nLa genealogia episcopale \u00e8:"}
{"id": "7540252", "revid": "1543377", "url": "https://it.wikipedia.org/wiki?curid=7540252", "title": "Contea di San Pietro", "text": " \nLa Contea di San Pietro fu un'entit\u00e0 feudale esistita tra gli inizi del XVII secolo e gli inizi del XIX secolo, che corrispondeva al territorio dell'odierna San Pier Niceto, comune della citt\u00e0 metropolitana di Messina.\nStoria.\nLa terra baronale di Samperi, detta \"San Pietro di Monforte\" per distinguerla da San Piero Patti nella Val Demone, \u00e8 storicamente legata alla vicina Monforte, che fu possesso degli Alagona, dei Cruyllas, dei Castagna, dei Ventimiglia, dei La Grua, dei Pollicino e dei Moncada. \nCon i Moncada, San Piero Monforte divenne contea, a seguito dell'investitura a \"I conte di San Pietro\" di Giuseppe Moncada Saccano (\u2020 1631) con privilegio dato il 9 marzo 1618 dal re Filippo IV di Spagna, ed esecutoriato il 20 maggio dell'anno medesimo.\nUltimo feudatario, prima dell'abolizione del feudalesimo avvenuta nel 1812, fu Carmelo Moncada Oneto (1740-1815), VIII principe di Monforte e VIII conte di San Pietro."}
{"id": "7540253", "revid": "879070", "url": "https://it.wikipedia.org/wiki?curid=7540253", "title": "Cebus albifrons malitiosus", "text": ""}
{"id": "7540254", "revid": "1123217", "url": "https://it.wikipedia.org/wiki?curid=7540254", "title": "Song Settentrionali", "text": ""}
{"id": "7540256", "revid": "879070", "url": "https://it.wikipedia.org/wiki?curid=7540256", "title": "Cebus albifrons versicolor", "text": ""}
{"id": "7540279", "revid": "879070", "url": "https://it.wikipedia.org/wiki?curid=7540279", "title": "Sapajus apella macrocephalus", "text": ""}
{"id": "7540280", "revid": "879070", "url": "https://it.wikipedia.org/wiki?curid=7540280", "title": "Sapajus nigritus robustus", "text": ""}
{"id": "7540282", "revid": "6923", "url": "https://it.wikipedia.org/wiki?curid=7540282", "title": "Eurota (re della Laconia)", "text": "Secondo la Mitologia greca, Eurota fu un re della Laconia, figlio di re Milete e nipote di Lelego, antenato eponimo dei Lelegi. Non aveva eredi maschi, ma aveva una figlia di nome Sparta e sua moglie Clete. Eurota lasci\u00f2 in eredit\u00e0 il regno a Lacedemone, il figlio di Taigete, da cui prende il nome il fiume Taigeto, e Zeus, secondo Pausania. Lacedemone spos\u00f2 Sparta e ribattezz\u00f2 lo stato dopo sua moglie.\nPausania dice: \"Fu Eurota che incanal\u00f2 l'acqua delle paludi dalle pianure tagliando verso il mare, e quando la terra fu prosciugata chiam\u00f2 il fiume che era rimasto l\u00ec a scorrere Eurota.\" Il \"taglio attraverso\" \u00e8 visto dal traduttore e commentatore di Pausania, Peter Levy, S.J., come spiegazione del canyon di Eurota (o Vrodamas), un burrone a nord di Skala dove il fiume taglia le colline del Taigeto dopo aver cambiato direzione ad ovest della valle.\nVarianti.\nLa \"Biblioteca\" offre una leggera variante della generazione mitologica di Eurota: quest'ultimo \u00e8 figlio di Lelego, nato nella terra e Cleocaria.\nEurota nell'arte.\nGli dei fluviali sono tipicamente rappresentati nell'arte greca, come soggetti delle monete, come figure con i corpi di toro e i volti umani. Se appare solo la faccia, potrebbero indossare le corna e avere capelli mossi o essere accompagnati dai pesci. Claudio Eliano afferma che l'Eurota e altri fiumi sono rappresentati come tori."}
{"id": "7540285", "revid": "729019", "url": "https://it.wikipedia.org/wiki?curid=7540285", "title": "Isla San Pedro", "text": "Isla San Pedro \u00e8 un'isola del Cile che fa parte dell'arcipelago di Chilo\u00e9 e si trova nel golfo del Corcovado. Appartiene alla regione di Los Lagos e alla provincia di Chilo\u00e9 nel comune di Quemchi. L'isola \u00e8 propriet\u00e0 privata.\nL'isola di San Pedro si trova vicino alla costa sud-est dell'isola di Chilo\u00e9. Ha una superficie di 60\u00a0km\u00b2 ed segna il punto pi\u00f9 alto di tutto l'arcipelago con i suoi 980\u00a0m.\nTra il 1909 e il 1913 vi era una piccola stazione di caccia alle balene sull'isola appartenente alla compagnia norvegese A/S Pacific. Cacciavano prevalentemente balenottere azzurre, balenottere comuni e megattere."}
{"id": "7540286", "revid": "1305772", "url": "https://it.wikipedia.org/wiki?curid=7540286", "title": "Only God Can Judge Me", "text": "Only God Can Judge Me \u00e8 l'ottavo album del rapper statunitense Master P, pubblicato nel 1999. La RIAA lo certifica disco d'oro.\nPubblicato dalla No Limit, la distribuzione \u00e8 divisa tra Priority (in Europa e in un paio di versioni statunitensi), Virgin Music (Canada), Toshiba EMI (Giappone) e Gala Records (Russia).\nMystikal, C-Murder, Jermaine Dupri e anche Nas sono tra gli ospiti dell'album."}
{"id": "7540290", "revid": "585241", "url": "https://it.wikipedia.org/wiki?curid=7540290", "title": "Sacro Monte di Ossuccio", "text": ""}
{"id": "7540292", "revid": "1305772", "url": "https://it.wikipedia.org/wiki?curid=7540292", "title": "Ghetto Postage", "text": "Ghetto Postage \u00e8 il nono album del rapper statunitense Master P, pubblicato nel 2000. \u00c8 l'ultimo album di Master P a ricevere una certificazione dalla RIAA.\nC-Murder e Snoop Dogg sono tra gli ospiti dell'album. Su \"Metacritic\" ottiene un punteggio pari a 57/100."}
{"id": "7540302", "revid": "61051", "url": "https://it.wikipedia.org/wiki?curid=7540302", "title": "Torres Terra Sarda 2005-2006", "text": "Questa voce raccoglie le informazioni riguardanti la Torres Terra Sarda nelle competizioni ufficiali della stagione 2005-2006.\nOrganigramma societario.\nTratto da \"Almanacco del calcio mondiale 2005-06\", dal sito \"Football.it\" integrati dove indicato.\nArea amministrativa\nArea tecnica\nRosa.\nRosa e ruoli al 24 agosto 2005 tratti da \"La Nuova Sardegna\", da \"Almanacco del calcio mondiale 2005-06\" e dal sito \"Football.it\"\nStatistiche.\nStatistiche delle giocatrici.\nPresenze parziali tranne Lay e Pedersen"}
{"id": "7540308", "revid": "767487", "url": "https://it.wikipedia.org/wiki?curid=7540308", "title": "Tau (film)", "text": "Tau (stilizzato in TAU) \u00e8 un film del 2018 diretto da Federico D'Alessandro distribuito in Italia da Netflix dal 29 giugno 2018.\nTrama.\nJulia, una giovane borseggiatrice, viene rapita e tenuta prigioniera da uno scienziato in una casa futuristica dove sar\u00e0 usata come cavia per un esperimento sull\u2019intelligenza artificiale. La donna tenter\u00e0 di fuggire interagendo con Tau, l'intelligenza artificiale che controlla la casa, capace di provare sentimenti e sensazioni umani, quali curiosit\u00e0, dolore e paura.\nProduzione.\nIl 10 maggio 2016 Maika Monroe e Ed Skrein sono entrati nel cast del film, accompagnati dal regista Federico D'Alessandro e dai produttori David S. Goyer, Kevin Turen, Russell Ackerman, John Schoenfelder.\nDistribuzione.\nNel novembre 2017 Netflix ha acquistato i diritti del film. \u00c8 stato successivamente distribuito in tutti i paesi in cui il servizio \u00e8 disponibile il 29 giugno 2018.\nAccoglienza.\nCritica.\nNel sito di recensioni Rotten Tomatoes, il film ha ricevuto un tasso di approvazione del 20% basato su 10 recensioni, e un voto medio di 4.7/10. Su Metacritic il film ha totalizzato 43 punti su 100, basati su 5 recensioni."}
{"id": "7540332", "revid": "36426", "url": "https://it.wikipedia.org/wiki?curid=7540332", "title": "Marmo di Prato", "text": ""}
{"id": "7540335", "revid": "1305772", "url": "https://it.wikipedia.org/wiki?curid=7540335", "title": "Game Face", "text": "Game Face \u00e8 il decimo album del rapper statunitense Master P, pubblicato nel 2001.\nSu \"Metacritic\" ottiene un punteggio pari a 40/100."}
{"id": "7540336", "revid": "146644", "url": "https://it.wikipedia.org/wiki?curid=7540336", "title": "FIFA Interactive World Cup", "text": ""}
{"id": "7540337", "revid": "1633360", "url": "https://it.wikipedia.org/wiki?curid=7540337", "title": "Club Friday the Series 5 - Kwarm rak gap kwarm lap", "text": ""}
{"id": "7540340", "revid": "1633360", "url": "https://it.wikipedia.org/wiki?curid=7540340", "title": "Club Friday the Series 6 - Kwarm rak mai pit", "text": ""}
{"id": "7540342", "revid": "1543377", "url": "https://it.wikipedia.org/wiki?curid=7540342", "title": "Indian Arrows", "text": "Gli Indian Arrows (precedentemente nominati Pailan Arrows) \u00e8 una societ\u00e0 calcistica indiana con sede nella citt\u00e0 di Delhi. Fondata nel 2010 con il nome \"AIFF XI\", milita nell'I-League.\nStoria.\nStagione 2010-11.\nI Pailan Arrows vengono fondati nel 2010 con il nome \"AIFF XI\" sotto la raccomandazione del capo allenatore Bon Houghton e del presidente dell'AIFF Praful Patel dopo che Bob ha notato che quasi tutti i giocatori U19 e India U23 erano in panchina durante la stagione I-League e non hanno mai giocato. Inizialmente il club doveva iscriversi alla I-League 2nd Division ma, dopo lo smantellamento della Mahindra United, l'AIFF autorizz\u00f2 automaticamente l'AIFF XI di partecipare alla I-League Il club partecip\u00f2 alla sua prima competizione nel il 21 settembre 2010 contro il JCT nella Federation Cup, vincendola per 1-0. La squadra concluse al 3\u00ba posto nel proprio gruppo, non passando il turno successivo per soli 4 punti. Il club ha quindi partecipato alla prima partita della I-League il 3 dicembre 2010 contro il Chirag United, in cui la squadra perse per 1-2. Il club ha poi guadagnato i suoi primi punti l'8 dicembre 2010 contro l'ONGC. dopo aver pareggiato 1-1 L'11 gennaio 2011 \u00e8 stato annunciato che l'AIFF XI avrebbe cambiato il suo nome in \"Indian Arrows\" e il cambio nome entrer\u00e0 in vigore il 1 \u00b0 febbraio 2011. Terminano la stagione della I-League 2010-2011 al 9 \u00b0 posto.\nStagione 2011-12.\nL'estate del 2011 sarebbe stata impegnativa per il club. Il club ha cambiato il proprio nome in Pailan Arrows il 15 giugno 2011 dopo che la Federazione calcistica di All India ha raggiunto un accordo con il Gruppo Pailan per sponsorizzare la squadra. Con l'accordo, la squadra si trasferisce a Calcutta e usufruiscono dello Salt Lake Stadium. Il 13 agosto 2012 viene licenziato l'allenatore Desmond Bulpin e al suo posto entra Sukhwinder Singh. Perdono anche molt giocatori importanti per la squadra come Lalrindika Ralte, Jeje Lalpekhlua (capocannoniere nel 2010-11), Manandeep Singh e Gurpreet Singh Sandhu. Nella Federations Cup vengono di nuovo eliminati nella fase a gironi. La Pailan Arrows ha quindi iniziato la stagione I-League 2011-2012 contro Mohun Bagan allo stadio Salt Lake il 23 ottobre 2012, perdendo la partita per 1-3. Il 7 febbraio 2012 Sukhwinder Singh si dimette per motivi personali, lasciando la squadra dopo otto pareggi in 17 partite. Il vice allenatore Sujit Chakravarty prende le redini della squadra come allenatore per il resto della stagione. Alla fine della stagione conclude al 13\u00ba posto ma non retrocede in quanto \u00e8 un team in fase di costruzione.\nStagione 2012-13.\nDopo la disastrosa stagione, il 24 maggio 2012, il club e la federazione calcistica hanno assunto come nuovo allenatore della squadra, l'australiano Arthur Papas. Papas \u00e8 arrivato al club dopo aver allenato gli Oakleigh Cannons, portati al secondo titolo della Premier League vittoriana del 2011\nScioglimento.\nIl 29 agosto 2013 \u00e8 stato annunciato lo scioglimento della squadra Pailan Arrows in quanto gli sponsor del club, il Gruppo Pailan, non potevano sostenere finanziariamente la squadra.\nRinascita.\nDopo aver ospitato con successo la Coppa del Mondo U17 FIFA 2017, l'AIFF ha ripreso il progetto schierando la squadra nella stagione I-League 2017-2018 e rinominando la squadra in Indian Arrows.\nColori e simboli.\nColori.\nIl colore della squadra sono il bianco e il blu.\nStrutture.\nL'Ambedkar Stadium \u00e8 lo stadio principale della squadra con una capacit\u00e0 di 35.000 posti a sedere.\nSociet\u00e0.\nSponsor.\nDi seguito la cronologia di fornitori tecnici e sponsor dell'Atletico de Kolkata.\nOrganico.\nRosa.\n \n \n \n \n \n \n "}
{"id": "7540343", "revid": "121604", "url": "https://it.wikipedia.org/wiki?curid=7540343", "title": "Pailan Arrows", "text": ""}
{"id": "7540348", "revid": "729019", "url": "https://it.wikipedia.org/wiki?curid=7540348", "title": "Helge Auleb", "text": "Auleb fu comandante della 6\u00aa divisione di fanteria, parte del VI corpo d'armata durante la Battaglia di Mosca nell'ottobre del 1941. Il 26 dicembre di quello stesso anno, per la perizia dimostrata, ricevette la croce tedesca in oro come ricompensa.\nBiografia.\nHelge Auleb entr\u00f2 il 1 marzo 1907 come cadetto nell'esercito granducale dell'Assia, 117\u00ba fanteria. Il 18 agosto 1908 venne promosso tenente ed incluso come ufficiale della 2\u00aa compagnia del suo reggimento. Durante la prima guerra mondiale, Auleb fu dapprima comandante di compagnia e dal 1917 venne dislocato a vari livelli nella propria divisione. Dopo la guerra fu per un breve tempo impiegato ancora nel corpo dei volo dell'Assia per poi essere incluso nella \"Reichswehr\" nel 36\u00ba reggimento di fanteria e poi nel 22\u00ba reggimento fucilieri ed infine nel 15\u00ba reggimento di fanteria dove rimase sino al suo trasferimento, avvenuto il 1 febbraio 1924, a Weimar nello staff della 3\u00aa divisione di cavalleria. Dal 1 ottobre 1927 al 30 settembre 1930, fu impiegato a K\u00f6nigsberg. Lavor\u00f2 quindi nello staff della 1\u00aa divisione e dal 6 al 23 ottobre del 1931 fu impegnato nel corso di tiro per ufficiali promosso dall'arma di fanteria a D\u00f6beritz.\nIl 6 ottobre 1936 Auleb venne nominato comandante del 39\u00ba reggimento di fanteria. Il 1 febbraio 1939 venne nominato maggiore generale e poi quartiermastro della V Armata. Durante la campagna sul fronte occidentale il 15 giugno 1940 venne nominato capo dello staff del comando militare della Francia settentrionale. Rimase quindi in tale posizione sino al 25 luglio 1940 quando divenne comandante del 72\u00aa divisione di fanteria. Il 5 settembre 1940 venne sollevato dal suo incarico e sino al 19 settembre rimase in fureria, nella riserva, ottenendo quindi il comando della 290\u00aa divisione di fanteria. Il 14 ottobre di quello stesso anno divenne comandante della 6\u00aa divisione di fanteria ed il 1 dicembre 1940 venne promosso tenente generale.\nIl 20 dicembre 1942 venne assegnato nel Caucaso per poi subentrare dal 26 luglio al 15 agosto 1943 come comandante del XXXIX corpo d'armata di montagna. Il 17 settembre 1943 divenne comandante della zona A di guerra. Il 1 dicembre 1943 venne promosso al grado di generale di fanteria.\nIl 18 dicembre 1943 Auleb fu trasferito al comando appena creato delle truppe tedesche in Transnistria. Auleb ricevette quindi il 24 giugno 1944 l'incarico di comandante generale del LXIX corpo d'armata col quale cadde prigioniero degli inglesi col finire della seconda guerra mondiale. Venne successivamente preso in custodia dagli americani e rilasciato il 30 settembre 1947. Presenzi\u00f2 come testimone al processo di Norimberga."}
{"id": "7540353", "revid": "1305772", "url": "https://it.wikipedia.org/wiki?curid=7540353", "title": "Good Side, Bad Side", "text": "Good Side, Bad Side \u00e8 l'undicesimo album del rapper statunitense Master P, pubblicato nel 2004.\nLil Jon, C-Murder e Curren$y sono tra gli ospiti dell'album."}
{"id": "7540361", "revid": "1633360", "url": "https://it.wikipedia.org/wiki?curid=7540361", "title": "Club Friday the Series 7 - Het gert jahk kwarm rak", "text": ""}
{"id": "7540365", "revid": "121654267", "url": "https://it.wikipedia.org/wiki?curid=7540365", "title": "Freya delle sette isole", "text": "Freya delle sette isole (\"Freya of the Seven Islands: A Story of Shallow Waters\") \u00e8 un racconto dello scrittore Joseph Conrad, la cui stesura inizi\u00f2 nel 1912, pubblicato nello stesso anno sia sul \"London Magazine\" che nella raccolta \"Racconti di mare e di costa\" (nota in Italia anche sotto il titolo \"Fra terra e mare\"). Tale raccolta include gli altri due racconti: \"Il compagno segreto\" e \"Un briciolo di fortuna\". L'edizione italiana risale invece al 1946 e fu pubblicata da Giulio Einaudi Editore con il titolo \"Freya delle sette isole- Storia di bassifondi\" con la traduzione di Piero Jahier.\nTrama.\nNella Londra dei \"\"quattro diabolici elementi, freddo, umido, fango e sudiciume\" il narratore onnisciente riceve una lettera da un suo vecchio conoscente e compagno di bordo, un impiegato della \"Mesman\", una ditta commerciale di \"Makassar\", (Indonesia):\nLa storia si sposta nel tempo ed il narratore torna indietro negli anni quando egli, buon amico di Nelson, ne frequentava la casa:\nNelson, per esattezza \"Nielsen\", un danese che gli inglesi chiamavano per loro comodit\u00e0 Nelson, aveva navigato per molti anni commerciando in lungo e in largo per tutti i mari del levante e, ormai vecchio, si era ritirato affittando parte di un\u2019isoletta in un piccolo gruppo chiamato \"Le sette isole\" a nord di Bangka. Qui possedeva una bella casa con una piccola piantagione di tabacco, affacciata sulla piccola \"baia di Nelson\".\nNelson \u00e8 vedovo: la moglie era morta quando la figlia, Freya, aveva dodici anni. Della bambina si era occupata per sei anni Harley, una signora di Singapore; quando questa deve andare in Europa, Freya, diciottenne, raggiunge il padre sull\u2019isoletta.\nLa ragazza suona virtuosamente il pianoforte ed \u00e8 innamorata, segretamente dal padre, di Jasper Allen, un baldo giovinotto proprietario e capitano del \"Bonito\", un veloce e grazioso brigantino con il quale effettua commerci. Allen \u00e8 invaghito di Freya, e assieme progettano di fuggire col brigantino, loro nido d\u2019amore, tra pochi mesi, appena la ragazza compir\u00e0 21 anni.\nSu Freya ha per\u00f2 messo gli occhi Heemskirk, rozzo e sgraziato tenente di vascello quarantenne che comanda il \"Nettuno\", una piccola cannoniera della marina olandese. Presuntuoso, autoritario e invadente, frequenta la casa di Nelson, che lo ossequia, avendone tremenda soggezione e timore delle autorit\u00e0 olandesi, \"di cui diffidava immensamente\". Il vecchio, nella sua infantile ingenuit\u00e0, non comprende il motivo delle visite di Heemskirk, il quale, peraltro ha iniziato ad effettuare servizi di ronda e sorveglianza dei mercantili nella baia.\nAnche Jasper frequenta la casa di Nelson, ormeggiando il suo brigantino nella piccola baia e appartandosi di nascosto con Freya nella veranda posteriore della casa, con la complicit\u00e0 di Antonia, la serva malacca-portoghese di Freya. Ma Heemskirk, lo \"scarafaggio nero\", si accorge che Jasper ronza intorno alla ragazza e un giorno sorprende i due in effusioni amorose. Impazzisce di rabbia e furore: la ragazza preferisce uno smidollato commerciante a lui, ufficiale di sua maest\u00e0 il Re d'Olanda. Quando Jasper va via, l\u2019uomo furente affronta la ragazza e tenta di baciarla, ma Freya si difende con un ceffone.\nHeemskirk non manda gi\u00f9 l'offesa; per di pi\u00f9, se la cosa trapelasse, diventerebbe lo zimbello delle isole, cos\u00ec inizia a meditare come vendicarsi dell\u2019affronto.\nNe frattempo il secondo di Jasper si \u00e8 licenziato, ed egli ha imbarcato tal Schultz, bravo marinaio, esperto e competente, ma chiacchierato per certi furtarelli di bordo.\nLa situazione degenera: Heemskirk, in agguato con la sua cannoniera, ferma il brigantino di Jasper per una ispezione e non trovando a bordo i fucili registrati nei documenti di bordo, sequestra il veliero e arresta il giovane per contrabbando di armi. Trainando a rimorchio il brigantino , il Nettuno si avvicina agli scogli di Tamissa\ne con manovra criminale ve lo fa finir sopra.\n\"La crudele e selvaggia burla\"\" del fato rompe il delicato sogno di Jasper e di Freya. Schultz aveva venduto i fucili per procurarsi pochi dollari. Per il rimorso del danno procurato a Jasper, che lo aveva benevolmente accolto sul brigantino, si taglia la gola. Jasper impazzisce, e vaga come un fantasma per le strade di Makassar, ridotto ad una larva. Freya, appresa la vicenda, si ammala, lasciandosi morire in un ospedale di Hong Kong, dove il padre l\u2019ha portata nella speranza di salvarla. Le sue ultime parole al padre:\nBreve analisi.\nIl Fato, \u201cscarafaggio impazzito\u201d per amore, nel radicato pessimismo di Conrad trionfa sulle sue vittime.\nCuriosit\u00e0.\n- Nel racconto viene citato il \"Nan-Shan\" che \u00e8 il piroscafo del comandante MacWhirr del racconto Tifone "}
{"id": "7540366", "revid": "1633360", "url": "https://it.wikipedia.org/wiki?curid=7540366", "title": "Club Friday the Series 8 - Rak tae mee reu mai mee jing", "text": ""}
{"id": "7540367", "revid": "852396", "url": "https://it.wikipedia.org/wiki?curid=7540367", "title": "Betrayal at House on the Hill", "text": "Betrayal at House on the Hill \u00e8 un gioco da tavolo ideato da Bruce Glassco, sviluppato da Rob Daviau, Bill McQuillan, Mike Selinker e Teeuwynn Woodruff, e pubblicato da Avalon Hill. I giocatori inizialmente sono alleati tra loro mentre esplorano una casa infestata piena di pericoli, trappole, oggetti e presagi. Man mano che si avventurano all'interno della casa, le tessere \"Stanza\" vengono pescate e posizionate sul tavolo per rivelare le nuove camere: dato che ogni tessera pescata \u00e8 casuale, il gioco \u00e8 diverso in ogni sessione. A un certo punto parte l'\"infestazione\": la natura e la trama della partita viene rivelata ai giocatori, uno dei quali tradisce gli altri e si schiera dalla parte dei nemici, mentre gli altri devono collaborare tra loro per sconfiggere i mostri e il traditore.\nContenuto.\nIl gioco consiste in:\nPartita.\nLa partita \u00e8 strutturata in due fasi: la fase iniziale di \"Esplorazione\" e la fase successiva di \"Infestazione\". All'inizio, i giocatori scelgono il loro personaggio. Della casa \u00e8 visibile solo il salone d'ingresso e le scale che portano rispettivamente al primo piano e al sotterraneo posizionate in punti diversi: il salone e le scale del primo piano sono immediatamente accessibili, mentre le scale del sotterraneo rimangono non raggiungibili finch\u00e9 non saranno collegate con le tessere \"Stanza\" al resto della camere via via esplorate. Ad ogni turno, il giocatore pu\u00f2 muoversi attraverso un numero di stanze pari al suo livello di Velocit\u00e0. Se si sposta attraverso una porta dove non c'\u00e8 una camera, pesca una tessera \"Stanza\" valida e la piazza davanti alla porta, in modo che combaci con tutte le tessere adiacenti. Se sulla nuova tessera \u00e8 presente l'icona di un Evento, un Oggetto o un Presagio, il giocatore pesca una carta dal relativo mazzo e ne segue le istruzioni. Le carte Evento spesso richiedono un tiro di dadi contro una caratteristica per evitare danni o per ricevere benefici. Le carte Oggetto forniscono l'equipaggiamento che il giocatore pu\u00f2 usare, scartare e scambiare con gli altri. Anche dalle carte Presagio si ottengono oggetti, per\u00f2 ad un prezzo: dopo aver pescato una carta Presagio, il giocatore deve lanciare sei dadi, e se il risultato \u00e8 inferiore al numero di carte Presagio gi\u00e0 pescate, la fase \"Infestazione\" ha inizio. Se non diversamente specificato, dopo aver pescato una carta e averne seguito le istruzioni il turno finisce. Altrimenti, il giocatore pu\u00f2 continuare a muoversi attraverso le camere; le icone su stanze gi\u00e0 presenti vengono ignorate. Qualche tessera \"Stanza\" ha specifiche istruzioni che devono essere seguite quando ci si sposta sopra di esse, come ad esempio fare un tiro su una caratteristica in modo da uscire dalla camera senza subire danni.\nUna volta innescata la fase \"Infestazione\", speciali tabelle nel regolamento di gioco riportano quale infestazione \u00e8 in atto, a seconda di quale stanza o presagio l'ha attivata, e chi \u00e8 il traditore: bench\u00e9 spesso il traditore possa essere chi ha scatenato l'evento, potrebbe essere un altro. A questo punto il traditore esce dalla stanza e legge sul suo libretto quali siano le sue condizioni di vittoria, mentre gli altri leggono su un altro libretto le loro e discutono su come affrontare il traditore. Le infestazioni sono rappresentate da orde di classici nemici dell'immaginario horror quali zombie, cannibali, draghi, vampiri, fantasmi, ecc... Qualche obiettivo pu\u00f2 permettere al traditore di far passare dalla sua parte altri giocatori (ad esempio, trasformandoli in lupi mannari).\nIl gioco dunque procede in maniera simile alla fase di \"Esplorazione\", tranne per il fatto che il traditore gioca dopo che tutti gli altri hanno mosso. I giocatori possono ora attaccare il traditore o qualsiasi creatura che lui controlli, e viceversa. I danni vengono conteggiati spostando i livelli delle caratteristiche verso il basso: se un livello raggiunge lo 0 (o un valore dettato dalla fase \"Infestazione\") il personaggio muore. Il gioco finisce quando i giocatori o il traditore raggiungono il rispettivo obiettivo. Sono presenti in tutto 50 diverse fasi \"Infestazione\".\nPremi.\n\"Betrayal at House on the Hill\" ha vinto nel 2004 il \"Gamers' Choice Award\" come migliore gioco da tavolo."}
{"id": "7540368", "revid": "1043175", "url": "https://it.wikipedia.org/wiki?curid=7540368", "title": "Tomoya Inukai", "text": "Caratteristiche tecniche.\nRicopre il ruolo di difensore centrale.\nCarriera.\nProdotto del vivaio dello , compie il suo debutto in prima squadra nel 2012. Poco utilizzato nella sua prima stagione, nel 2013 passa in prestito al , squadra di J2 League. Con i \"Ptarmigans\" trova continuit\u00e0 di gioco, andando spesso anche in gol: nel corso di una stagione e mezza collezioner\u00e0 63 presenze e 9 reti, contribuendo enormemente alla storica promozione del club in J1 League.\nScaduto il prestito compie quindi il suo ritorno all'S-Pulse. Nel 2018 \u00e8 acquistato dai ."}
{"id": "7540371", "revid": "112950921", "url": "https://it.wikipedia.org/wiki?curid=7540371", "title": "Cut Me Some Slack", "text": "Cut Me Some Slack \u00e8 un brano musicale composto e registrato da Paul McCartney, Dave Grohl, Krist Novoselic e Pat Smear per la colonna sonora del film \"Sound City\". Il brano venne eseguito per la prima volta nel corso del , e fu pubblicato su YouTube il 14 dicembre 2012. Si tratta sostanzialmente di una jam session tra McCartney ed i membri rimanenti dei Nirvana, e il brano \u00e8 stato descritto da McCartney come una sorta di \"reunion dei Nirvana\". I quattro eseguirono ancora \"Cut Me Some Slack\", insieme a varie canzoni dei Beatles, durante il concerto di Paul McCartney tenutosi a Seattle (citt\u00e0 natale dei Nirvana) il 19 giugno 2013.\nRegistrazione.\nLa traccia venne registrata nel corso di una jam session. Vari artisti furono riuniti da Grohl per \"Sound City\", incluso McCartney.\nAccoglienza.\nIl brano venne ben accolto dalla critica. Allmusic lo definisce \"un pezzo con un ritornello immediato [e] melodico\". Nel 2014, la canzone si aggiudic\u00f2 il premio Grammy Award nella categoria Best Rock Song."}
{"id": "7540374", "revid": "338238", "url": "https://it.wikipedia.org/wiki?curid=7540374", "title": "Pallacanestro Piacentina 2018-2019", "text": "Questa voce raccoglie le informazioni riguardanti la Pallacanestro Piacentina nelle competizioni ufficiali della stagione 2018-2019.\nStagione.\nLa stagione 2018-2019 della Pallacanestro Piacentina sponsorizzata Bakery, \u00e8 la 2\u00aa nella seconda serie italiana, la Serie A2.\nOrganigramma societario.\n\"Aggiornato al 29 novembre 2018.\"\nRoster.\n\"Aggiornato al 20 marzo 2019.\"\nStatistiche.\n\"Aggiornate al 3 maggio 2019.\""}
{"id": "7540375", "revid": "1305772", "url": "https://it.wikipedia.org/wiki?curid=7540375", "title": "Ghetto Bill", "text": "Ghetto Bill: The Best Hustler in the Game \u00e8 il dodicesimo album del rapper statunitense Master P, pubblicato nel 2005."}
{"id": "7540390", "revid": "287204", "url": "https://it.wikipedia.org/wiki?curid=7540390", "title": "Partecipanti alla Volta Ciclista a Catalunya 1979", "text": "Elenco dei partecipanti alla Volta Ciclista a Catalunya 1979.\nLa Volta Ciclista a Catalunya 1979 fu la cinquantanovesima edizione della corsa. Alla competizione presero parte 9 squadre da 8 corridori per un totale di 72 ciclisti. La corsa part\u00ec il 5 settembre da Sitges e termin\u00f2 il 12 settembre nella medesima localit\u00e0, dove tagliarono il traguardo almeno 25 ciclisti.\nCiclisti per nazione.\nLe nazionalit\u00e0 rappresentate nella manifestazione sono 7; in tabella il numero dei ciclisti suddivisi per la propria nazione di appartenenza:"}
{"id": "7540392", "revid": "571594", "url": "https://it.wikipedia.org/wiki?curid=7540392", "title": "Episodi di Chiamatemi Anna", "text": ""}
{"id": "7540395", "revid": "767487", "url": "https://it.wikipedia.org/wiki?curid=7540395", "title": "Marianna Tirelli", "text": "Biografia.\nMarianna Tirelli, nota anche come Marianna Prampolini, nacque nel palazzo di famiglia e fu battezzata Marianna Lucia Clementina Giuseppa, nomi della bisnonna (Marianna Tirelli), della nonna paterna (Lucia Carbonieri), della nonna materna (Clementina Ceresa dei conti di Bonvillaret) e dello zio (conte Giuseppe Cassoli). La cerimonia si svolse il 10 giugno 1891 a Reggio Emilia e furono padrini il nonno materno conte Enrico Rangone e la nonna paterna Lucia Carbonieri. Era figlia del nobile Domenico Tirelli (1866-1908), cavaliere mauriziano e proprietario terriero e della contessa Laura Rangone (1862-1935), appartenente ad un'antica e potente famiglia di origine modenese.\nEra inoltre sorella di Antonio (1892-1930), corridore automobilistico e sindaco di Quattro Castella e di Luigi (1894-1974), agronomo ed onorevole del Regno.\nIl 2 settembre 1911 spos\u00f2 Natale Prampolini (1876-1959), zio della futura cognata Elena. Dalla loro unione nacquero due figli. Girolamo, ch\u00e8 spos\u00f2 la nobildonna Flavia, figlia di Arnoldo Frigessi di Rattalma, e Domenico, morto appena ventireenne di meningite fulminante nel 1937.\nLa collezione d'arte.\nAvvicinata all'arte antica e moderna dalla famiglia, tramite le collezioni della nonna e degli zii Cassoli, inizi\u00f2 a raccogliere opere dalla fine degli anni dieci del XX secolo. Organizz\u00f2 la mostra d'arte antica nella sua citt\u00e0 nel 1923, ottenendo importanti recensioni sulla stampa nazionale. Successivamente organizz\u00f2 a Reggio Emilia le mostre su Gaetano Chierici nel 1938 e su Antonio Fontanesi nel 1949.\nFu interessata ed interpellata riguardo alla vendita al Comune di Reggio Emilia della futura Galleria Parmeggiani.\nL'esperienza e competenza in materia la portarono ad essere nominata nel 1939 commissaria della Galleria Fontanesi, oggi facente parte dei Musei Civici di Reggio Emilia.\nEbbe quindi rapporti con tutto il mondo culturale dell'epoca, partendo da Naborre Campanini e Ugo Ojetti, passando per Adolfo Venturi e Corrado Ricci, per arrivare a Carlo Ludovico Ragghianti.\nAffianc\u00f2 alla raccolta di opere anche una predisposizione per il mecenatismo, sostenedo negli studi diversi artisti fra i quali l'architetto Enea Manfredini.\nLa collezione vantava, ad esempio, opere di William Turner, Giovanni Battista Tiepolo, Giuseppe Bazzani, Arrigo Minerbi, Ferruccio Orlandini, Giovanni Costetti, Antonio Fontanesi, Alpenore e Dario Gobbi.\nAttivit\u00e0 letteraria.\nAlla morte del figlio Domenico, aveva gi\u00e0 iniziato a raccogliere dati ed informazioni sulla duchessa di Parma, Maria Luigia. La sua ricerca sfoci\u00f2 nel 1942 in una pubblicazione di grande pregio editoriale e di contenuti, ottenendo riscontri positivi da tutto il mondo culturale dell'epoca, anche per la nuova luce che gettava sulla figura misconosciuta di Maria Luigia ed in special modo sulla sfera privata.\nIl periodo bellico in cui \u00e8 stato pubblicato il volume imped\u00ec un'ampia campagna di diffusione e di presentazioni; la guerra interruppe anche i lavori per un'opera che l'autrice voleva scrivere su Giuditta Sidoli.\nAttivit\u00e0 benefica.\nOltre ai numerosi comitati benefici di cui faceva parte ed alla larga beneficenza elargita nella e per la sua citt\u00e0, l'opera per la quale \u00e8 maggiormente ricordata \u00e8 l'istituzione della casa per i liberati dal carcere in via dell'Abate a Reggio Emilia, oggi in funzione come Casa Albergo Comunale \"Domenico Prampolini\". Questa casa ha dato ricovero a migliaia di poveri e dimessi dal carcere, specialmente negli anni della guerra, quando ancora era finanziata dalla Tirelli."}
{"id": "7540396", "revid": "118806903", "url": "https://it.wikipedia.org/wiki?curid=7540396", "title": "Via Borgo di Sotto", "text": "Via Borgo di Sotto, a Ferrara, inizia dall'incrocio con via Saraceno e prosegue poi il suo tracciato curvilineo per terminare all'incrocio con via Madama, via Borgovado e via Scandiana. Anticamente rientrava nel castrum bizantino.\nStoria.\nLa storia della strada \u00e8 intrecciata a quella di confraternite di \"battuti\" dediti a penitenze corporali, alla gestione di ospedali e a seguire condannati a morte o malati abbandonati. \nRientrava nell'area del Castello dei Curtensi e sino agli interventi di Ercole I d'Este sulla cinta muraria cittadina vi si accedeva, dall'esterno, attraverso una porta detta \"di Sotto\".\nOrigini del nome.\nUn tempo venne chiamata \"Strada dei Battuti Bianchi\" o anche \"Strada della Morte\". Nella vicina via Praisolo infatti esisteva un ospedale gestito dai \"Battuti Bianchi\", una delle diverse confraternite nate dal movimento dei Flagellanti che erano arrivate a Ferrara nel XIII secolo. \nI \"Battuti Bianchi\" avevano anche un oratorio, dedicato a Santa Maria Novella, mentre i \"Battuti Neri\", in via borgo di Sotto, tenevano un \"oratorio della Buona Morte\" in quella che sino al 1950 era la chiesa di Sant'Apollinare.\nLuoghi di interesse.\nCostruito attorno al 1500 conserva due belle lapidi in marmo e presenta un elegante portale in cotto ferrarese gi\u00e0 descritto da Reggiani come opera notevole, in particolare per la raffinata volta..\nNote.\nFonti\nAnnotazioni"}
{"id": "7540402", "revid": "1039155", "url": "https://it.wikipedia.org/wiki?curid=7540402", "title": "Episodi di Chiamatemi Anna (seconda stagione)", "text": "La seconda stagione della serie televisiva Chiamatemi Anna, composta da 10 episodi, \u00e8 stata interamente pubblicata dal servizio on demand Netflix simultaneamente il 6 luglio 2018 in tutti i territori in cui Netflix \u00e8 disponibile. I titoli degli episodi della seconda stagione sono tratti dal romanzo Middlemarch di George Eliot, che Anna ha letto tra le avversit\u00e0 degli anni trascorsi in orfanotrofio. \u00c8 stata inoltre trasmessa in chiaro su Rai 2 dal 15 al 30 luglio 2020.\n\"La giovinezza \u00e8 la stagione della speranza\".\nTrama.\nA Green Gables vengono ospitati due uomini, Dunlop e Nathaniel (detto Nate), che affermano di condurre delle ricerche geologiche sul suolo ferroso dell'isola per conto di un'azienda newyorkese. I due uomini in realt\u00e0 sono dei ladri e inventano una truffa per ottenere dei soldi da tutta Avonlea. Nate confida al signor Barry di aver trovato dell'oro nel sottosuolo e di essere indeciso tra dirlo alla sua azienda e dirlo agli abitanti di Avonlea. Nei giorni a seguire Nate \u00e8 sempre pi\u00f9 ansioso per la riuscita della truffa e per le continue incursioni di Anna nella sua stanza e se la prende pure con Jerry che sta imparando a leggere con la ragazza; Dunlop invece si sta innamorando dell'isola e vorrebbe rinunciare al furto. I due ladri decidono di far sentire ad Anna una loro conversazione e il giorno dopo tutta Avonlea \u00e8 a conoscenza della possibile ricchezza sotto i loro piedi. In una riunione Nate dice alla comunit\u00e0 che per poter essere certi che ci sia dell'oro devono pagare le analisi. Dunlop prende la parola e convince Avonlea a dare l'incarico di questi accertamenti proprio a Nate.\n\"I segni sono piccole cose misurabili, ma le interpretazioni non hanno limiti\".\nTrama.\nGilbert \u00e8 in viaggio su una nave e si occupa di alimentare le caldaie. In una sosta a Trinidad, il ragazzo scopre grazie a Sebastian detto Bash, un suo amico di colore originario del luogo, quanto razzismo persista ancora. Anna inventa una storia horror con dei fantasmi e spaventa le sue amiche del club del racconto, ma Dunlop la incoraggia a continuare a scrivere e le regala una penna. Quella sera il padre di Diana d\u00e0 una festa a casa sua per tornare a parlare dell'oro sotto Avonlea e cercare di convincere i proprietari terrieri a fare le analisi, che pagher\u00e0 lui in cambio di una quota della concessione di scavo. Dunlop annuncia a tutti che ha deciso di comprare un terreno ad Avonlea grazie all'eredit\u00e0 lasciatagli da una prozia morta di recente. Anche Marilla e Matthew sono andati alla festa dei Barry per sentire altri pareri che li avrebbero aiutati a prendere una decisione, ma tornano a casa presto perch\u00e9 Anna \u00e8 rimasta da sola. Mentre Nate ha iniziato a litigare con Dunlop, Matthew dice a sua sorella di non voler rovinare la fattoria, che un giorno sar\u00e0 di Anna, per cercare dell'oro e Marilla \u00e8 d'accordo con lui.\n\"La vera vista \u00e8 interiore\".\nTrama.\nAnna va a Charlottetown a trovare la zia Josephine con tutta la famiglia di Diana. Mentre sono l\u00ec, lei e Diana cercano informazioni sull'oro. La zia Josephine dice alle ragazze che anche in un'altra citt\u00e0 della Nuova Scozia era scoppiata la febbre dell'oro in passato, per\u00f2 si era rivelata una bugia e quel paese era andato in rovina. Anna e Diana riescono a incontrare il giornalista che si occup\u00f2 di quel caso, il quale conferma loro ci\u00f2 che zia Josephine ha detto. A Green Gables i rapporti con Nate e Dunlop si inaspriscono: Marilla trova una bottiglia di liquore nascosta appartenente a Nate, e questi quasi costringe Jerry a berlo; Marilla e Matthew annunciano ai due pensionanti che dovranno andarsene a breve. Il giorno dopo i Barry e Anna tornano ad Avonlea, Nate riceve i soldi dal signor Barry e poi scappa assieme al suo socio dopo aver legato e imbavagliato Anna e Marilla, al corrente della truffa. Matthew se ne accorge, chiama aiuto e si mette all'inseguimento. I due criminali si imbattono in Jerry, che li riconosce come i due ladri che gli rubarono i soldi del cavallo e lo picchiarono, e anche stavolta lo stendono a terra. Dunlop per\u00f2 si ribella a Nate, il quale lo fa cadere nel pozzo e fugge da solo con l'intero bottino.\n\"La dolorosa impazienza della speranza non alimentata\".\nTrama.\nJeannie scrive molte lettere a Matthew, che per\u00f2 \u00e8 troppo timido per risponderle. Anna allora inizia a leggerle e avvia in segreto una corrispondenza con lei fingendo di essere Matthew. La famiglia Barry \u00e8 in difficolt\u00e0 economiche a causa della truffa dell'oro; dal momento che le due figlie non potranno essere sostenute ad una scuola prestigiosa di Parigi, la loro madre decide di educarle personalmente alle buone maniere dell'alta societ\u00e0. Alle ragazze \u00e8 stato vietato di giocare, il clima famigliare \u00e8 sempre pi\u00f9 teso, fino a quando i due genitori non decidono di riavvicinarsi e perdonarsi a vicenda per il modo egoista in cui si sono comportati entrambi. Gilbert, ancora a Trinidad, si imbatte in una donna in travaglio appena scacciata da un bordello. Senza pensarci due volte, le offre il suo aiuto e riesce a far nascere il bambino nonostante si presentasse podalico. Lo scambio di lettere di Anna viene scoperto, ma le cose si risolvono in fretta dopo che Matthew va a incontrare di persona Jeannie e le dice chiaramente di avere gi\u00e0 a Green Gables la compagnia affettiva che necessita.\n\"Gli atti determinanti della sua vita\".\nTrama.\nAnna invita a casa sua le amiche per parlare intimamente di baci. Josie Pye, quando viene a sapere di non essere stata inclusa, invita tutte le ragazze e anche i ragazzi per giocare alla bottiglia, ma non \u00e8 altro che un modo per offendere Anna ed escluderla a sua volta. Anna pone i suoi interrogativi sull'amore a Marilla e Matthew e li mette troppo in imbarazzo, cos\u00ec Marilla chiede a Rachel un modo per rispondere alla ragazzina, ma ne resta insoddisfatta. Anna riceve la lettera di risposta di Gilbert ma non sa trovare una scusa convincente per il fatto che vuole tenerla nascosta a Ruby. Gilbert torna ad Avonlea pochi giorni dopo e invita a casa sua Sebastian, che dopo tanto tempo rester\u00e0 sulla terraferma. Josie Pye viene rifiutata da Cole e vuole prendere in giro anche lui al prossimo gioco della bottiglia, ma Cole e Anna non la daranno vinta a chi li ha chiamati \"mostri\" per la loro diversit\u00e0. Anna ritrova il venditore ambulante e compra una tinta nera per capelli, ma dopo averla provata tenta di ritornare al suo aspetto originale; purtroppo i suoi capelli sono rimasti verdi ed \u00e8 costretta a farseli tagliare da Marilla.\n\"Mi oppongo ad ogni conclusione definitiva\".\nTrama.\nAnna deve andare a Carmody per una commissione e dato che ha i capelli corti decide di vestirsi completamente da ragazzo per non essere presa in giro. In citt\u00e0 aiuta Jeannie, che sta partendo per la Francia, a spostare un baule, e la donna la riconosce, cos\u00ec le presta il suo vestito con le maniche a sbuffo per Natale. Mentre preparano le decorazioni per la recita di Natale, Billy, invidioso delle attenzioni che le ragazze rivolgono a Cole per via del suo talento nel dipingere, lo fa cadere da una scala, causandogli la rottura di un polso. Marilla invita Gilbert a Green Gables per la cena di Natale e conosce Sebastian che ora vive a casa del ragazzo, cos\u00ec invita pure lui; la sua presenza creer\u00e0 un po' di tensione, ma verr\u00e0 subito sciolta con l'esuberanza di Anna, quasi inopportuna ma efficace. Gilbert regala ad Anna un piccolo dizionario. Per la recita di Natale diretta da Rachel, Josie Pye, che ha un ruolo da protagonista, perde la voce e viene sostituita da Anna, che impara tutte le battute prima di entrare in scena. Matthew, dopo essere andato in cerca di un badile per Anna come indispensabile oggetto di scena, viene messo sul palco da Rachel per sostituire Billy, che interpretava il gufo narratore, infortunatosi poco prima. Con la sua breve battuta riesce a chiudere definitivamente la sua infanzia di timidezza in cui non \u00e8 mai riuscito a recitare davanti a un pubblico, e quella sera regala ad Anna le biglie che aveva ricevuto dal fratello maggiore Michael per fare amicizia con gli altri ragazzi.\n\"La memoria ha tanti umori quanto il carattere\".\nTrama.\nLa zia Josephine terr\u00e0 una festa in onore di Gertrude, scomparsa due anni addietro; siccome il signor Barry, raffreddato, non potr\u00e0 accompagnarle, Diana e Anna inventano uno stratagemma per farsi accompagnare da Cole. Alla festa, Cole, che non riesce pi\u00f9 a disegnare a causa del polso indebolito, viene incoraggiato da una scultrice ospite a cambiare tipo di arte e a non smettere di esprimersi. Diana resta turbata quando scopre che sua zia e Gertrude erano innamorate; Anna e Cole le dicono che, anche se \u00e8 contro il desiderio della natura, due anime gemelle possono sempre amarsi se questo le rende felici. Cole, prima di andare via, confida a Josephine che in amore \u00e8 come lei e Gertrude, e la donna gli suggerisce di non vergognarsene. Marilla, che ha sofferto un mal di testa pi\u00f9 forte del solito per aver sforzato la vista, \u00e8 contenta di rivedere Anna tornare a casa.\n\"Non si ribellava pi\u00f9 alla percezione dei fatti\".\nTrama.\nCole ha l'impressione che il signor Philips abbia il suo stesso orientamento sessuale e che per questo lo disprezzi non riuscendo ad essere come lui (infatti tenta di essere come gli altri sposando Prissy). Sebastian si toglie un dente dolorante ma l'infezione gli procura una febbre. Non riuscendo a trovare nessuno che lo voglia curare ad Avonlea, \u00e8 costretto a farsi aiutare da Gilbert per andare da un fidato dottore a Charlottetown. All'ingresso del treno gli dicono di salire nel vagone merci, ma Marilla, che era gi\u00e0 a bordo con Rachel per andare a fare una visita oculistica, li fa sedere insieme a loro. La cura di Marilla consiste semplicemente in un paio di occhiali da vista; prima di tornare a casa, lei e Rachel vedono alcuni tesori di famiglia Cuthbert nella vetrina di un banco dei pegni e decidono di ricomprarli. Sebastian va a visitare il quartiere povero dove vivono le persone di colore e una ragazza chiamata Mary offre a lui e a Gilbert una camera per la notte. Prissy sta per sposarsi con il signor Philips ma durante la cerimonia abbandona l'altare ed esce correndo dalla chiesa. Le sue amiche la inseguono e quando capiscono che \u00e8 felice di aver rinunciato alle nozze giocano con lei sulla neve.\n\"Le nostre azioni ci seguono anche da lontano\".\nTrama.\nMuriel Stacy, la nuova insegnante di Avonlea, entra subito nel mirino di Rachel e delle madri dei ragazzi per il suo atteggiamento per nulla tradizionale, ma i suoi studenti e Marilla (che ha assistito a una lezione) la difendono perch\u00e9 \u00e8 una brava educatrice. Gilbert ottiene la possibilit\u00e0 di studiare di pi\u00f9 e diplomarsi un anno prima, e per questo cambia i patti che aveva fatto con Sebastian. Anna non fa subito una buona impressione alla signorina Stacy, ma si fa apprezzare mostrando a lei e a Marilla il suo rifugio segreto e le sculture di Cole. Purtroppo nella notte Billy e due suoi amici, a caccia di una volpe, distruggono tutto. Il giorno dopo la signorina Stacy va alla fattoria Mackenzie per riportare Cole a scuola, rompendo il segreto che il ragazzo teneva con la famiglia. Cole corre al rifugio in cui trova Anna, anch'essa spiazzata per il disastro, e la accusa di averlo tradito. Preso dalla rabbia e capito che \u00e8 Billy il colpevole, si precipita a scuola per picchiarlo ma durante la colluttazione Billy finisce contro la stufa e resta ferito a un orecchio.\n\"Il bene crescente del mondo\".\nTrama.\nL'aggressione di Billy \u00e8 la goccia che fa traboccare il vaso per le madri progressiste, che decidono di far licenziare la signorina Stacy dopo una riunione in municipio, accusandola di insegnare in modo improprio e di non sorvegliare gli alunni. Marilla, dopo un litigio con Rachel che le ha raccontato l'ennesimo pettegolezzo sulla signorina Stacy, va ad incoraggiare la giovane insegnante, suggerendole di difendersi alla riunione nonostante non sia stata invitata. Anche Anna, Diana, Ruby e Moody vogliono aiutare la loro maestra, e salgono clandestinamente su un treno per andare a comprare delle lampadine a Charlottetown. Assieme a loro sale anche Cole, che non pu\u00f2 pi\u00f9 frequentare la scuola e arrivato in citt\u00e0 va subito da Josephine. Sul treno c'\u00e8 anche Gilbert, deciso a farsi perdonare da Sebastian che per separarsi da lui si era diretto al Bog. La sera prima, Sebastian, dopo ave visto Mary abbracciare un uomo, deluso e ubriaco era andato a nascondersi nella lavanderia dove lei lavora, non sapendo che in realt\u00e0 quell'uomo \u00e8 il figlio che Mary ebbe senza sposarsi. Assieme a Gilbert la donna ritrova Sebastian e accetta subito la sua proposta di matrimonio, mentre Gilbert consegna all'amico i documenti con cui lo fa socio a met\u00e0 della fattoria. Le lampadine comprate dai ragazzi disgraziatamente si rompono subito in un incidente ma Josephine li aiuta donandone loro delle altre e Cole decide di rimanere a vivere con l'anziana donna perch\u00e9 ad Avonlea la sua vita \u00e8 rovinata. La riunione in municipio va come i ragazzi speravano: con le lampadine mettono in pratica ci\u00f2 che hanno imparato e dimostrano a tutti che l'apprendimento partecipativo \u00e8 pi\u00f9 efficace della memorizzazione e che la signorina Stacy \u00e8 l'insegnante perfetta per loro. Anche Matthew e Marilla intervengono in sua difesa; in particolare Matthew ha imparato che le cose si possono sempre vedere da un'altra prospettiva, e infatti per proteggere le galline ha costruito un recinto pi\u00f9 robusto ed eliminato la trappola per la volpe, e Marilla fa pace con Rachel. Billy avvista la volpe di Anna che stava cacciando, ma trovandosi nei pressi del rifugio di Cole, che si era scusato con lui prima di partire, decide di risparmiare la vita all'animale. Alla cerimonia di nozze di Mary e Sebastian, Anna e Gilbert si scambiano i loro progetti per il futuro: Gilbert diventer\u00e0 medico ma facendo il normale corso di studi e Anna diventer\u00e0 un'insegnante come la signorina Stacy."}
{"id": "7540403", "revid": "1987129", "url": "https://it.wikipedia.org/wiki?curid=7540403", "title": "Sodexo", "text": "Sodexo (fino al 2008 Sodexho, acronimo di \"SOci\u00e9t\u00e9 D'EXploitation H\u00d4teli\u00e8re, a\u00e9riennes, maritimes et terrestres\") \u00e8 un'azienda multinazionale operante nel settore dei servizi per le imprese, per il settore pubblico e per i privati.\nFondata nel 1966 da Pierre Bellon, \u00e8 controllata dalla holding di famiglia \"Bellon SA\". \u00c8 quotata alla Borsa di Parigi dal 1983.\nSodexo \u00e8 il numero uno al mondo nel campo dei servizi di ristorazione e dei servizi alle imprese; l'azienda \u00e8 presente in 80 paesi nel mondo e serve ogni giorno pi\u00f9 di 100 milioni di clienti, attraverso un centinaio di diverse.\nOpera in tre attivit\u00e0 principali: \"servizi sul sito\" (ristorazione collettiva, accoglienza, pulizie, giardinaggio, manutenzione, ecc., in tre settori principali: imprese e pubblica amministrazione, salute e case di cura, educazione), \"fringe benefit\" (buoni pasto, carte di servizi e di regalo) e \"servizi ai privati e a domicilio\".\nAl 2017, la ripartizione geografica del fatturato era la seguente: Europa (25%), Francia (13%), America del Nord (44%) e America del Sud, Africa, Asia e Oceania (18%)."}
{"id": "7540405", "revid": "1275164", "url": "https://it.wikipedia.org/wiki?curid=7540405", "title": "Sodexho", "text": ""}
{"id": "7540415", "revid": "1272592", "url": "https://it.wikipedia.org/wiki?curid=7540415", "title": "Moncada di Monforte", "text": "I Moncada di Monforte sono una famiglia nobile italiana, seconda linea dei Moncada di Sicilia.\nDeriva dalla linea dei Baroni di Tortorici, a sua volta derivata da quella antica dei Conti di Adern\u00f2 e di Caltanissetta, e formatasi nel XVI secolo. Capostipite fu Giuseppe Moncada Saccano, I conte di Samperi, che nel 1628 fu investito del titolo di Principe di Monforte dal Re di Spagna.\nStoria.\nIl ramo deriva dalla linea dei Baroni di Tortorici, cui capostipite fu Federico Moncada (\u2020 1561), nobile dei conti di Adern\u00f2, che nel 1513 si un\u00ec in matrimonio alla nobildonna messinese Agnese Pollicino, da cui ebbe in dote le baronie di Bauso, Calvaruso, Mauroianni, Monforte, Rocca, Samperi, Saponara e Tortorici.\nGiuseppe Moncada Saccano (\u2020 1631), suo discendente ed erede delle baronie di Monforte e Samperi, rispettivamente dal 1606 e dal 1622, ottenne investitura dapprima al titolo di \"I conte di San Pietro\" nel 1618, e in seguito, a quello di \"I principe di Monforte\", con privilegio dato dal re Filippo IV di Spagna il 1\u00ba settembre 1628, ed esecutoriato il 24 dicembre dell'anno medesimo. Da questi ebbe cos\u00ec origine il ramo dei Principi di Monforte, e sposato con Flavia Monforte, ebbe un solo figlio: Pietro Moncada Monforte, II principe di Monforte (\u2020 1641), che spos\u00f2 Teresa di Giovanni dei principi di Trecastagni, da cui ebbe tre figli, di cui Domenico, III principe di Monforte (1639-1680).\nTra i membri pi\u00f9 illustri del ramo dei Principi di Monforte, si ricordano i figli di Giovanni Antonio Moncada Ioppolo, V principe di Monforte (1698-1759): Raimondo (1737-1813), che fu vescovo di Patti; Emanuele, VII principe di Monforte (1740-1815); Carmelo, VIII principe di Monforte (1743-1830), ufficiali militari al servizio del Regno di Spagna e insigniti del Grandato di Spagna.\nNel 1812, l'abolizione del feudalesimo nel Regno di Sicilia sancito dalla Costituzione adottata dal sovrano Ferdinando III di Borbone per contrastare le rivoluzioni napoleoniche, port\u00f2 alla soppressione di tutti gli Stati feudali nell'isola e all'istituzione del Parlamento siciliano, ed ai Moncada dei Principi di Monforte fu assegnato un seggio ereditario alla Camera dei pari.\nCon Giovanni Antonio Moncada Celestri, VIII principe di Monforte (1797-1854), figlio di Emanuele Moncada Torqui e nipote del principe Carmelo, furono portati in dote i titoli di Principe di Sor\u00eca, di Marchese di Santa Marina e Barone di Castania, attraverso il suo matrimonio con Rosa Galletti di Sor\u00eca, e lo stesso fu pari del Regno di Sicilia (1830-1848).\nTitoli.\nI Moncada di Monforte sono possessori dei seguenti titoli nobiliari:"}
