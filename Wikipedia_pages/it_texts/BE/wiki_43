{"id": "6901150", "revid": "125075046", "url": "https://it.wikipedia.org/wiki?curid=6901150", "title": "Rimozione dei memoriali e monumenti confederati", "text": "Sulla scia di indignazione scaturita da una ristretta parte dell'opinione pubblica statunitense a seguito della sparatoria e relativo massacro di Charleston avvenuto all'interno della \"Emanuel African Methodist Episcopal Church\" di Charleston (Carolina del Sud) per mano del 21enne Dylann Roof nel giugno del 2015 (con un conteggio di 9 morti afroamericani compreso il reverendo che stava celebrando il culto) diversi contee e centri urbani comunali degli Stati Uniti d'America hanno preso la decisione di rimuovere tutti i memoriali e monumenti dedicati agli Stati Confederati d'America situati in terreni di propriet\u00e0 pubblica.\nLo slancio di questa scelta, seppur in certi casi specifici provocando vasti dibattiti e serrate polemiche di parte - allargando il caso a livello nazionale - \u00e8 stato accelerato nell'agosto del 2017 dopo l'\"Unite the Right rally\", un raduno accompagnato da tutta una serie di manifestazioni organizzato dall'estrema destra politica ed extraparlamentare americana a Charlottesville (nella Virginia).\nUn nuovo cambio d'opinione pubblica negli Stati Uniti cominciato con la morte di George Floyd, uno statunitense d'origine africana, dalla polizia nel maggio 2020. Durante le proteste razziali che seguirono, molti memoriali dedicati agli Stati Confederati d'America furono abbattuti o rimossi.\nLa massiccia rimozione dei memoriali e monumenti confederati era guidata dalla convinzione che tali opere all'imperituro ricordo glorificassero in realt\u00e0 la presunzione di supremazia del potere bianco e commemorassero un governo - quello della presidenza di Jefferson Davis in aperta antitesi alla presidenza di Abraham Lincoln posta in essere dal neonato Partito Repubblicano - il cui principio fondante era stato eminentemente quello non solo della perpetuazione ma anche dell'espansione della schiavit\u00f9 negli Stati Uniti d'America.\nMolti tra coloro che si oppongono alle rimozioni sostengono invece che simili manufatti facciano oramai parte del patrimonio culturale della nazione, dell'intera cultura degli Stati Uniti d'America: si tratta in ogni modo di una questione che pare lasciare aperta una ferita ancora non del tutto facilmente rimarginata nella storia degli Stati Uniti d'America.\nLa maggior parte di questi monumenti inneggianti alla guerra civile furono costruiti nel corso del lungo periodo in cui rimasero in vigore le \"Leggi Jim Crow\" - subito dopo il termine dell'Era della Ricostruzione - le quali misero nei fatti in atto una rigida segregazione razziale negli Stati Uniti d'America, amplificando il razzismo americano e dando il via alla storia del Ku Klux Klan e allo scatenamento della politica del linciaggio negli Stati Uniti d'America in aperta e feroce contrapposizione nei confronti del movimento per i diritti civili degli afroamericani.\nUlteriori dedicazioni ai presunti eroi della parte risultata irrimediabilmente sconfitta della guerra di secessione americana saranno inaugurate durante l'epoca del successivo movimento per i diritti civili degli afroamericani con l'intento - e come mezzo - dichiarato d'intimidire gli afroamericani e riaffermare il suprematismo socio-biologico della cosiddetta \"razza bianca\".\nI diversi monumenti Sudisti sono cos\u00ec rapidamente diventati altamente politicizzati; seguendo le considerazioni che ne ha tratte Eleanor Harvey, curatrice senior dello Smithsonian American Art Museum e studiosa dello svolgimento della guerra di secessione americana \"se i fautori pi\u00f9 fanatici del nazionalismo bianco, del neocolonialismo e finanche del neonazismo ora li rivendicano come parte del loro patrimonio, hanno essenzialmente cooptato quelle immagini e quelle statue oltre ogni capacit\u00e0 di neutralizzarle nuovamente in un senso il pi\u00f9 possibile obiettivamente storico\".\nIn alcuni degli Stati Uniti meridionali la legislazione statale continua a proibire o limita fortemente la rimozione o l'alterazione dei monumenti pubblici confederati. Secondo Stan Deaton, uno degli storici anziani della \"Georgia Historical Society\" di Savannah (Georgia): \"queste disposizioni non rappresentano altro che il Vecchio e profondo Sud il quale impone la sua morale preordinata e le proprie settarie opinioni politiche su tutti noi e per sempre. Ma questo \u00e8 propriamente ci\u00f2 che ha condotto direttamente alla guerra civile, ed \u00e8 una cosa che ci divide ancora come paese. Abbiamo visioni in competizione non solo sul futuro, ma perfino sul passato. \u00c8 ancora una volta la stessa identica storia\".\nExcursus storico.\nLa maggior parte dei monumenti confederati interessati dalla controversia odierna vennero costruiti in periodi di forte conflittualit\u00e0 interrazziale (ed in cui vigeva legalmente il razzismo negli Stati Uniti d'America, quando non anche le diverse forme criminali del linciaggio negli Stati Uniti d'America), come ad esempio quando cominciarono ad essere introdotte le prime \"Leggi Jim Crow\" tra la fine del XIX e gli inizi del XX secolo prima e nel corso dell'epoca del movimento per i diritti civili degli anni 1950-1960 poi.\nQuesti 2 particolari lassi temporali coincisero anche con il 50\u00b0 (1910) e il 100\u00b0 (1960) anniversario della crisi finale che condusse di l\u00ec a poco direttamente allo scoppio della guerra di secessione americana; l'\"American Civil War Centennial\" fu ufficialmente istituita nel 1957 per preparare adeguatamente la ricorrenza.\nIl picco nelle commemorazioni e nella costruzione di monumenti a ricordo dei combattenti tra le file degli Stati Confederati d'America si ebbe a verificare tra la fine degli anni 1890 e il 1920, con un secondo picco - seppur di minore entit\u00e0 - tra la fine degli anni 1950 e la prima met\u00e0 degli anni 1960.\nTutto ci\u00f2 proprio quando maggiori erano le tensioni razziali (basti solo ricordare il boicottaggio dei bus a Montgomery nato dalla discriminazione attuata contro Rosa Parks nel 1955, la Sommossa all'Universit\u00e0 del Mississippi del 1962, la Marcia su Washington per il lavoro e la libert\u00e0 del 1963, l'Assassinio degli attivisti per i diritti civili del Mississippi del 1964 ed infine l'Assassinio di Martin Luther King del 1968).\nSecondo la storica Jane Dailey dell'Universit\u00e0 di Chicago in molti casi lo scopo precipuo dei monumenti non era tanto quello di celebrare il passato, il ricordo e la memoria dei caduti, ma piuttosto quello di promuovere una linea di ideologia assimilabile al suprematismo del \"potere bianco\" rivolto ai tempi presenti ma soprattutto al futuro.\nUn altro storico, Karyn Cox dell'Universit\u00e0 della Carolina del Nord a Charlotte, ha scritto con espressioni di estrema chiarezza che tali monumenti e memoriali sono \"\"un'eredit\u00e0 diretta dell'era brutalmente razzista di Jim Crow\".\nAncora un altro storico, James Leloudis dell'Universit\u00e0 della Carolina del Nord a Chapel Hill, ha dichiarato che \"i finanziatori di allora e i sostenitori di oggi di questi monumenti raffigurano di per s\u00e9 un intento molto esplicito: una legittimazione politica per l'era segregazionista e razzista di Jim Crow e la richiesta esplicita di un presunto diritto a ricevere un'educazione poggiante sulla legge razzista e segregazionista dei bianchi americani\", quella stessa che ha prodotto le \"Leggi contro la mescolanza razziale negli Stati Uniti d'America\", la segregazione scolastica negli Stati Uniti d'America.\nL'autore di saggi sulla guerra civile nonch\u00e9 direttore dello Starr Center al Washington College Adam Goodheart ha affermato in un'intervista concessa alla \"National Geographic Society\" che tali manifestazioni definite artistiche sono nella realt\u00e0 della prova storica degli \nOpinioni e commenti accademici.\nIn una dichiarazione rilasciata nell'agosto del 2017, quando il caso inerente alle controversie su memoriali e monumenti negli Stati Uniti d'America si trovava al suo primo apice ed in una fase prospettica di piena espansione polemica, l'American Historical Association (AHA) poi disse che rimuovere un monumento \"non significa per\u00f2 conseguentemente anche cancellare la storia sotterranea relativa ad esso, ma piuttosto si tratta di una sua sottesa evoluzione o quantomeno il desiderio di richiamare l'attenzione su una precedente interpretazione dello stesso evento\".\nL'AHA non ha mancato quindi di far notare che la maggior parte dei monumenti considerati e sottoposti a contenzioso sono stati eretti senza che vi fosse attorno nulla di simile ad un processo di accettazione democratica degli stessi ed ha quindi raccomandato che fosse \"giunto infine il momento di riconsiderare a mente pi\u00f9 fredda le decisioni allora assunte\".\nSempre secondo l'AHA la maggior parte dei monumenti confederati sono stati innalzati tra la fine del XIX e il principio del XX secolo e questa impresa \u00e8 stata \"una parte integrante dell'avvio della segregazione razziale negli Stati Uniti d'America legalmente autorizzata e della diffusa privazione del diritto di voto in tutto il profondo Sud ad una parte cospicua dei suoi concittadini a seguito del disaffrancamento degli afroamericani a partire dalla conclusione dell'Era della Ricostruzione\".\nI memoriali filo-secessionisti eretti in questo lasso di tempo \"erano quindi intesi, almeno in parte, ad occultare il terrorismo vigente della prima storia del Ku Klux Klan; un atto necessario per rovesciare i principi della Ricostruzione (dal \"XIII emendamento della Costituzione degli Stati Uniti d'America\" in poi nati grazie alla presidenza di Ulysses S. Grant), e per intimidire politicamente (e non solo) gli afroamericani con l'intento di isolarli sempre pi\u00f9 dalla corrente principale della vita pubblica\".\nUna successiva ondata di monumenti ha coinciso in parallelo con l'espansione del grande \"movimento dei diritti civili\" guidato da Martin Luther King Jr. e, nella disamina fattane dall'AHA, \"questi simboli di supremazia bianca vengono ancora oggi invocati per scopi del tutto simili\"\", appaiandoli nella gran parte dei casi alle espressioni pi\u00f9 diffuse di discriminazione, pregiudizio, razzismo, violenza e crimini d'odio contro tutte le minoranze etniche.\nSeguendo Adam Goodheart le statue dovevano rappresentare dei simboli della supremazia bianca ed il raduno attorno ad esse da parte dei fautori e dei maggiori propugnatori dell'ideologia dell'estrema destra statunitense, del neonazismo ed in generale dei nemici dei diritti civili con buone probabilit\u00e0 non ha fatto altro alla fine che accelerarne la loro \"giusta\" rimozione.\nElijah Anderson, professore di sociologia ed etnografia all'Universit\u00e0 Yale, ha affermato che le statue in questione \"contribuiscono davvero e seriamente ad incidere negativamente sulla psiche dei cittadini afroamericani\".\nHarold Holzer, direttore del \"Roosevelt House Public Policy Institute at Hunter College di New York, ha concordato sul fatto che le statue inneggianti alla secessione sono state apertamente progettate per sminuire la comunit\u00e0 afroamericana.\nDell Thayer Upton, studioso della storia dell'architettura e presidente del \"Department of Art History\" all'Universit\u00e0 della California, Los Angeles, ha scritto che \"\"quei monumenti non sono mai stati intesi come una manifestazione di arte pubblica\", ma piuttosto vennero installati \"come un atto di affermazione del fatto che la politica americana fosse una questione riservata agli uomini bianchi (protestanti, sposati ed eterosessuali)\" e che, a causa del loro palese intento suprematista, la loro rimozione dagli spazi pubblici \u00e8 diventata una questione di \"giustizia, equit\u00e0, di valori nazionali e senso civico\".\nIn un suo libro datato 1993 Frank McKenney argomentava invece diversamente, affermando che: \"questi monumenti erano il risultato degli sforzi comuni intrapresi dall'opinione pubblica sudista per dare a loro stessi un'arte della memoria e una storia sociale radicata nelle vicende passate\".\nGli ex militari e politici secessionisti ebbero serie difficolt\u00e0 nella raccolta dei fondi necessari per erigere tali monumenti, pertanto il compito sar\u00e0 principalmente assegnato e rivolto in maniera preponderante alle donne: \"alle madri, alle vedove e agli orfani, alle fidanzate e alle sorelle rimaste in uno stato di lutto stretto nei riguardi dei soldati che avevano perduto la vita per una causa\"\"; una \"causa\" la quale si dimostrer\u00e0 per\u00f2 alla prova del tempo completamente antistorica e in definitiva errata (intrisa com'era della colpa rappresentata dallo schiavismo).\nInnumerevoli associazioni commemorative femminili si vennero a formare nei decenni immediatamente successivi alla conclusione della guerra civile, la maggior parte delle quali si riunirono nelle \"United Daughters of the Confederacy\" a partire dal 1894. Le donne furono avvertite altres\u00ec che stavano comprando \"arte sociale schierata politicamente\", non semplice metallo o pietra.\nArguisce ancora Upton che la storia celebrata da questi monumenti s'impegner\u00e0 tuttavia a raccontare solamente una versione degli eventi storici, quella apertamente pro-confederata e filo-secessionista; in aggiunta tali memoriali vennero eretti senza aver prima ottenuto il preventivo consenso degli afroamericani del Sud, addirittura invece grazie ai contributi dei loro pi\u00f9 feroci avversari: la popolazione nera rammenta per lo pi\u00f9 la guerra civile in modo molto diverso da quello disegnato idealmente da tali statue e non ebbe mai alcun interesse ad onorare coloro che combatterono per mantenerli ridotti in uno stato di schiavit\u00f9.\nSecondo la storica della guerra civile Judith Giesberg, professoressa di storia contemporanea alla Villanova University: \"il potere terroristico della supremazia bianca \u00e8 ci\u00f2 che davvero queste statue rappresentano\".\nRobert Seigler, nel suo studio saggistico sui monumenti confederati presenti nella Carolina del Sud, ha scoperto che degli oltre 170 che \u00e8 riuscito a documentare, ne sono stati rinvenuti solamente 5 dedicati agli afroamericani che erano stati utilizzati dalla dirigenza politico-militare confederata per i lavori forzati sulle fortificazioni o che avevano servito in qualit\u00e0 di musicisti, ingaggiati a tempo per svolgere particolari attivit\u00e0 \"non idonee alla razza bianca\", come servi personali o per altre loro capacit\u00e0: \"quattro di questi erano commemorazioni di schiavi ed uno per un musicista, Henry Brown\".\nAltres\u00ec venne ricordata solennemente la figura dell'unica vittima afroamericana del raid di John Brown contro Harpers Ferry, a rimarcare il fatto che l'abolizionismo negli Stati Uniti d'America non era poi cos\u00ec esente da colpe come invece veniva generalmente lasciato intendere.\nCheryl Benard, presidentessa dell\"Alliance for the Restoration of Cultural Heritage\", ha per\u00f2 discusso schierandosi contro la rimozione dei monumenti di guerra confederati in un editoriale per la rivista specializzata in relazioni internazionali \"The National Interest\", scrivendo: \"dal mio punto di vista l'idea che il modo di trattare con la storia sia quello di distruggere qualsiasi reliquia che ti ricordi qualcosa che non ti piace, \u00e8 altamente allarmante\".\nBenard paragona la rimozione addirittura alla \"\"pulizia storica effettuata in altri popoli e paesi\" affermando che \"la visita alle rovine archeologiche di ogni civilt\u00e0 precedentemente grande ti far\u00e0 invariabilmente incontrare iscrizioni che sono state scolpite ad uso e consumo del potere instaurato e la relativa cancellazione delle cause perdenti; facce che sono state cancellate, teste che sono state decapitate dalle loro statue; azioni messe in atto da qualcuno che \u00e8 venuto dopo e che ha rovesciato o assassinato un suo predecessore, ordinando infine la cancellazione e la \"damnatio memoriae\" sul suo nome e la stessa immagine figurativa... Ci\u00f2 che sarebbe potuto rimanere \u00e8 la loro storia - differente da quella dei vincitori - e qualsiasi lezione attraverso cui gli umani del futuro avrebbero ben potuto trarne una qualche fonte d'ispirazione\"\".\nEric Foner, uno dei maggiori storici della guerra civile nonch\u00e9 celebrato biografo di Abraham Lincoln, ha sostenuto che avrebbero allora dovuto venire costruite ed innalzate anche altre statue di afroamericani, portando l'esempio della figura dello schiavo ribelle Nat Turner.\nAlfred L. Brophy, professore di giurisprudenza all'Universit\u00e0 dell'Alabama, sostiene a sua volta che la rimozione delle statue confederate avrebbe condotto ad un'estrema \"\"facilit\u00e0 alla dimenticanza\", sebbene fosse indubbio che queste stesse statue fossero \"immagini riscritte a favore della successiva convinzione della supremazia bianca\"\". \nBrophy ha anche dichiarato per\u00f2 che la statua di Robert Edward Lee situata a Charlottesville dovrebbe in ogni modo venire rapidamente smantellata.\nAvvio della \"guerra delle statue\".\nLa cronaca di tali operazioni di rimozione \u00e8 stata contrassegnata da eventi a catena succedutisi sia nella Louisiana che in Virginia nell'arco di due anni a partire dal 2017. Nel primo di questi Stati, a seguito del Massacro di Charleston, una strage perpetrata contro la chiesa afroamericana locale del 2015, la citt\u00e0 di New Orleans ha deciso di far rimuovere i propri memoriali confederati due anni pi\u00f9 tardi.\nSolo alcuni mesi dopo, nell'agosto del 2017, venne dichiarato lo Stato di emergenza in Virginia a seguito di una manifestazione organizzato dall'associazione \"Unite the Right\" (il Unite the Right rally) per protestare contro la rimozione della statua di Lee si trasform\u00f2 in uno scontro violento con danneggiamenti alle propriet\u00e0 e finanche alle persone (3 morti, decine di feriti, veicoli dati alle fiamme e usati a mo' di ariete per sfondare vetrine e serrande dei negozi).\nAltri eventi simili si aggiunsero praticamente in tutti gli Stati Uniti d'America. A Baltimora ad esempio le statue confederate ospitate dalla citt\u00e0 sono state rimosse nella notte tra il 15 e il 16 di agosto; il sindaco di Baltimora, la Democratica afroamericana Catherine E. Pugh ha dichiarato di aver ordinato gli smantellamenti notturni per preservare la sicurezza pubblica.\nAllo stesso modo a Lexington (Kentucky) in quello stesso 16 agosto in una seduta del consiglio comunale il sindaco Democratico Jim Gray ha richiesto ufficialmente all'assemblea municipale di far approvare il trasferimento di due \"state sudiste\" dall'edificio del tribunale penale circoscrizionale.\nUn altro evento si \u00e8 verificato a Durham (Carolina del Nord), dove una folla di manifestanti ha rovesciato con la forza il monumento in onore dei soldati confederati posizionato all'ingresso dell'Aula giudiziaria federale della contea di Durham (Carolina del Nord) nella giornata di ferragosto: otto di questi attivisti sono stati tratti in arresto in relazione all'azione commessa.\nLegislazioni che ostacolano le rimozioni.\nNel caso della Carolina del Nord la rimozione richiede l'approvazione legislativa ed \u00e8 consentita solo se essa si renda necessaria quale mossa per preservare l'oggetto artistico in questione o per l'eventuale costruzione di altri edifici ad uso pubblico.\nI tentativi di abrogare queste leggi non hanno avuto alcun successo. La legge dell'Alabama, l'\"Alabama Memorial Preservation Act\", \u00e8 stata approvata nel maggio del 2017, nella Carolina del Nord nel 2015. Il Tennessee ha approvato il suo \"Tennessee Heritage Protection Act\" nel 2016; richiede una maggioranza dei 2/3 da parte della \"Commissione Storica del Tennessee\" per rinominare, rimuovere o spostare qualsiasi statua pubblica, monumento o memoriale.\nSecondo quanto riporta il \"New York Times\", l'atto del Tennessee mostra con chiarezza \"un esplicito intento di impedire ai comuni del Tennessee di abbattere i memoriali confederati\".\nLa rimozione della bandiera degli Stati Confederati d'America dalla capitale della Carolina del Sud richiedeva un voto di 2/3 per entrambe le aule parlamentari, cos\u00ec come la rimozione di ogni altro monumento confederato.\nI monumenti confederati si trovano in gran parte nelle citt\u00e0, che, come altri grandi centri urbani americani, nel corso del XX secolo sono diventate pi\u00f9 \"nere\" e pi\u00f9 politicamente liberali rispetto al resto degli Stati in cui si trovano.\nOpinione pubblica.\nUn sondaggio d'opinione commissionato della Reuters del 2017 ha rilevato che il 54% degli adulti americani ha dichiarato che i monumenti dovrebbero rimanere in tutti gli spazi pubblici, mentre il 27% ha espresso l'idea che dovrebbero essere rimossi, mentre il 19% ha ammesso di non sapere.\nI risultati sono stati suddivisi lungo linee sia razziali che politiche, con Repubblicani e bianchi americani che preferivano mantenere i monumenti sul posto, mentre i progressisti del Partito Democratico e le minoranze etniche propendevano per la loro rimozione. Un altro sondaggio sempre del 2017, condotto da \"HuffPost/YouGov\", ha rilevato che il 33% degli intervistati ha preferito la rimozione, mentre il 48% si \u00e8 opposto, con circa il 18% di dubbiosi.\nRimozioni.\nAlabama.\nIl 24 giugno del 2015, in seguito al massacro di Charleston del giorno 17 precedente, per ordine del governatore dell'Alabama Robert J. Bentley le quattro bandiere sudiste e le loro aste sono state rimosse dal monumento commemorativo confederato.\nNell'agosto del 2017 il sindaco afroamericano William A. Bell, assieme a svariati altri manifestanti, ha drappeggiato un memoriale confederato con materie plastiche e lo ha circondato di compensato con la scritta: \"\"questo paese non dovrebbe tollerare in alcun modo il razzismo che il Ku Klux Klan, il neonazismo, il neofascismo e altri gruppi di odio hanno vomitato\".\nIl procuratore generale dell'Alabama Steve Marshall ha citato in giudizio Bell e la citt\u00e0 per aver violato una nuova legge statale (2017) che vieta il \"trasferimento, la rimozione, l'alterazione o una qualsiasi altra forma di danneggiamento rivolto contro ogni tipo di monumento esistente sulla propriet\u00e0 pubblica che \u00e8 in esposizione da 40 anni o pi\u00f9\"\".\nIl Parco di Demopolis Town Square; ribattezzato \"Confederate Park\" nel 1923 su richiesta delle \"United Daughters of the Confederacy.\nUna statua del soldato confederato vi fu eretta nel 1910 all'incrocio tra North Main Avenue e West Capital Street adiacente al parco: \u00e8 stata quasi distrutta il 16 luglio del 2016 quando un poliziotto ha accidentalmente investito il monumento con la sua auto di pattuglia. La statua \u00e8 precipitata dal suo piedistallo rimanendo gravemente danneggiata.\nNel 2017 il consiglio governativo della citt\u00e0 di Demopolis ha votato 3-2 per spostare il monumento confederato danneggiato all'interno di in un museo locale ed installare al suo posto un nuovo memoriale a forma di obelisco che onora sia l'Unione che i soldati confederati.\nArkansas.\nLa Southside High School: fino al 2016 il soprannome dell'istituto era \"Rebels\"; la sua mascotte era Johnny Reb, personificazione nazionale fittizia di un soldato confederato. La scuola ha anche interrotto l'uso di \"Dixie\" come sua \"canzone di lotta\".\nLa Confederate Boulevard \u00e8 stata ribattezzata Springer Boulevard nel 2015; il nuovo nome onora una famiglia afroamericana di rilievo presente nella zona sin dai tempi della guerra civile.\nCalifornia.\nLa scuola elementare Robert E. Lee: ribattezzata Olivia Herrera Elementary School il 1\u00ba agosto del 2016.\nIl \"Confederate Monument\" nell'Hollywood Forever Cemetery: coperto con una tela cerata e portato via nel bel mezzo della notte dopo che gli attivisti avevano chiesto la sua rimozione e verniciato con lo spray la parola \"No\" sul retro il 15 agosto del 2017.\nLa Robert E. Lee Elementary School, fondata nel 1959; rinominata Pacific View Leadership Elementary School il 22 maggio del 2016.\nIl marcatore finale in pietra della Jefferson Davis Highway, installato ad Horton Plaza nel 1926 e trasferito sul marciapiede occidentale della piazza in seguito a una ristrutturazione avvenuta nel 2016: dopo il raduno di \"Unite the Right\" in Virginia il consiglio comunale di San Diego ha rimosso la targa il 16 agosto del 2017.\nLa San Lorenzo High School: fino al 2017 il soprannome dell'istituto era \"The Rebels\" (\"I ribelli\") - un tributo al soldato confederato nella Guerra Civile. La sua mascotte, \"The Rebel Guy\", \u00e8 stata ritirata e sostituita nel 2016; la mascotte originale della scuola, il colonnello Reb, era un uomo bianco con un bastone e un pizzetto che era \"andato in pensione\" nel 1997.\nLa Quartz Hill High School: fino al 1995 l'istituto aveva una mascotte chiamata \"Johnny Reb\", che sventolava una bandiera degli Stati Confederati d'America alle partite di football. \nJohnny Reb aveva sostituito un'altra mascotte a tema confederato, Jubilation T. Cornpone (con il ritratto di Li'l Abner), che sventolava la bandiera \"Stars and Bars\" alle partite di football americano. Le raccolte di fondi \"Slave Day\" sono state ritirate gradualmente nel corso degli anni 1980.\nCarolina del Nord.\nUna legge statale, la \"Historic Artifact Management and Patriotism Act\" (2015), impedisce ai governi locali di rimuovere o spostare i monumenti senza un apposito permesso governativo. \nNel 2017 il governatore della Carolina del Nord Roy Cooper ha chiesto all'Assemblea parlamentare di abrogare la legge, affermando: \"non pretendo di sapere cosa possa significare per una persona di colore passare davanti ad uno di questi monumenti e considerare quello che quei commemorati in pietra e metallo hanno fatto. Non apprezzo abbastanza la mia libert\u00e0 o umanit\u00e0: ma a differenza di un padre afroamericano non dovr\u00f2 mai spiegare alle mie figlie perch\u00e9 esiste un monumento opera di esaltati dedicato a coloro che desideravano tenere lei e i suoi antenati in catene\".\nHa anche ha chiesto al \"Dipartimento delle risorse naturali e culturali\" di \"determinare il costo e la logistica di rimozione dei monumenti confederati dalle propriet\u00e0 dello Stato\".\nUn edificio del 1923 all'Universit\u00e0 della Carolina del Nord a Chapel Hill prese il nome da William Laurence Saunders, colonnello dell'esercito confederato e capo del Ku Klux Klan nella Carolina del Nord. Nel 2014 l'edificio \u00e8 stato ribattezzato \"Carolina Hall\".\n\"La University of North Carolina a Chapel Hill\" nel 2005 ha cancellato il \"Cornelia Phillips Spencer Bell Award\", il premio pi\u00f9 prestigioso della scuola per le donne, dopo che le opinioni scritte di Spencer favorevoli alla segregazione razziale negli Stati Uniti d'America sono venute alla luce.\nUn monumento del 1977 eretto dalla \"Confederate Memorial Association\" di Charlotte e situato sul terreno del vecchio municipio \u00e8 stato danneggiato e successivamente rimosso dal luogo per la pulizia di rito nel luglio del 2015. Pi\u00f9 tardi nello stesso mese, la \"\"Legge sul Manufatto e il Patriottismo\" entr\u00f2 in vigore mentre il monumento era ancora situato in un magazzino di propriet\u00e0 della citt\u00e0.\nApprofittando dell'aspetto tecnico il consiglio comunale ha votato per spostare l'opera al cimitero di Elmwood, di propriet\u00e0 della citt\u00e0, accanto a tombe confederate e ad un obelisco di granito gi\u00e0 esistente in onore dei soldati confederati.\nIl monumento dei soldati confederati, di fronte all'Old Courthouse della contea di Durham (Carolina del Nord) \u00e8 stato abbattuto dai manifestanti il 14 agosto del 2017.\nSette presunti colpevoli sono stati successivamente arrestati e accusati di distruzione di propriet\u00e0, atti criminali e \"incitamento alla rivolta\"\". Tutte le accuse sono state ritirate. Quel che ne rimane \u00e8 conservato in un magazzino della contea.\nDopo l'atto di vandalismo, la statua dedicata a Robert Edward Lee \u00e8 stata rimossa dalla cappella dell'Universit\u00e0 Duke il 19 agosto seguente.\nUn monumento grande dedicato ai soldati confederati, eretto nel 1895 di fronte al Capitol (parlamento) dello stato, \u00e8 stato attaccato dai manifestanti durante le proteste razziali negli Stati Uniti d'America del 2020. Il 21 giugno 2020, tutto il monumento \u00e8 stato rimosso dalla autorit\u00e0.\nDal 1910 al 2011 il monumento dedicato si trovava nel centro cittadino. In quell'anno un automobilista lo invest\u00ec mandando in frantumi il soldato di granito che si trovava in cima ad esso. Riportare il monumento nel centro della citt\u00e0 ha scatenato un dibattito tra funzionari locali, vicini di casa e amici, che ha portato alla sua collocazione nel suo attuale sito: il Cimitero di Greenview.\nCarolina del Sud.\nLa bandiera confederata fu issata nel 1962 nel Campidoglio (Columbia). Nell'anno 2000 l'assemblea legislatura vot\u00f2 per rimuoverla e sostituirla con una bandiera su un'asta di fronte all'edificio; nel 2015 la rimozione completa \u00e8 stata approvata dalla maggioranza richiesta dei 2/3 di entrambe le camere del parlamento statale.\nLa bandiera \u00e8 stata consegnata al \"South Carolina Confederate Relic Room &amp; Military Museum\".\nNel 2017 la bandiera confederata e le relative immagini di Thomas Jonathan Jackson e Robert Edward Lee sono state definitivamente rimosse dal tribunale della contea di York (Carolina del Sud).\nFlorida.\nUn incontro del \"Florida League of Mayors\" tenutosi nel mese di agosto del 2017 \u00e8 stato dedicato al seguente tema: come comportarsi nei riguardi dei monumenti confederati della guerra civile e cosa sarebbe meglio farne.\nIl 22 agosto del 2017 la Commissione della contea di Manatee ha votato 4-3 per spostare il monumento confederato posizionato proprio di fronte al tribunale distrettuale federale, eretto nel 1924 dalle \"Figlie della Confederazione\": messo in deposito.\nIl giorno 24 seguente, mentre veniva spostato (alle 3 del mattino), la guglia \u2500 con incisi i nomi di Robert E. Lee, Jefferson Davis e Stonewall Jackson \u2500 croll\u00f2 andando in frantumi. Il danno \u00e8 stato considerato riparabile, ma la Contea raccomanda che non venga aggiustata fino a quando non sia trovata per esso una nuova e maggiormente adeguata destinazione.\nNell'agosto del 2017 il sindaco della citt\u00e0 ha preso la decisione di rimuovere tre targhe da Riverfront Park che onoravano i veterani confederati.\nIl monumento confederato chiamato \"Old Joe\", eretto sul prato del palazzo di giustizia della contea di Alachua e inaugurato il 20 gennaio del 1904: rimosso dal terreno governativo e messo all'interno di in un cimitero privato, con la partecipazione delle \"Figlie della Confederazione\".\nI cartelli stradali denominati Confederate Generals sono stati rimossi nell'aprile del 2018.\nForrest Street, dal nome di uno dei generali degli Stati Confederati d'America, Nathan Bedford Forrest (co-fondatore del Ku Klux Klan), \u00e8 diventata Freedom Street.\nHood Street, dal nome di John Bell Hood, \u00e8 diventata Hope Street.\nLee Street, dal nome del comandante secessionista Robert E. Lee, \u00e8 diventata Liberty Street.\nA seguito di una petizione che ha raccolto pi\u00f9 di 160.000 firme, la Nathan Bedford Forrest High School \u00e8 stata ribattezzata Westside High School nel 2014.\nMonumento confederato al Hemming Park, eretto nel 1898: rimosso il 9 giugno 2020 durante le proteste razziali.\nMonumento confederato \"Johnny Reb\", al Lake Eola Park. Eretto nel 1911 su Magnolia Avenue; trasferito al Lake Eola Park nel 1917: rimosso dal parco in un sito privato nel 2017.\nLa pietra marcatrice per la Stonewall Jackson Memorial Highway, eretta il 22 gennaio 1939: rimossa il 15 agosto del 2017.\nNel 1997 i commissari preposti rimossero la bandiera degli Stati Confederati d'America dal sigillo ufficiale della Contea di Hillsborough (Florida); come via di compromesso, hanno poi votato per appendere una versione della stessa bandiera nel Country Center. I nuovi commissari hanno votato nel 2015 per depennarla.\nA partire del 2007 la contea ha inoltre smesso di celebrare il \"Confederate History Month (il \"Mese storico della Confederazione\").\nNel giugno del 2017 il consiglio scolastico della contea di Hillsborough ha iniziato una revisione generale, iniziando un sondaggio su come avrebbe dovuto essere cambiato il nome della \"scuola elementare Robert E. Lee\" a Est di Tampa.\n\"Memoria in Aeterna\", all'Old Hillsborough County Courthouse, a partire dal 2017 annesso all'attuale Courthouse. \"\"Il monumento \u00e8 composto da due soldati confederati: uno rivolto a Nord, eretto e diretto verso la battaglia, e l'altro a Sud, con i vestiti laceri mentre si dirige verso casa umiliato dalla guerra. Tra di loro c'\u00e8 un obelisco alto 32 piedi con l'immagine di una bandiera confederata incisa in esso\". Viene definito \"uno dei simboli pi\u00f9 controversi esistenti nella contea di Hillsborough\"\".\nFu eretto per la prima volta nel 1911 nelle vie Franklin e Lafayette e nel 1952 si trasfer\u00ec nella sua sede attuale, di fronte all'allora nuovo tribunale della contea. Dopo aver votato a luglio 2017 per spostare la statua nel piccolo cimitero della famiglia Brandon nel sobborgo che porta il suo nome (Brandon (Florida), la County Commission ha annunciato il 16 di agosto che il monumento sarebbe stato spostato solo se i privati avessero raccolto $ 140.000, il costo del lavoro, entro 30 giorni. I fondi sono stati raccolti entro 24 ore.\nLa giornata successiva \"Save Southern Heritage, Veterans' Monuments of America\" e \"United Daughters of the Confederacy\" hanno intentato un processo civile per impedire il trasferimento della statua. Il 5 di settembre seguente un giudice amministrativo di Hillsborough ha negato la loro richiesta di un'ingiunzione. La rimozione del monumento, che \u00e8 proseguita per diversi giorni, ha iniziato l'operazione quello stesso giorno. \u00c8 stato tagliato in 26 pezzi per consentirne pi\u00f9 agevolmente la rilocazione.\nLa bandiera della Confederazione \u00e8 stata rimossa dal sigillo ufficiale dell'Aula senatoriale statale; veniva mostrata nelle sue stanze di lavoro ed uffici oltre che sulla carta intestata del Senato: si \u00e8 deciso di depennare il simbolo a partire dal 19 agosto del 2015. Il nuovo stemma a forma di scudo \u00e8 in vigore dal 2016.\nIl Sigillo del Senato dello Stato comprendeva la bandiera di battaglia confederata gi\u00e0 dal 1972 e fino al 2016; i parlamentari hanno votato nell'ottobre del 2015 per sostituire il simbolo confederato con la bandiera della Florida sulla scia delle polemiche scaturite dal massacro di Charleston e dal dibattito da esso motivato.\nLa bandiera della Confederate Stainless Banner ha sventolato sopra l'entrata Ovest del Campidoglio (Tallahassee) dal 1978 fino al 2001, quando il governatore della Florida Jeb Bush non ne ordin\u00f2 la rapida rimozione.\nMonumento confederato, al Woodlawn Cemetery (1941), situato davanti al cancello, direttamente dietro una bandiera degli Stati Uniti d'America: \"l'unico esistente a sud di St. Augustine, probabilmente l'unica statua confederata presente nella contea di Palm Beach e nella contea di Broward\", ha asserito la storica Janet DeVries, che guida le tourn\u00e9e organizzate del cimitero.\nVandalizzato pi\u00f9 volte. Rimosso e messo in deposito per ordine del sindaco Jeri Muoio il 22 agosto del 2017, dal momento che il suo proprietario, le Figlie Unite della Confederazione, non l'aveva rivendicato nonostante la notifica a loro indirizzata. Viene ritenuto dagli storici locali l'ultimo monumento confederato esistente nella contea di Palm Beach.\nJefferson Davis Middle School: ribattezzata Palm Springs Middle School nel 2005.\nGeorgia.\nla bandiera dello Stato comprendeva la bandiera di battaglia confederata dal 1956 fino al 2001; il governatore ed il parlamento hanno votato quest'anno per abbandonare il simbolo confederato. La bandiera attuale (senza il simbolo) fu adottato nel 2003.\nUn ritratto di Robert E. Lee \u00e8 stato rimosso dalla Demosthenian Literary Society da un edificio nel campus dell'Universit\u00e0 della Georgia.\nL'ateneo lasci\u00f2 cadere la parola \"Dixie\" dal nome della sua Redcoat Marching Band nel 1971 dopo che alcuni studenti ebbero a dichiarare che risultava offensivo. Il gruppo musicale smise di suonare la melodia che porta lo stesso nome - \"Dixie's Land\" - in quel lasso di tempo.\nConfederate Memorial Day - Giornata della Confederazione:\nLa Georgia ha rimosso il riferimento confederato nel 2015. L'ultimo luned\u00ec di aprile \u00e8 ora noto come \"State Holiday\".\nIl 12 giugno 2020, il tribunale della contea di DeKalb ordinato la rimozione d'un monumento nella forma d'un obelisco commemorando gli soldati confederati locali di fronte del palazzo di tribunale. Il \"DeKalb County Confederate Monument\" \u00e8 stato rimosso il 18 giugno, fra applauso d'una folla generalmente d'afroamericani.\nKansas.\nTra il 1855 e il 1862 la Contea di Lyon fu anche conosciuta come \"Contea di Breckinridge\", dal nome di John C. Breckinridge, Vicepresidente degli Stati Uniti d'America durante la Presidenza di James Buchanan nonch\u00e9 generale confederato.\nConfederate Flag Bicentennial Memorial (del 1962, rimosso 2015). La bandiera di battaglia confederata era stata esposta presso il padiglione John S. Stevens al Veterans Memorial Plaza vicino al centro cittadino a partire dal 1976, quando fu collocata l\u00ec in una mostra di bandiere storiche come parte del bicentenario della nazione. La bandiera \u00e8 stata rimossa il 2 luglio del 2015 per ordine diretto del sindaco Jeff Longwell.\nKentucky.\nBoone County High School. La mascotte della scuola era il signor Rebel, un generale confederato che si erge in uniforme azzurra, berretto di piume e baffi inglesi. \u00c8 stata sostituita nel 2017.\nIl sindaco di Lexington, Jim Gray, ha proposto la rimozione di due statue pubbliche che commemorano rispettivamente John Hunt Morgan e John C. Breckinridge. Il consiglio comunale ha approvato la rimozione il 17 agosto del 2017, dando al sindaco 30 giorni di tempo per determinare un nuovo sito ove collocarle.\nSono state rimosse il 17 ottobre del 2017 e saranno conservate in deposito in attesa del completamento di un accordo per riposizionare le statue al cimitero privato di Lexington.\nIl \"Confederate Monument in Louisville\" fu dedicato nel 1895 e venne collocato accanto all'universit\u00e0 di Louisville su una propriet\u00e0 comunale. \u00c8 stato rimosso e ri-localizzato in un parco sul lungofiume a Brandenburg (Kentucky) nel dicembre del 2016. Il costo dello spostamento \u00e8 stato di $ 600.000.\nLouisiana.\nI primi monumenti confederati fatti demolire nel 2017 sono stati quelli di New Orleans, sebbene gi\u00e0 nel 2015 il consiglio municipale ne abbia ordinato la rimozione; le varie contestazioni legali contro una tale decisione non hanno avuto successo.\nGli operai che hanno spostato i monumenti erano vestiti con giubbotto antiproiettile, elmetti e maschere per nascondere le loro identit\u00e0 a causa delle preoccupazioni riguardanti la loro sicurezza ed incolumit\u00e0 personale.\nSecondo il sindaco di New Orleans Democratico Mitch Landrieu \"\"la ditta originale che avevamo ingaggiato per rimuovere i monumenti si \u00e8 ritirata dopo aver ricevuto minacce di morte e aver subito l'incendio di uno dei suoi mezzi\".\n\"I criminali ad un certo punto si sono intrufolati nell'accesso di una delle nostre macchine e hanno versato sabbia nel serbatoio del gas. Altri manifestanti hanno fatto volare dei droni presso gli appaltatori per ostacolarne il lavoro\".\nL'amministrazione cittadina ha dichiarato che stava valutando le opzioni inerenti la collocazione e relativa visualizzazione delle opere in modo che potessero essere \"collocate nel loro contesto storico pi\u00f9 appropriato a causa del periodo buio della Storia degli Stati Uniti d'America che rappresentano\".\nIl 19 maggio del 2017 il Monumental Task Committee, un'organizzazione che mantiene monumenti e targhe in tutta la citt\u00e0, ha commentato la rimozione delle statue nella maniera seguente: \"il sindaco Landrieu e il Consiglio comunale hanno spogliato Orleans di monumenti storici riconosciuti a livello nazionale; con la rimozione di quattro dei monumenti pi\u00f9 antichi del secolo scorso, a 299 anni di vita, New Orleans ora entra nel suo Tricentenario pi\u00f9 divisa che mai e assai meno storicamente riconoscibile\".\nLandrieu ha replicato in quella stessa giornata: \"queste statue non sono solo pietra e metallo, non sono solo ricordi innocenti di una storia benevola e benvoluta. Questi monumenti celebrano intenzionalmente una Confederazione secessionista immaginaria e santificata, ignorando la morte, ignorando la schiavit\u00f9 e il terrore che in verit\u00e0 stava per realizzare\"\".\n\"Battle of Liberty Place Monument\" - Eretto nel 1891 per commemorare il tentativo di insurrezione conosciuto col nome di battaglia di Liberty Place e avvenuto nel 1874 durante l'Era della Ricostruzione; celebra la White League, un'organizzazione razzista e segregazionista. Rimosso il 24 aprile del 2017. Gli operai erano protetti a vista da ufficiali di polizia e sorvegliati da un vicino hotel.\n\"Jefferson Davis Monument\" - Costo $ 35.000, venne inaugurato il 22 febbraio del 1911, il 50\u00ba anniversario della sua inaugurazione come Presidente degli Stati Confederati d'America, a cura della \"Jefferson Davis Monument Association\" costituitasi nel 1898.\n\"\"La presentazione... \u00e8 stata preceduta da un'impressionante parata militare guidata dal maggiore Allison Owen, dai veterani dell'Armata confederata del Tennessee, del \"141st Field Artillery Regiment\", dell'Armata Confederata della Virginia Settentrionale, oltre che dai veterani della \"Casa dei soldati\", della National Guard of the United States e dei boy scout. Le studentesse formavano una bandiera degli Stati Confederati d'America vivente\". Rimosso l'11 maggio del 2017.\nStatua equestre del generale Beauregard - eretto nel 1913. Rimosso il 17 maggio del 2017.\nMonumento a Robert E. Lee - Eretto nel 1884. Statua in cima ad una colonna alta 18 m e su un tumulo di terra di 3,7 m. Statua rimossa il 19 maggio del 2017.\nRinominare le scuole pubbliche: nel 1992 il consiglio scolastico annunci\u00f2 dei progetti atti a ribattezzare gli istituti d'istruzione pubblica intitolati ai proprietari degli schiavi, sempre che i genitori, gli insegnanti e gli stessi alunni interessati lo avessero preventivamente approvato.\nAltre scuole pubbliche ribattezzate, non direttamente rilevanti per la guerra, furono originariamente intitolate a Marie Couvent (un'afroamericana proprietaria di schiavi neri dedita alla filantropia cattolica), George Washington, William C. C. Claiborne (il primo governatore della Louisiana, Samuel J. Peters, \u00c9tienne de Bor\u00e9 (proprietario di piantagione creolo-francese), William O. Rogers (\"un direttore scolastico nonch\u00e9 generale sovrintendente che non credeva che i neri dovessero essere educati dopo il 5\u00ba grado elementare\"\"), e Edward Douglass White, Jr., il presidente della Corte suprema degli Stati Uniti d'America che vot\u00f2 per sostenere la sentenza \"separati ma uguali\" nel caso \"Plessy contro Ferguson\".\nJefferson Davis Elementary School ribattezzata nel 1993 in onore di Ernest Nathan Morial, sindaco di New Orleans nonch\u00e9 avvocato del movimento per i diritti civili degli afroamericani.\nLa scuola media Beauregard: ribattezzata in onore di Thurgood Marshall, il primo afroamericano ad essere nominato giudice associato della Corte suprema degli Stati Uniti d'America nel corso della presidenza di Lyndon B. Johnson.\nRobert E. Lee Elementary School: ribattezzata in onore di Ronald McNair, l'astronauta nero ucciso nel disastro dello Space Shuttle Challenger nel 1986. \nJudah Philip Benjamin School, dal nome del segretario della guerra secessionista, \u00e8 stata ribattezzata in onore dell'educatrice afroamericana e attivista per i diritti civili Mary McLeod Bethune.\nCharles Gayarr\u00e9 Elementary School, dal nome del politico Democratico, suprematista del potere bianco e sostenitore finanziario della Confederazione, \u00e8 stata ribattezzata con il nome della leader dei diritti civili di New Orleans Oretha Castle Haley.\nLa scuola superiore Francis T. Nicholls, dal nome del generale confederato e governatore della Louisiana, \u00e8 stata ribattezzata in onore del leader dell'abolizionismo negli Stati Uniti d'America Frederick Douglass.\nLa scuola Adolph Meyer, dal nome dell'ufficiale confederato e successivamente membro del Congresso degli Stati Uniti d'America: ribattezzata in onore dell'attivista dell'Underground Railroad Harriet Tubman.\nLa scuola Benjamin Morgan Palmer, dal nome del pastore e teologo presbiteriano filo-schiavista il quale influenz\u00f2 la decisione della Louisiana di separarsi e unirsi alla Confederazione: ribattezzata Lorraine Hansberry Elementary School in onore della drammaturga afroamericana che scrisse \"A Raisin in the Sun\".\nMaine.\nLa \"targa confederata\" del Bowdoin College: installata nel 1965, rimossa nell'agosto del 2017.\nMaryland.\nLa statua del Presidente della Corte Suprema Roger Brooke Taney al Campidoglio (Annapolis), risalente al 1872 (rimossa il 18 agosto del 2017).\nIl giudice marylandese rimase nonostante tutto fedele all'Unione e, in qualit\u00e0 di capo della Corte Suprema, presiedette alla solenne cerimonia d'insediamento del presidente degli Stati Uniti d'America con il relativo giuramento da parte di Abraham Lincoln in qualit\u00e0 di 16\u00ba Presidente USA.\nTaney rimase \"Chief Justice\" fino alla sua morte avvenuta nel 1864; tuttavia fu anche il principale autore della sentenza filo-schiavista nel caso \"Dred Scott contro Sandford\" del 1857 la quale contribuir\u00e0 potentemente a condurre direttamente alla Guerra Civile.\nI monumenti a lui dedicati vengono quindi rimossi allo stesso tempo, e per le stesse ragioni, dei corrispettivi monumenti confederati. Come \u00e8 accaduto anche per i monumenti di Baltimora smantellati due giorni prima, essa \u00e8 stata tolta nel cuore della notte sotto il controllo e la scorta armata della polizia.\nIl \"Confederate Soldiers and Sailors Monument\" (Spirit of the Confederacy) a Mount Royal Avenue. Deturpato con vernice rossa il 13 agosto del 2017. Nel 2015 deturpato da una vernice gialla che recitava: \"Black Lives Matter\". Rimosso il 16 agosto del 2017.\nIl \"Confederate Women's Monument\" posizionato tra Charles Street e University Parkway, opera dell'artista marylandese Joseph Maxwell Miller: installato nel 1917, rimosso il 16 agosto del 2017.\nLo \"Stonewall Jackson and Robert E. Lee Monument\" posizionato sul lato nord-occidentale del Wyman Park Dell, a Charles Village, di fronte al Baltimore Museum of Art e appena a sud del Homewood Campus della Universit\u00e0 Johns Hopkins. Opera di Laura Gardin Fraser, installato nel 1948 e rimosso il 16 agosto del 2017.\nLa \"Roger B. Taney\". Una rifusione e copia della omonima statua di Annapolis, risalente al 1871. Opera di William Henry Rinehart: statua rimossa il 16 agosto del 2017.\nIl monumento confederato del tribunale della contea di Howard (Maryland): dedicato nel 1948, rimosso il 22 agosto del 2017.\nStatua di Roger B. Taney, rimossa nell'agosto del 2017.\nMonumento confederato; \u00e8 stato rimosso nel luglio del 2017 dalla sua posizione originale al di fuori della Rockville Court House in un terreno privato. Fu originariamente donato nel 1913.\nMississippi.\nla bandiera dello Stato comprendeva la bandiera di battaglia confederata dal 1894 fino al 2020. Il 30 giugno del 2020, il parlamento dello stato dichiar\u00f2 il ritiro della bandiera. Una completamente nuova bandiera, senza simboli confederati, fu adottata nel novembre del 2020.\nLa Jefferson Davis Magnet IB School: ribattezzata \"Barack Obama Magnet IB School\" nel 2017.\nMissouri.\nIl memoriale delle donne confederate su Ward Parkway, un dono del 1934 delle Figlie della Confederazione, \u00e8 stato deturpato da graffitismo il 18 agosto del 2017 e imbragato e recintato due giorni dopo in preparazione della sua rimozione: rimosso il 25 seguente.\nMemorial to the Confederate Dead, rimosso nel giugno del 2017 da Forest Park, attende una nuova ubicazione al di fuori dei confini della citt\u00e0 e della contea di St. Louis (Missouri) (per un accordo sopravvenuto tra l'amministrazione e il museo della guerra civile del Missouri nella \"Jefferson Barracks Military Post\").\nMontana.\nConfederate Memorial Fountain (1916). Il consiglio comunale ha votato il 17 agosto del 2017 per rimuoverlo: \u00e8 stato rimosso il giorno seguente. Sulla sua storia, vedi il \"Mito della causa persa confederata\".\nNevada.\nUniversit\u00e0 del Nevada, Las Vegas (UNLV): fino agli anni 1970 la mascotte della scuola era \"Beauregard\", un lupo abbigliato con una giacca da campo militare grigia ed un cappello confederato.\nNew York.\nBrooklyn\nIl 16 agosto 2017 la diocesi della Chiesa episcopale degli Stati Uniti d'America a Long Island ha rimosso una targa risalente del 1912 da un albero piantato tra il 1842 e il 1847 da Robert E. Lee. Hanno anche rimosso una seconda pietra marcatrice fatta erigere dalle Figlie Unite della Confederazione nel 1935.\nIl Governatore di New York Andrew Cuomo ha ordinato il cambio di nome delle strade intitolato a Lee e Jackson a Fort Hamilton, uno dei borghi di New York a Brooklyn.\nThe Bronx\nIl busto di Thomas Jonathan Jackson e quello di Robert Edward Lee nella Hall of Fame for Great Americans al Bronx Community College dell'Universit\u00e0 di New York. Il Governatore A. Cuomo ne ha ordinato l'immediata rimozione.\nOhio.\nTarga stradale confederata intitolata a Robert E. Lee: rimossa dal 16 al 17 agosto 2017. \nMemoriale del soldato confederato del cimitero di Camp Chase. Dedicato nel 1902. La statua in bronzo posta sulla cima \u00e8 stata abbattuta e decapitata per opera di vandalismo organizzato il 22 agosto del 2017. Il Dipartimento degli Affari dei Veterani degli Stati Uniti d'America si \u00e8 impegnato nell'opera di riparazione.\nUn marcatore storico statale posizionato all'esterno della casa in cui nacque il sudista Roswell Sabine Ripley \u00e8 stato rimosso il 18 agosto del 2017.\nWilloughby South High School: nel 2017 la scuola ha lasciato depennare la propria mascotte \"Ribelle\" - un uomo vestito con un completo militare confederato grigio - ma ha mantenuto il soprannome di \"Rebel\".\nTennessee.\nLa South Cumberland Elementary School: una bandiera confederata dipinta su un muro \u00e8 stata cancellata, mentre la bandiera confederata e un'immagine simile ad un linciaggio sono state rimosse da un murale.\nTre parchi cittadini \"a tema\" filo-confederati sono stati ribattezzati rapidamente prima del passaggio della \"Tennessee Heritage Protection Act\" del 2013. Il Confederate Park (1908) \u00e8 stato rinominato Memphis Park; il Jefferson Davis Park (1907) \u00e8 diventato il Mississippi River Park; ed il Forrest Park (1899) cambiato in Health Sciences Park.\nIl voto del consiglio comunale \u00e8 stato unanime. All'epoca in cui furono dedicati gli afroamericani non potevano liberamente utilizzare quegli spazi.\nIl \"Jefferson Davis Monument\" a Memphis Park a partire dal 1904: rimosso.\nIl \"Nathan Bedford Forrest Monument\" commissionato nel 1901 e dedicato a partire dal 1905, situato nello Health Sciences Park. I funzionari del consiglio cittadino erano unanimi nel cercare di rimuovere le statue, ma sono stati bloccati dalla \"Tennessee Historical Commission\".\nDopo aver esplorato le possibili ed eventuali risoluzioni legali la citt\u00e0 di Memphis ha deciso di vendere i due parchi ad un nuovo ente non profit, il Memphis Greenspace - il cui presidente \u00e8 un commissario della contea - per $ 1.000 ciascuno. La statua \u00e8 stata rimossa in quello stesso giorno, il 20 dicembre del 2017.\nI Sons of Confederate Veterans dicono che faranno causa alla municipalit\u00e0.\nLa Forrest Hall (ROTC building) alla Middle Tennessee State University: nel 2006 il fregio raffigurante il generale Forrest a cavallo che aveva adornato il lato di questo edificio \u00e8 stato rimosso tra le proteste, ma una spinta importante volta a cambiarne il nome non \u00e8 andata a buon fine.\nInoltre la mascotte atletica della Blue Raiders dell'universit\u00e0 fu trasformata in un pegaso da un cavaliere che era, al fine di evitare l'associazione con l'ufficiale confederato.\nLa Confederate Memorial Hall dell'Universit\u00e0 Vanderbilt \u00e8 stata ribattezzata Memorial Hall il 15 agosto del 2016. Poich\u00e9 l'edificio \u00e8 stato costruito in seguito ad una donazione di $ 50.000 effettuata dalle United Daughters of the Confederacy nel 1933 l'istituto ha restituito loro l'equivalente del 2017, $ 1,2 milioni.\nPrima di questa soluzione concordata la Vanderbilt \u00e8 stata coinvolta in una causa legale, risalente almeno al 2005, con le \"Figlie della Confederazione\". Michael Schoenfeld, vice cancelliere di Vanderbilt per gli affari pubblici, ha detto che lui e altri funzionari universitari hanno ricevuto minacce di morte per la decisione assunta dalla sua scuola.\nTexas.\nAl Parco tematico \"Six Flags Over Texas\": nell'agosto 2017 ha rimosso la bandiera confederata a stelle e barre dopo averla lasciata sventolare per 56 anni insieme a quelle degli altri Stati. Nel corso degli anni 1990 il parco ha ribattezzato la sezione della Confederazione in \"Sezione del Vecchio Sud\" e rimosso tutte le bandiere di battaglia confederate.\nRobert E. Lee Elementary School (1939) \u00e8 stata ribattezzata in onore del fotografo di spicco locale Russell Lee nel 2016; fu un associato della Farm Security Administration nonch\u00e9 il primo professore di fotografia all'Universit\u00e0 del Texas ad Austin.\nNel maggio 2015 la rappresentanza studentesca ha votato quasi all'unanimit\u00e0 per rimuovere una statua dedicata a Jefferson Davis che era stata eretta nel campus di South Mall.\nPoco dopo il massacro di Charleston del giugno del 2015 la frase \"le vite nere contano\" (Black Lives Matter) \u00e8 stata scritta ripetutamente in grosse lettere evidenziate di rosso sul suo basamento; i messaggi precedenti includevano \"Davis deve cadere\" e \"Liberate U. T.\" (l'Universit\u00e0 del Texas).\nI funzionari universitari hanno convocato una task force per decidere se onorare la petizione degli studenti la quale richiedeva la rapida rimozione del monumento. Seguendone le raccomandazioni il preside Gregory L. Fenves ha annunciato il 13 di agosto che la statua sarebbe stata trasferita per servire come mostra educativa nel \"Dolph Briscoe Center for American History\" Museum.\nIl funzionario ha dichiarato: \"non \u00e8 nel migliore interesse dell'Universit\u00e0 continuare a commemorarlo [Davis] sul nostro Main Mall\". L'azione legale intrapresa dai Son Confederate Veterans non ha ottenuto alcun successo. La statua \u00e8 stata infine rimossa il giorno 30 seguente.\nEsistevano tuttavia ancora tre statue confederate (opere di Pompeo Coppini) rimaste nel South Mall dell'Universit\u00e0 del Texas, che ritraggono rispettivamente i generali Robert E. Lee, Albert Sidney Johnston ed il Segretario alle Poste del governo secessionista John Henninger Reagan. Erano state dedicate tutte nel 1933.\nTra il 20 e il 21 agosto del 2017 l'Universit\u00e0 ha rimosso le tre statue confederate dai terreni del campus e le ha trasferite in un museo. La decisione \u00e8 stata assunta come diretta conseguenza dell'Unite the Right rally del 10-11 precedente avvenuto a Charlottesville.\nNel 2016 la John Bell Hood Middle School si \u00e8 ribattezzata, con il concorso del Board of Trustees del District of Dallas Independent School, in Piedmont Global Academy.\nStatua di Robert E. Lee (1936) situata nel Lee Park lungo Turtle Creek Boulevard. Dedicata nel 1936 per celebrare l'Esposizione del Centenario del Texas. Rimossa il 14 settembre del 2017 dopo che il consiglio comunale ha votato 13 contro 1 per farla togliere immediatamente.\nRobert E. Lee Park: \u00e8 stato temporaneamente ribattezzato \"Oak Lawn Park\" fino a quando un nome definitivo non venga approvato.\nLee, Richard Montgomery Gano, Stonewall, Beauregard e William Lewis Cabell (sindaco di Dallas) sono attualmente altri luoghi pubblici dedicati ai rispettivi generali confederati. Verranno rinominati in una data futura.\nLa South Garland High School ha rimosso vari simboli confederati nel 2015. Un mosaico di piastrelle per pavimento donato dalla Classe del 1968 e un segno in granito davanti alla scuola sono stati sostituiti; entrambi avevano incorporato la bandiera confederata, che faceva parte dello stemma originale della scuola. Inoltre il distretto ha lasciato cadere \"Dixie\" come motivo per la canzone di lotta scolastica.\nL'istituto cambi\u00f2 inoltre l'uniforme della mascotte - un colonnello - dal grigio confederato al rosso e blu nel 1991.\nDowling Street. Chiamata in onore del comandante confederato Richard William Dowling: rinominata Emancipation Avenue nel 2017.\nLee High School (1962). Originariamente conosciuta come la scuola superiore Robert E. Lee, i leader distrettuali lasciarono cadere \"Robert E.\" dal nome dell'istituto per allontanare la scuola dal generale confederato. I funzionari scolastici ne hanno cambiato definitivamente il nome in Margaret Long Wisdom High School nel 2016.\nLa Westbury High School ha cambiato il soprannome delle sue squadre atletiche dai \"Ribelli\" agli \"Husky\".\nIl Confederate Soldiers' Monument, dedicato il 28 aprile 1899 e situato al Travis Park, nei pressi del sito della battaglia di Alamo: rimosso il 1\u00ba settembre del 2017.\nRobert E. Lee High School si \u00e8 ribattezzata scuola superiore LEE (Legacy of Education Excellence), secondo quanto riferito, per preservare la storia dell'istituto e ridurre al minimo le spese di ri-denominazione, nel 2017.\nVermont.\nBrattleboro Union High School. Fino al 2004 la mascotte della scuola era il colonnello Reb, il proprietario di una piantagione confederata.\nLa mascotte \"capitano Rebel\" della South Burlington High School (1961); l'uso della bandiera confederata e la riproduzione di \"Dixie's Land\" suscitarono quasi subito controversie durante l'era del movimento per i diritti civili degli afroamericani e nei decenni successivi. Il consiglio scolastico ha votato per mantenere il nome nel 2015 ma per cambiarlo nel 2017.\n\"The Rebel Alliance\", un gruppo di comunit\u00e0 contrarie al cambiamento della mascotte ha condotto due sforzi riusciti nello sconfiggere il bilancio scolastico in votazioni pubbliche come protesta: gli studenti scelgono per\u00f2 la nuova denominazione \"Lupi\" e l'operazione di rinomina procede.\nVirginia.\nla canzone \"Carry Me Back to Old Virginny\" (scritta nel 1874 dal menestrello afroamericano James Alan Bland) viene depennata dal suo ruolo di inno ufficiale statale nel 1997 a causa del suo testo improntato ad un esplicito e quantomai scoperto contenuto razziale (narra di un ex schiavo che cerca di tornare a lavorare nella piantagione di cotone del suo vecchio padrone).\nL'ultimo \"Confederate History Month\" viene celebrato nell'aprile del 2000.\nLa J. E. B. Stuart High School (1958), dal nome del generale sudista James Ewell Brown Stuart. A seguito delle veementi proteste espresse sia dagli studenti che da un certo numero di genitori e professori - iniziate queste nel giugno 2015 - il consiglio d'istituto ha votato nel luglio del 2017 per ribattezzare la scuola con il nome di \"Justice High\" a partire dall'inizio dell'anno scolastico 2019. Il nuovo nome diventa effettivo il 1\u00ba luglio del 2018.\nIl \"Lee Park\", sede di una statua equestre raffigurante Robert Edward Lee, \u00e8 stato ribattezzato \"Emancipation Park\" il 6 febbraio del 2017. In quello stesso giorno il consiglio comunale ha anche votato a favore della veloce rimozione del monumento; ad aprile si \u00e8 scelto di porre in vendita la statua.\nA maggio un'ingiunzione giudiziaria della durata di sei mesi - che ha provveduto a bloccare la rimozione - \u00e8 stata emessa a seguito di un'azione legale intrapresa da parte dei Sons of Confederate Veterans e di altri. A giugno il piedistallo \u00e8 stato verniciato a spruzzo con le parole \"Black Lives Matter\" e durante la notte tra il 7 e l'8 luglio seguenti \u00e8 stato nuovamente danneggiato con una vernice rossa corrosiva e soggetto ripetutamente a vandalismo. \nIl 20 agosto del 2017 il consiglio comunale ha votato all'unanimit\u00e0 per avvolgere la statua, assieme a quella gemella che rappresenta Thomas Jonathan Jackson, con un enorme sacchetto di plastica nero. \nSi \"decise anche di indirizzare il sindaco e gli assessori competenti a fare un ulteriore passo amministrativo che avrebbe reso alla fine pi\u00f9 facile rimuovere definitivamente anche la statua di Jackson\". Le due opere sono infine state coperte e legate con robuste sartie il 23 seguente.\nIl 6 di settembre l'amministrazione cittadina ha votato la rimozione della statua di T. \"Stonewall\" Jackson dall'Emancipation Park.\nIl \"Jackson Park\" \u00e8 stato ribattezzato \"Justice Park\".\nIl \"Board of Visitors\" dell'Universit\u00e0 della Virginia (l'amministrazione fiduciaria) ha votato all'unanimit\u00e0 per rimuovere due lapidi dalla Rotonda universitaria che onoravano studenti e alunni che combatterono e morirono per gli Stati Confederati d'America durante la guerra di secessione americana. Il rettorato ha anche concordato \"di devolvere una donazione di $ 1.000 ricevuta nel 1921 dal Ku Klux Klan e con tale somma, corretta dall'inflazione, di contribuire ad una causa adeguata\".\nIl grande parco di divertimento \"Kings Dominion\" ha gestito le famose montagne russe \"Rebel Yell\" dal giorno di apertura del parco nel 1975 fino al 2017. Il nome faceva un chiaro riferimento al \"Rebel yell\", un grido di battaglia utilizzato dai soldati sudisti durante la guerra civile.\nIl 2 febbraio del 2018 l'amministrazione del parco ha annunciato che l'attrazione sarebbe stata ribattezzata \"Racer 75\" a partire dalla stagione 2018, sebbene non abbia in alcuna maniera commentato la relazione tra il cambiamento di denominazione n\u00e9 le radici confederate del precedente nome nel proprio comunicato stampa.\nL'accademia privata segregazionista John S. Mosby Academy, intitolata a John Singleton Mosby, fu fondata nel 1959 come scuola completamente riservata alla \"razza bianca\"; venne costretta a chiudere nel 1969 a seguito dell'abolizione della segregazione scolastica negli Stati Uniti d'America.\nNel 2011 il Consiglio comunale ha approvato un'ordinanza per vietare lo sbandieramento di vessilli differenti dalla bandiera degli Stati Uniti d'America, dalla bandiera della Virginia e da una bandiera cittadina - non ancora disegnata - e dal loro fissaggio sui pali della luce. Diverse bandiere sudiste erano state fatte sventolare in precedenza e attaccate sui lampioni della citt\u00e0 per commemorare il Lee-Jackson Day, che \u00e8 stato osservato il venerd\u00ec precedente alla festivit\u00e0 federale del Martin Luther King Day.\nCirca 300 sostenitori della bandiera degli Stati Confederati d'America, compresi i membri dei \"Figli dei veterani confederati\", radunatisi sia prima della riunione dell'assemblea cittadina che dopo il voto, hanno promesso di contestare la nuova ordinanza locale in tribunale a colpi di carta bollata. Le rimostranze non hanno ottenuto alcun successo e l'ordinanza rimane in vigore.\nLa municipalit\u00e0 ha cercato anche di impedire ai privati di issare bandiere confederate sulle proprie propriet\u00e0, ma un'ingiunzione federale risalente al 1993 ne ha bloccato il tentativo.\nNel campus della Washington and Lee University, un college privato, una grande bandiera di battaglia confederata e una serie di altri vessilli correlati sono stati rimossi dalla Lee Chapel nel 2014.\nNei pressi della stessa Lee Chapel esiste la pi\u00f9 antica \"Grace Episcopal Church\", nella quale l'ex generale sudista partecipava assiduamente alle funzioni religiose. Nel 1903 la chiesa fu ribattezzata in suo onore \"R. E. Lee Memorial Church\"; nel 2017 ha cambiato nuovamente il suo nome ritornando a essere la \"Grace Episcopal Church\".\nUna statua del veterano confederato George Morgan Jones \u00e8 stata ritirata dal terreno del Randolph College il 25 agosto del 2017.\nNel febbraio 2000 il consiglio comunale ha votato per cambiare i nomi dei ponti \"J. E. B. Stuart\" e \"Thomas J. Stonewall Jackson\", che attraversano il James, ribattezzandoli alla memoria del giurista Samuel Wilbert Tucker e dell'attivista Curtis J. Holt, due notabili locali del movimento per i diritti civili degli afroamericani.\nIl 10 giugno del 2020, una statua di Jefferson Davis su un monumento eretto nel 1907 sulla viale \"Monument Avenue\" \u00e8 stata abbattuta dai manifestanti durante le proteste razziali negli Stati Uniti d'America del 2020.\nStatua equestre di Stonewall Jackson situata su \"Monument Avenue\": eretta nel 1919. Rimossa il 1 luglio del 2020.\nStatua di Matthew Fontaine Maury situata su \"Monument Avenue\": eretta nel 1929. Rimossa il 2 luglio del 2020\nStatua equestre di J. E. B. Stuart situata su \"Monument Avenue\": eretta nel 1907. Rimossa il 7 luglio del 2020.\nStatua equestre di Robert E. Lee situata su \"Monument Avenue\": eretta nel 1890. Rimossa il 8 di settembre del 2021, l'ultimo memoriale confederate sulla strada d'essere rimossa.\nVirginia Occidentale.\nStonewall Jackson High School, aperta nel 1940 e chiusa nel 1989, quando si consolid\u00f2 con la Charleston High School per diventare la Capital High School.\nWashington.\nPickett Bridge, che ricorda un precedente ponte di legno costruito a suo tempo da George Edward Pickett su Whatcom Creek. Il segno commemorativo eretto nel 1920 fu rimosso il 18 agosto 2017, insieme ai cartelli che guidavano alla Pickett House.\nUn contrassegno di pietra all'estremit\u00e0 settentrionale dello Stato che designa la \"Washington State Route 99\" come \"Jeff Davis Highway\" venne fatto erigere negli anni 1930 dalle Figlie della Confederazione, con l'autorizzazione governativa: rimosso nel 2002 grazie agli sforzi condotti dal Rappresentante Democratico Hans M. Dunshee e dai funzionari cittadini dopo che fu scoperto che non era mai stata ufficialmente designata per commemorare Davis.\nLa pietra segnaletica fu spostata nel Jefferson Davis Park, un parco privato gestito dai Figli dei Veterani Confederati appena fuori Ridgefield (Washington), proprio accanto alla \"Interstate 5 in Washington\".\nRobert E. Lee Elementary School (1955). Il distretto scolastico ha rifiutato un cambio di nome nel 2015 e di nuovo nel 2017. Nel 2018 ha votato per cambiare il nome in Lee Elementary School.\nIl Robert E. Lee Tree era uno dei tanti alberi del Ravenna Park dedicato a persone considerate rilevanti. Sia l'albero che la placca furono rimossi nel 1926.\nNel 1998 i funzionari della citt\u00e0 hanno rimosso un marcatore segnaletico stradale della Jefferson Davis Highway (Washington State Route 99) e lo hanno collocato in un cimitero in un'azione che alcuni anni dopo \u00e8 diventata controversa, quando le questioni relative al Blaine stavano per essere messe in discussione dall'Assemblea legislativa nel 2002.\nSuccessivamente il segnalatore \u00e8 stato spostato altre due volte, per poi essere collocato accanto all'Interstate 5 su terreni privati acquistati allo scopo di dare a questo marcatore una sede permanente nel 2007.\nNel 2002 la Camera dei rappresentanti di Washington approv\u00f2 all'unanimit\u00e0 un disegno di legge (proposto da Hans Dunshee, il quale guid\u00f2 anche lo sforzo di ri-denominazione negli anni successivi) che avrebbe rimosso il nome di Davis dalla strada. Tuttavia un comitato del Senato statale successivamente ha bloccato la proposta.\nNel marzo 2016 il parlamento dello Stato ha approvato all'unanimit\u00e0 una risoluzione congiunta che ha chiesto alla commissione per i trasporti di designare la strada come \"William P. Stewart Memorial Highway\", per onorare un volontario afroamericano durante la guerra civile che in seguito divenne un pioniere della citt\u00e0 di Snohomish (Washington). A maggio del 2016 viene deciso di rinominare la strada.\nWisconsin.\nSezione confederata del Forest Hill Cemetery. Questa parte del cimitero contiene i resti di oltre 100 soldati sudisti morti in qualit\u00e0 di prigionieri di guerra nel vicino Camp Randall. Nel 2015 un palo portabandiera \u00e8 stato rimosso dalla sezione; esso era stato utilizzato per far sventolare la bandiera confederata nella settimana del Memorial Day.\nIl 17 agosto del 2017 una lapide dedicata ai soldati confederati sepolti fu rimossa per ordine del sindaco di Madison Paul Soglin. \u00c8 stato anche ordinato di togliere un monumento di pietra pi\u00f9 grande che elenca tutti i nomi dei defunti, ma ci\u00f2 \u00e8 stato rinviata fino a quando la logistica dell'operazione non venga risolta.\nCanada.\nNel 1957 le United Daughters of the Confederacy fecero installare una targa sul muro esterno di un negozio della compagnia della Baia di Hudson per commemorare il breve soggiorno di Jefferson Davis in citt\u00e0; la placca \u00e8 stata rimossa in seguito all'Unite the Right rally di Charlottesville dell'agosto 2017, sotto la pressione dell'opinione pubblica."}
{"id": "6901154", "revid": "585241", "url": "https://it.wikipedia.org/wiki?curid=6901154", "title": "Passaporto olandese", "text": ""}
{"id": "6901155", "revid": "123068601", "url": "https://it.wikipedia.org/wiki?curid=6901155", "title": "Bartlett Sher", "text": "Biografia.\nHa studiato al College of the Holy Cross, prima di diventare regista residente al Lincoln Center di New York. Particolarmente apprezzate sono state le sue regie dei musical \"The Light in the Piazza\" (2006), \"South Pacific\" (2008), \"The King and I\" (2015) e \"My Fair Lady\" (2018), tutte e tre premiate con una candidatura al Tony Award alla miglior regia di un musical e con una vittoria nel 2008 per \"South Pacific\". \u00c8 anche un apprezzato regista di opere di prose e ha ricevuto altre cinque \"nomination\" ai Tony Award al miglior regista di un'opera teatrale per \"Awake and Sing!\" (2006), \"Joe Turner's Come and Gone\" (2009), \"Golden Boy\" (2013), \"Oslo\" (2017) e \"Il buio oltre la siepe\" (2018). Ha anche curato la regia di diverse opere per la Metropolitan Opera House, tra cui \"Il barbiere di Siviglia\" (2007), \"I racconti di Hoffmann\" (2009), \"L'elisir d'amore\" (2012) e \"Romeo e Giulietta\" (2017).\n\u00c8 sposato con l'attrice Kristin Flanders e la coppia ha avuto due figli."}
{"id": "6901157", "revid": "124353719", "url": "https://it.wikipedia.org/wiki?curid=6901157", "title": "Scic (ciclismo)", "text": "La Scic era una squadra maschile italiana di ciclismo su strada, fondata nel 1969 e attiva nel professionismo fino al 1979.\nStoria.\nAttiva nel mondo del ciclismo su strada per undici stagioni, dal 1969 al 1979, e sponsorizzata dall'azienda parmense di elettrodomestici Scic, la squadra fu diretta prima da Ercole Baldini e poi, dal 1973, da Carlo Chiappano. Nelle proprie file ebbe negli anni ciclisti del calibro di Vittorio Adorni, Gianbattista Baronchelli, Giuseppe Saronni, Franco Bitossi e Wladimiro Panizza.\nTra i principali successi conseguiti dalla squadra vi sono un Giro d'Italia nel 1979 con Saronni, un Giro di Lombardia nel 1977 con Baronchelli, ma anche una Tirreno-Adriatico, un Campionato di Zurigo, un Tour de Suisse, una Vuelta al Pa\u00eds Vasco e numerose tappe al Giro d'Italia (26) e al Tour de France (3)."}
{"id": "6901161", "revid": "2001209", "url": "https://it.wikipedia.org/wiki?curid=6901161", "title": "Max von Oppenheim", "text": "Biografia.\nMembro della facoltosa famiglia di banchieri Oppenheim, fu un importante diplomatico impegnato in varie spedizioni in Asia Minore per conto della Deutsche Bank. Il suo nome \u00e8 legato alla scoperta del sito archeologico di Tell Halaf, che lui stesso si impegn\u00f2 a scavare e riportare alla luce tra il 1911 e il 1913 e poi di nuovo dal 1929. A Berlino fond\u00f2 un proprio museo privato, il Tell Halaf Museum, che venne per\u00f2 distrutto durante la seconda guerra mondiale da un bombardamento."}
{"id": "6901162", "revid": "486946", "url": "https://it.wikipedia.org/wiki?curid=6901162", "title": "Sandome No Satsujin", "text": ""}
{"id": "6901163", "revid": "1305772", "url": "https://it.wikipedia.org/wiki?curid=6901163", "title": "Violette imperiali", "text": ""}
{"id": "6901170", "revid": "858648", "url": "https://it.wikipedia.org/wiki?curid=6901170", "title": "Energie per l'Italia", "text": ""}
{"id": "6901175", "revid": "775372", "url": "https://it.wikipedia.org/wiki?curid=6901175", "title": "Italia Unica", "text": ""}
{"id": "6901197", "revid": "16758", "url": "https://it.wikipedia.org/wiki?curid=6901197", "title": "Andrej Tav\u017eelj", "text": ""}
{"id": "6901204", "revid": "686936", "url": "https://it.wikipedia.org/wiki?curid=6901204", "title": "Denver Broncos 1968", "text": "La stagione dei Denver Broncos \u00e8 stata la nona nella American Football League. Denver termin\u00f2 la stagione regolare con 5 vittorie, 8 sconfitte e un pareggio, concludendo al quarto posto della AFL West per la settima stagione consecutiva.\nIn questa stagione vi furono voci di un possibile trasferimento dei Broncos a Birmingham (Alabama), Atlanta e Chicago.\nLa stagione 1968 fu la prima in cui Denver porto il proprio logo con una \"D\" sui caschi. Avrebbe indossato questa divisa fino alla stagione 1973, modificando la tonalit\u00e0 di arancione nel 1974. I caschi sarebbero rimasti inalterati fino alla stagione 1997. Nel 1968 il Bears Stadium sarebbe stato venduto alla citt\u00e0 di Denver, venendo ampliato e ridenominato Mile High Stadium.\nClassifiche.\nNota: I pareggi non venivano conteggiati ai fini della classifica fino al 1972."}
{"id": "6901206", "revid": "287204", "url": "https://it.wikipedia.org/wiki?curid=6901206", "title": "Saturn Awards 2007", "text": "La 33\u00aa edizione dei Saturn Awards si \u00e8 svolta il 10 maggio 2007 all'Universal City Hilton Hotel di Los Angeles in California, per premiare le migliori produzioni cinematografiche del 2006. La cerimonia \u00e8 stata presentata da Greg Grunberg e Jeff Ross.\nDurante la cerimonia \u00e8 stato celebrato il 35\u00ba anniversario dell'Academy of Science Fiction, Fantasy &amp; Horror Films.\nVincitori e candidati.\nI vincitori sono indicati in grassetto, a seguire gli altri candidati."}
{"id": "6901211", "revid": "16758", "url": "https://it.wikipedia.org/wiki?curid=6901211", "title": "Andrej Tavzelj", "text": ""}
{"id": "6901221", "revid": "594360", "url": "https://it.wikipedia.org/wiki?curid=6901221", "title": "Jeon Na-young", "text": "Biografia.\nIl suo debutto professionale avviene nel 2011, quando viene scelta per interpretare la protagonista Kim nel tour dei Paesi Bassi di \"Miss Saigon\", un musical in cui avrebbe nuovamente recitato nel tour britannico del 2017, questa volta nel ruolo della prostituta Gigi. Ha debuttato sulle scene londinesi nel 2013, quando ha interpretato Fantine in \"Les Mis\u00e9rables\" al Queen's Theatre; ha continuato a interpretare il ruolo anche nel 2014 a Londra e nel 2015 nel tour coreano del musical.\nL'anno successivo resta in Corea, dove recita nel ruolo di Esmeralda nel musical di Riccardo Cocciante \"Notre-Dame de Paris\". Nel 2018 torna a recitare a Londra nel revival diretto da Bartlett Sher del musical \"The King and I\" al London Palladium, con Kelli O'Hara e Ken Watanabe."}
{"id": "6901225", "revid": "125128298", "url": "https://it.wikipedia.org/wiki?curid=6901225", "title": "Hot cross bun", "text": "L'Hot cross bun \u00e8 un dolce pasquale tipico del Regno Unito. Consiste in un panino dolce speziato con uvetta che presenta sulla superficie una croce, che viene tradizionalmente mangiato durante il Venerd\u00ec Santo.\nLa loro usanza \u00e8 oggi largamente diffusa, oltre alle isole britanniche, in Australia, Canada, Stati Uniti, Irlanda, Nuova Zelanda e Sudafrica.\nStoria.\nSi pensa che l'Hot cross bun sia nato a Saint Albans, nell'Hertfordshire, nel XIV secolo. Secondo questa teoria, un monaco della Cattedrale di St Albans, frate Thomas Rocliffe, invent\u00f2 dei panini speziati, chiamati \"Alban Buns\" che venivano distribuiti ai poveri ogni venerd\u00ec santo a partire dal 1361.\nNel 1592, durante il regno di Elisabetta I, il direttore dei mercati di Londra eman\u00f2 un decreto che proibiva la vendita di focacce calde e altri tipi di pane speziato, tranne il Venerd\u00ec Santo, il Natale e in occasione delle sepolture. Come conseguenza di questo divieto, la produzione dei panini speziati avveniva quasi esclusivamente nelle cucine domestiche. Il divieto dur\u00f2 fino al regno di Giacomo I, nel XVII secolo. Tutto ci\u00f2 contribu\u00ec alla diffusione dell'usanza di preparare questi dolci.\nLa prima traccia scritta riguardante gli Hot cross buns risale al 1733, quando sull'almanacco satirico londinese Poor Robin venne pubblicata la seguente frase:\nSecondo lo storico del cibo Ivan Day, \"I panini venivano preparati a Londra durante il XVIII secolo. Per\u00f2 se cerchi prove o ricette antecedenti a quel periodo, non trovi nulla\".\nTradizioni.\nGli Hot cross buns segnano la fine della quaresima, perch\u00e9 sono preparati utilizzando prodotti caseari, vietati durante il periodo. Essi presentano diversi simboli cristiani, a cominciare dalla croce, che rappresenta la crocifissione di Ges\u00f9, e le spezie, che rappresentano la sua imbalsamazione per la sepoltura.\nLa tradizione inglese include molte superstizioni riguardanti gli Hot cross buns. Si dice che i panini preparati il Venerd\u00ec Santo non ammuffiscono, e che se un malato ne mangia un pezzo lo aiuta a riprendersi. Se portati a bordo di una nave che deve fare un viaggio per mare la proteggono dai naufragi, e se vengono appesi in cucina proteggono la casa dagli incendi.\nSu questo dolce \u00e8 nata una popolare filastrocca in lingua inglese.\nRicetta.\nLa ricetta tradizionale degli Hot cross buns prevede un impasto di farina, latte intero, burro, uova e lievito, al quale vengono poi aggiunti uvetta, cannella e scorza d'arancia.\nLe croci sono tradizionalmente tagliate sulla superficie del panino, tuttavia \u00e8 molto comune prepararle con una pasta di acqua e farina."}
{"id": "6901226", "revid": "1543377", "url": "https://it.wikipedia.org/wiki?curid=6901226", "title": "Rally di Finlandia 1999", "text": "Il Rally di Finlandia 1999, ufficialmente denominato 49th Neste Rally Finland, \u00e8 stata la decima prova del campionato del mondo rally 1999 nonch\u00e9 la quarantanovesima edizione del Rally di Finlandia e la ventiseiesima con valenza mondiale. La manifestazione si \u00e8 svolta dal 20 al 22 agosto sugli ondulati sterrati che attraversano le foreste della Finlandia Centrale.\nL'evento \u00e8 stato vinto dal pilota di casa Juha Kankkunen, navigato dal connazionale Juha Repo, al volante di una Subaru Impreza WRC99 del Subaru World Rally Team, davanti alla coppia britannica formata da Richard Burns e Robert Reid, compagni di squadra dei vincitori, e a quella spagnola composta da Carlos Sainz e Luis Moya, su Toyota Corolla WRC della squadra Toyota Castrol Team.\nVenne riproposto il format della TV stage per la seconda volta in stagione (la prima fu al Tour de Corse), ovvero l'ultima prova speciale dell'appuntamento iridato coperta in diretta TV, che avrebbe assegnato punti aggiuntivi per i campionati piloti e costruttori ai primi tre equipaggi classificatisi nella stessa (rispettivamente 3, 2 e 1 punti). Vi potevano inoltre accedere anche coloro che si erano ritirati nelle speciali precedenti.\nRisultati.\nClassifica.\nLegenda\nTV stage.\nPS23: \"Ruuhimaki\" di 7,01\u00a0km, disputatasi domenica 22 agosto 1999 alle ore 15:00 (UTC+1)."}
{"id": "6901230", "revid": "1318658", "url": "https://it.wikipedia.org/wiki?curid=6901230", "title": "Maurizio Capuano", "text": "Biografia.\nNasce a Napoli in una famiglia eminente degli ambienti borghesi, delle professioni e degli affari: il padre Edoardo \u00e8 avvocato e la madre, Tullia Schlaepfer, proviene da una dinastia di imprenditori tessili svizzeri immigrati. Capuano \u00e8 avviato agli studi di giurisprudenza, ma la sua carriera si indirizza rapidamente verso la neonata industria elettrica, il cui primo sviluppo a Napoli\u00a0\u2013 come in tutto il Mezzogiorno \u2013 sar\u00e0 quasi interamente legato alla sua opera. Capuano inizia in realt\u00e0 a lavorare come impiegato della Societ\u00e0 del gas di Napoli. L\u2019appalto per la produzione e la distribuzione del gas per l\u2019illuminazione pubblica e privata nella citt\u00e0 partenopea era stato assegnato nel 1862 alla neonata Compagnia napolitana d\u2019illuminazione e scaldamento col gas, emanazione della casa francese Parent, Shaken &amp; C. Quando, dopo molte titubanze, all\u2019inizio degli anni Novanta la Compagnia decide di abbandonare lo scetticismo di fronte alle nuove tecnologie elettriche, \u00e8 dalla Svizzera che giungono, nel 1893, i capitali necessari all\u2019acquisizione e al rifinanziamento della Societ\u00e0 generale per l\u2019illuminazione (Sgi), gi\u00e0 operante a Napoli da qualche anno. \nAll\u2019affare partecipano diversi istituti finanziari svizzeri, tutti gi\u00e0 attivi sul mercato finanziario italiano, con investimenti in titoli di stato o in imprese ferroviarie, nonch\u00e9 la Compagnie genevoise pour l\u2019industrie du gaz: Capuano entra cos\u00ec nel nuovo Consiglio di amministrazione della Sgi, come rappresentante personale di Edmond Aubert della Compagnie genevoise, e viene subito nominato Amministratore delegato. Privo di una specifica preparazione tecnica, nella sua attivit\u00e0 di imprenditore porta fin dall\u2019inizio una singolare capacit\u00e0 di intrecciare una fitta rete di relazioni e rapporti personali, economici, finanziari, istituzionali, evidente in questa fase che vede la sostituzione degli investimenti francesi con quelli svizzeri in uno dei settori pi\u00f9 avanzati dell\u2019industrializzazione, quello elettrico.\nLa Sgi, forte dei nuovi stretti rapporti con il Comune di Napoli, conosce un periodo di costante crescita, aperto con la stipula del contratto con il Comune per l\u2019illuminazione elettrica del capoluogo campano nel 1894. Nel 1896 viene definito il contratto per la fornitura di energia elettrica alla Societ\u00e0 dei tramways napoletani. Nel 1897, infine, la Sgi ottiene la concessione gratuita di un suolo dove costruire la nuova centrale di produzione termoelettrica. Alla guida della Sgi, Capuano compie un rapido apprendistato imprenditoriale e quando, alla fine del secolo, le maggiori istituzioni finanziarie ginevrine avviano una riorganizzazione degli strumenti e delle forme di intervento nel campo elettrico, \u00e8 ancora all\u2019avvocato napoletano che affidano l\u2019ulteriore sviluppo della loro iniziativa in Campania, con la costituzione nel 1899 della Societ\u00e0 meridionale di elettricit\u00e0 (Sme), di cui Capuano \u00e8 nominato Amministratore delegato.\nAll\u2019inizio le scelte di Capuano e della Sme sono condizionate dalle depresse condizioni della Regione e, per allargare il mercato al di l\u00e0 delle utenze pubbliche cittadine (illuminazione e trasporto), la societ\u00e0 si orienta alle utenze industriali: la decisione di realizzare il primo impianto idroelettrico su un piccolo corso d\u2019acqua a Sud di Salerno (ben lontano da Napoli), \u00e8 quindi dettata da motivazioni tecniche, per le agevoli condizioni costruttive, e commerciali: la nuova energia disponibile \u00e8 destinata, pi\u00f9 che al capoluogo campano, alle manifatture tessili salernitane (controllate ormai quasi totalmente dai Wenner) e agli industriali pastai di Torre Annunziata.\nAi capitali e alle competenze tecniche provenienti dall\u2019estero, Capuano aggiunge la sua ricca rete di relazioni personali; con gli industriali tessili svizzeri, innanzitutto, che dal 1904 ottengono una rappresentanza diretta nel consiglio di amministrazione della Sme nella persona di Roberto Wenner. Capuano svolge poi un analogo ruolo di raccordo con le \u00e9lite cittadine, che partecipano alla costituzione della Sme con diverse quote azionarie, mentre la presenza della Banca commerciale italiana (con una quota del 20%) conferisce stabilit\u00e0 finanziaria all\u2019impresa fin dagli esordi. \nIl concreto avvio del programma idroelettrico costituisce il punto di partenza per la definizione di una coerente strategia industriale della Sme, la cui elaborazione \u00e8 pienamente ascrivibile a Capuano: questi persegue l\u2019obiettivo di realizzare una forte specializzazione della Sme nel campo della generazione e della grande distribuzione di energia idroelettrica, in grado di garantire il pieno controllo del mercato napoletano e, da questa base, avviare una progressiva espansione nelle altre Regioni meridionali. \nFra il 1907 e il 1910 \u00e8 realizzato il secondo impianto idroelettrico della Sme, nelle vicinanze di Napoli, e fra il 1908 e il 1912 viene portata a termine la costruzione di una linea di 188\u00a0km di lunghezza\u00a0\u2013 che utilizza per la prima volta in Europa una tensione di 88 kV \u2013, da Bolognano a Napoli, per il trasporto dell\u2019energia prodotta dagli impianti sul fiume Pescara fino al capoluogo campano. Nel 1912 Capuano assume come direttore generale della Sme l\u2019ingegnere Giuseppe Cenzato, destinato a subentrargli alla guida dell\u2019azienda, dopo la sua scomparsa. Due anni dopo completa la riorganizzazione aziendale, articolando la struttura operativa della societ\u00e0 in un ristretto vertice decisionale (amministratore delegato e direttore generale), e in cinque autonomi dipartimenti funzionali (Lavori, Esercizio, Approvvigionamenti, Amministrazione, Societ\u00e0 filiali).\nIn questi anni la Banca commerciale assume un rilievo crescente nella gestione finanziaria e industriale della Sme: Giuseppe Toeplitz, futuro amministratore delegato della banca, entra nel 1914 nel consiglio di amministrazione della Societ\u00e0 meridionale, e tre anni dopo Capuano \u00e8 nominato consigliere della Comit, incarico che manterr\u00e0 fino alla morte. L\u2019ultimo tassello del quadro delle relazioni entro cui si sviluppa l\u2019attivit\u00e0 di Capuano \u00e8 rappresentato dal rapporto con Francesco Saverio Nitti, con il quale avvia una pragmatica collaborazione: questa trova la sua sanzione nella costituzione (nel 1914) della Societ\u00e0 lucana per imprese elettriche, con lo scopo di realizzare ed esercire un impianto idroelettrico a Muro Lucano, alimentato da un bacino artificiale da costruire a carico dello Stato. Il gruppo elettrico napoletano \u00e8 il maggiore azionista della societ\u00e0, che pu\u00f2 contare su una prestigiosa platea di azionisti (dalla Banca di sconto alla Edison di Carlo Esterle, alla Sade di Giuseppe Volpi.\nL\u2019affermazione personale di Capuano procede parallela allo sviluppo della sua azienda e raggiunge il suo apice nel corso della guerra. Gi\u00e0 promotore dell\u2019Associazione fra le societ\u00e0 per azioni (1910) e, a Napoli, dell\u2019Unione industriale regionale (1917), viene chiamato a far parte del Consiglio superiore dell\u2019economia nazionale, della Commissione centrale approvvigionamenti, del Comitato centrale per la mobilitazione industriale, della Giunta tecnica combustibili e, in qualit\u00e0 di esperto, a partecipare alla Commissione economica presso la Conferenza di pace di Parigi. Nel dopoguerra diventa presidente dell\u2019Associazione esercenti imprese elettriche ed entra nella giunta esecutiva della Confindustria. La Sme era arrivata al conflitto con una solida struttura finanziaria e azionaria, arricchitasi, in occasione dei due aumenti di capitale del 1906 e del 1914, di nuove e significative presenze, dalla svizzera Brown-Boveri (attraverso la sua finanziaria Motor), alla Aeg, alla fiorentina Bastogi. A fronte dell\u2019accelerata crescita dei consumi elettrici in questi anni, per\u00f2, le disponibilit\u00e0 idroelettriche della Sme restano limitate.\nAll\u2019urgenza di provvedere all\u2019adeguamento della struttura produttiva (la Sme nei suoi primi quindici anni di vita aveva costruito due soli impianti idroelettrici) si accompagna la necessit\u00e0 di migliorare l\u2019efficienza complessiva di questa struttura, per sfruttare il trend di crescita atteso nel dopoguerra e proporsi come operatore elettrico sull\u2019intero territorio meridionale. Lo snodo centrale di tutto il programma \u00e8 costituito dalla realizzazione del sistema di laghi artificiali e impianti a serbatoio sull\u2019altopiano della Sila in Calabria, dai quali dovranno partire le nuove linee di trasporto a 150 kV verso Napoli e verso la Puglia.\nIl programma di elettrificazione del Mezzogiorno\nIl programma di finanziamento viene definito nel corso del biennio 1920-1922 e prevede l\u2019impegno dello Stato a fianco dei finanziatori privati: Capuano predispone infatti un Programma di elettrificazione del Mezzogiorno, basato sulla realizzazione e lo sfruttamento degli impianti idroelettrici silani, che, sottoposto nel corso del 1921 al Ministero dei Lavori Pubblici, viene finanziato con un mutuo di 160 milioni di lire, a favore della Sme, della Sila, e della Societ\u00e0 generale elettrica della Sicilia. L\u2019anno successivo Comit, Bastogi, Italo-Suisse, Credito italiano, Banco di Roma e Banca Zaccaria Pisa costituiscono una Commissione centrale finanziaria per garantire le anticipazioni necessarie all\u2019avvio dei lavori.\nGli interventi realizzati risultano per\u00f2 insufficienti a sostenere i costi crescenti dell\u2019impresa, mentre la capacit\u00e0 dei mercati di assorbire le quantit\u00e0 di energia rese disponibili appare un\u2019ulteriore fonte di preoccupazioni per l\u2019imprenditore napoletano. La presenza di grandi utilizzatori industriali rappresenta per la Sme una necessit\u00e0 ineludibile per completare il programma previsto: al capitale della Sila vengono cos\u00ec associati numerosi potenziali utilizzatori, dalla Societ\u00e0 italiana per la fabbricazione dell\u2019alluminio, alla Vickers, alla Pennaroya. Capuano perviene alla soluzione del problema solo nel 1925, quando stringe un accordo con Guido Donegani, che impegna la Montecatini ad assicurare cospicui acquisti di energia dalle centrali della Sila per nuovi impianti elettrochimici da costruire a Crotone e a partecipare in parte al sostegno finanziario per le realizzazioni della Sme.\nCapuano non vede il completamento dei lavori e il primo avvio degli impianti ai quali ha dedicato la sua attivit\u00e0 imprenditoriale. Gi\u00e0 malato di diabete, muore, di ritorno dalla Sila, il 12 agosto 1925 nella sua villa della Pigna a Napoli.\nArchivio.\nLa documentazione che testimonia l'attivit\u00e0 imprenditoriale di Maurizio Capuano \u00e8 conservata a Napoli, presso l'Archivio Storico Enel, nel fondo \"Giuseppe Cenzato\"\".\""}
{"id": "6901231", "revid": "767487", "url": "https://it.wikipedia.org/wiki?curid=6901231", "title": "Ricardo Trigilli", "text": ""}
{"id": "6901240", "revid": "588403", "url": "https://it.wikipedia.org/wiki?curid=6901240", "title": "Aleksandr Mokin", "text": ""}
{"id": "6901243", "revid": "767487", "url": "https://it.wikipedia.org/wiki?curid=6901243", "title": "Nan\u00e0 (film 1955)", "text": "Nan\u00e0 \u00e8 un film del 1952 diretto da Christian-Jaque.\nLa pellicola narra la vita di una \"cocotte\" nel periodo del Secondo Impero francese.\nTrama.\nFormosa, volgare e astuta, Nan\u00e0 \u00e8 una cantante di operetta che sottomette ai suoi voleri gli uomini. Uno dopo l'altro il banchiere Steiner, il conte di Vandeuvres, l'istrione Fontan e soprattutto il conte Muffat, ciambellano dell'imperatore, gravitano attorno a lei che semina rovina, disonore e morte.\nMuffat, soprattutto, si trova a combattere le proprie convinzioni religiose e il suo rigore morale, per farsi notare insieme a lei. Egli perder\u00e0 il proprio denaro, il matrimonio e la sua reputazione e, in un sussulto di gelosia, finir\u00e0 con l'uccidere Nan\u00e0."}
{"id": "6901251", "revid": "767487", "url": "https://it.wikipedia.org/wiki?curid=6901251", "title": "Yago Fernando da Silva", "text": ""}
{"id": "6901253", "revid": "729019", "url": "https://it.wikipedia.org/wiki?curid=6901253", "title": "Dighe in gomma", "text": "Le dighe in gomma sono una tipologia di diga utilizzata per arginare l'acqua. \nTipologie.\nDighe a vela.\ncostituite da un diaframma elastico realizzato in tessuto gommato incernierato al suolo e da due o pi\u00f9 tiranti collegati ad un argano posto su di un traliccio metallico aereo. Quando \u00e8 necessario l'argano solleva la membrana gommata che si oppone al passaggio dell'acqua. Questo genere di diga non pu\u00f2 essere tracimato, se non minimamente.\nDighe a galleggiante.\nsono simili alle dighe a vela con l'unica differenza che la membrana viene sollevata da un corpo galleggiante. Non possono essere tracimate.\nDighe a tubolare.\ninventate negli Stati Uniti circa 50 anni fa, sono realizzate con una membrana di tessuto gommato incernierata al suolo lungo due generatrici (a formare un grosso cilindroide disteso) che risale lungo gli argini inclinati dell'alveo in destra e in sinistra idraulica. Il cilindro \u00e8 riempito d'acqua e da solo si oppone al passaggio dell'acqua in alveo, non pu\u00f2 essere tracimato. La pressione d'acqua all'interno di questo cilindro \u00e8 leggermente superiore (di circa il 20%) alla pressione idrostatica esterna e questo \u00e8 sufficiente perch\u00e9 la diga resti in esercizio: possono essere modestamente tracimate.\nDighe gonfiabili tipo Rubberdam.\ninventate circa 60 anni fa in Giappone, sono molto simili alle dighe a tubolare con la differenza di poter essere gonfiate anche ad aria. Sono realizzate con un unico involucro in tessuto gommato che viene risvoltato su se stesso e vincolato su una platea di fondo in calcestruzzo armato mediante una o due linee di ancoraggio non simmetriche; l'ancoraggio prosegue anche sulle spalle laterali che solitamente sono inclinate di 60\u00b0. Attraverso pi\u00f9 punti di collegamento, realizzati con flange metalliche, il tubolare gonfiabile \u00e8 messo in comunicazione con due linee pneumatiche. La prima linea pneumatica di diametro maggiore serve per gonfiare e sgonfiare la diga. La seconda linea serve per prelevare dal tubolare gonfiabile il segnale di pressione (attraverso il quale si comanda la diga) che in questo modo \u00e8 depurato dal \"colpo d'ariete\" dovuto alla partenza e all'arresto della elettrosoffiante (compressore d'aria a grande portata e poca pressione). Questo genere di diga pu\u00f2 essere tracimato solitamente fino ad un massimo del 30% della sua altezza. Si possono realizzare sbarramenti in campata unica anche di diverse centinaia di metri di lunghezza e di altezze dell'ordine di 5\u00a0m al massimo. Hanno la peculiarit\u00e0 di \"scomparire\" completamente sul fondo dell'alveo quando il livello di monte supera l'altezza critica (ad esempio altezza di \"piena\"). Sono sempre dotati di differenti dispositivi di abbattimento che ne garantiscono appunto lo sgonfiamento in caso di necessit\u00e0: sistemi elettronici di controllo e gestione delle valvole di scarico dell'aria; sistemi per vasi comunicanti che sfruttano dei sifoni caricati con liquidi; dischi di rottura di sovrappressione installati sulle linee pneumatiche; valvole di massima pressione; sistemi a galleggiante che aprono meccanicamente ed in maniera passiva valvole di scarico dell'aria. Questo genere di diga \u00e8 da considerarsi ad altezza fissa, poich\u00e9 quando si cerca di abbassarla, diminuendo la pressione all'interno del tubolare, si raggiunge la pressione critica e la diga perde di \"consistenza\" lasciando che l'acqua si raccolga in un solo punto della diga (schiacciandola), dando vita al fenomeno noto come V-notch.\nDighe gonfiabili scudate tipo Hard Top Rubberdam (o Steel Gates).\nsono concettualmente molto simili alle Rubberdam con l'unica variante di essere protette da uno scudo metallico incernierato sul fondo. L'ancoraggio del (o dei) tubolari gonfiabili non risale lungo le spalle, e le spalle sono perfettamente verticali e a 90\u00b0 con l'ancoraggio. La funzione dei tubolari gonfiabili \u00e8 quella di sollevare gli scudi, vincendo quindi il momento prodotto dalla spinta idrostatica di monte. La funzione dello scudo metallico \u00e8 quella di distribuire uniformemente la spinta dell'acqua sul tubolare gonfiabile (evitando il V-notch) oltre alla funzione di effettuare la tenuta all'acqua sulle spalle e sul fondo dove sono presenti apposite guarnizioni. Questo genere di dighe presenta tutte le sicurezze attive e passive delle Rubberdam e inoltre permette di eseguire regolazioni di portata idrica potendo sollevarsi o abbassarsi senza il rischio del V-notch. Funzionano a pressioni maggiori delle precedenti, e possono raggiungere altezze e lunghezze comparabili con le precedenti."}
{"id": "6901255", "revid": "1633360", "url": "https://it.wikipedia.org/wiki?curid=6901255", "title": "Chittsawangdee Pawat", "text": ""}
{"id": "6901259", "revid": "297031", "url": "https://it.wikipedia.org/wiki?curid=6901259", "title": "Timocaride", "text": ""}
{"id": "6901261", "revid": "599013", "url": "https://it.wikipedia.org/wiki?curid=6901261", "title": "Matheus Fernandes", "text": "Caratteristiche tecniche.\n\u00c8 un centrocampista di piede destro dinamico e abile in fase difensiva, in particolare nel recuperare palloni.\nCarriera.\nCresciuto nelle giovanili del , ha esordito il 27 aprile 2017 in occasione di un match di Coppa del Brasile vinto 2-1 contro lo .\nIl 19 dicembre 2018 firma un contratto quinquiennale per il Palmeiras.\nIl 31 gennaio 2020 viene acquistato per 7 milioni di euro pi\u00f9 3 di bonus dal Barcellona, che il giorno stesso lo cede in prestito al fino a giugno.\nA fine stagione fa ritorno al club catalano; tuttavia, dopo avere disputato solamente una partita con il club in Champions League contro la , rescinde il proprio contratto in data 29 giugno 2021.\nIl 9 luglio 2021 fa ritorno al .\nStatistiche.\n\"Statistiche aggiornate al 22 marzo 2021\"."}
{"id": "6901265", "revid": "228587", "url": "https://it.wikipedia.org/wiki?curid=6901265", "title": "Agnese Pasta", "text": "Contesto storico.\nLa morte nell'agosto 1447 del duca Filippo Maria Visconti aveva lasciato il ducato di Milano in una situazione precaria: il duca non aveva eredi e nessuno era stato da lui indicato come suo successore durante la malattia che precedette la sua morte. Per rimediare al vuoto di potere creatosi, un gruppo di nobili, con l'appoggio di giuristi dell'universit\u00e0 di Pavia, proclam\u00f2 l' Aurea Repubblica Ambrosiana, che si trov\u00f2 subito in stato di guerra con i vicini.\nNel maggio del 1448, Milano era in stato di guerra con la vicina repubblica di Venezia che ambiva ad annetterla nel suoi territori. La repubblica ambrosiana, che aveva tendenze ghibelline, non ricevette aiuti dalle altre citt\u00e0 che erano parte del preesistente ducato e anzi si trov\u00f2 circondata da alleanze ostili: Pavia e Parma rivendicarono la loro indipendenza, mentre Lodi e Piacenza si unirono a Venezia.\nLe truppe veneziane avevano varcato il confine storico del fiume Adda avanzando verso Milano e la repubblica Ambrosiana aveva proposto il comando delle sue forze al condottiero Francesco Sforza. Sforza tuttavia pretendeva il titolo di duca di Milano per accettare il comando, richiesta ritenuta inaccettabile dalle autorit\u00e0 della repubblica ambrosiana.\nLe truppe veneziane, dopo esser state bloccate da quelle milanesi, ma non respinte, si erano accampate nella Martesana ad Albignano, in attesa di sferrare un nuovo attacco diretto alla citt\u00e0. Nel frattempo avevano saccheggiato la campagna milanese, mentre l'esercito milanese si era ritirato entro le mure cittadine.\nAgnese Pasta e la rivolta di Melzo.\nTra gli eventi legati alle scorrerie dell'esercito veneziano nella campagna lombarda vi fu la conquista di Melzo da parte di Carlo Gonzaga, dopo un bombardamento a cui era seguita un'epidemia e un tentativo di rivolta anti-veneziano, conclusosi con un bagno di sangue. A questa conquista segu\u00ec un periodo di violenze nella cittadina da parte dei soldati veneti contro la popolazione locale, in gran parte formata da donne rimaste nel paese: gli uomini erano morti o arruolati.\nQueste violenze provocarono lo scoppio di una nuova rivolta, che secondo una tradizione storica sarebbe stata innescata da Agnese Pasta, una popolana che salita sulle mura cittadine sventolando lo stendardo della repubblica Ambrosiana incit\u00f2 le donne a ribellarsi e a scacciare gli occupanti lanciando sassi e impugnando i forconi.\nAlla notizia di questa rivolta e a quella che lo Sforza aveva infine preso il comando delle truppe milanesi, riconquistando Cassano e si muoveva verso Melzo, i veneziani abbandonarono il terreno ritirandosi.\nVerosimiglianza storica e ricordo.\nLa figura di Agnese Pasta \u00e8 scarsamente citata nei testi storici, per quanto i cronisti dell'epoca concordino nello scrivere che la liberazione di Melzo avvenne per merito delle donne della citt\u00e0.\nIl cronista Donato Bossi, nella sua \"Chronica bossiana\" (1492) conferma l'avvenuta rivolta delle donne di Melzo, senza citare Agnese Pasta:\nmentre il suo contemporaneo Giovanni Simonetta si limita ad annotare la ritirata veneta.\nLa persona di Agnese Pasta e le sue gesta vennero principalmente riprese in epoca risorgimentale.\nCos\u00ec \u00e8 descritta da Damiano Muoni:\nL'episodio venne ricordato anche da Cesare Cant\u00f9:\nA ricordo di Agnese Pasta \u00e8 intitolata una delle principali vie del centro storico di Melzo."}
{"id": "6901267", "revid": "2153076", "url": "https://it.wikipedia.org/wiki?curid=6901267", "title": "Done for Me", "text": "Done for Me \u00e8 un singolo del cantante statunitense Charlie Puth, pubblicato il 15 marzo 2018 come terzo estratto dal secondo album in studio \"Voicenotes\".\nIl singolo ha visto la partecipazione della cantante statunitense Kehlani.\nDescrizione.\n\"Done for Me\" \u00e8 una canzone di genere Pop e R&amp;B che presenta una linea di basso \"liquida\" ed \"elettronica\", \"un paio di trombe sintetiche e un riverbero vagamente stonato\", oltre a una \"atmosfera avvilita e introversa\" e \"caldi sintetizzatori che ricordano il pop classico degli anni '80\".\nSecondo Puth, non ci sono \"accordi pop nella canzone ma \u00e8 una canzone pop\" e trae ispirazione dal duo musicale inglese degli anni '80 Wham!.\nCharlie ha iniziato a prendere ispirazione per questa canzone tornando a casa da un Party di LA mentre percorreva la Sunset Boulevard Highway. Inoltre il cantante ha dichiarato di averci impiegato solamente 15 minuti per comporre questa canzone, in aggiunta disse che questa \u00e8 la canzone pi\u00f9 veloce che abbia mai creato.\nVideo musicale.\nIl 2 aprile 2018 \u00e8 stato pubblicato il lyric video del brano sul canale YouTube del cantante mentre il 21 aprile successivo \u00e8 stato pubblicato il videoclip ufficiale."}
{"id": "6901268", "revid": "124123", "url": "https://it.wikipedia.org/wiki?curid=6901268", "title": "Mario Maria Jacopetti", "text": "Biografia.\nLaureatosi in Ingegneria elettrotecnica a Napoli, dove fu allievo di Francesco Giordani, divenne prima professore (nel 1942) e successivamente Direttore dell\u2019Istituto di elettrochimica della scuola di ingegneria di Napoli.\n\u00c8 stato uno dei massimi esperti italiani dei fenomeni di corrosione per correnti vaganti, prestando attivit\u00e0 di esperto in diverse istituzioni italiane ed estere, quali la Federazione europea della corrosione, la National Association Corrosion Engineers, l'Association des Ingenieurs en Anticorrosion, la Farady Society, la Commissione corrosioni marine dei metalli del CNR, il Comitato tecnico del Registro italiano navale, il sottocomitato CEI per la corrosione, l\u2019Accademia Pontaniana. Nel triennio 1959/61 fu presidente della sezione napoletana dell\u2019Associazione Elettrotecnica Italiana (AEI).\nAttento alle ricadute applicative delle sue ricerche, fu componente dei consigli di amministrazione di diversi enti e societ\u00e0, tra cui: l'ATAN (Azienda tranvie ed autofilovie napoletane), di cui fu Presidente in un periodo particolarmente difficile, l'Universit\u00e0 di Napoli, la Societ\u00e0 esercizi telefonici e la Societ\u00e0 delle strade ferrate secondarie meridionali. Consulente della Cassa per il Mezzogiorno, provvide alla fondazione al suo interno del 'Centro controllo corrosioni', assicurandosi che raggiungesse un livello tecnico ed organizzativo in grado di competere con le organizzazioni simili, tanto nazionali quanto estere.\nPartecip\u00f2, in qualit\u00e0 di esperto sulla corrosione, alla realizzazione dell'acquedotto sottomarino per Procida ed Ischia, l'acquedotto di Atene e l'acquedotto Lorenzo Marques in Africa.\nDurante la seconda guerra mondiale, richiamato alle armi, prest\u00f2 servizio nella Marina militare e fu membro della Commissione permanente degli esperimenti sui materiali da guerra.\nTragicamente deceduto a seguito di un incidente stradale in Sicilia, il suo operato \u00e8 attualmente ricordato da un premio di laurea."}
{"id": "6901270", "revid": "121697120", "url": "https://it.wikipedia.org/wiki?curid=6901270", "title": "Matteo Ciacci", "text": "Biografia.\n\u00c8 stato fondatore del Movimento Civico10 di cui ha assunto il ruolo di Coordinatore dal 2013 al 2017.\nDal 2016 \u00e8 membro del Consiglio Grande e Generale nelle liste del Movimento Civico10, del quale \u00e8 risultato il pi\u00f9 votato ed anche capogruppo consiliare. Inoltre, \u00e8 stato anche membro del Consiglio dei XII.\nCiacci ha studiato Giurisprudenza all'Universit\u00e0 degli Studi di Urbino.\nHa collaborato con diversi quotidiani sammarinesi ed \u00e8 radiocronista presso radio San Marino oltre ad essere iscritto all\u2019Associazione Stampa Sportiva.\nDal 1\u00ba aprile al 1\u00ba ottobre 2018 \u00e8 Capitano Reggente in coppia con Stefano Palmieri. Al momento della sua elezione, \u00e8 la persona pi\u00f9 giovane al mondo a ricoprire il ruolo di capo di Stato.\nRicandidato alle elezioni dell\u20198 Dicembre 2019 viene rieletto in Consiglio Grande e Generale in Libera, lista che ricomprende il suo Movimento Civico10, risultandone il pi\u00f9 votato.\nIl 14 Novembre 2020 viene eletto per acclamazione, durante il Congresso Generale, primo Segretario politico di Libera \n\u00c8 attualmente membro della Commissione d\u2019inchiesta sulle banche, della Commissione Finanze e Sanit\u00e0 e dell\u2019Assemblea parlamentare del Mediterraneo."}
{"id": "6901271", "revid": "599013", "url": "https://it.wikipedia.org/wiki?curid=6901271", "title": "Hugo Lacava Schell", "text": ""}
{"id": "6901273", "revid": "1369234", "url": "https://it.wikipedia.org/wiki?curid=6901273", "title": "Jo\u00e3o Paulo Mior", "text": ""}
{"id": "6901275", "revid": "767487", "url": "https://it.wikipedia.org/wiki?curid=6901275", "title": "Raam (film)", "text": "Raam \u00e8 un film del 2009, diretto da K. Madesh. Si tratta del remake del film telugu Ready."}
{"id": "6901276", "revid": "599013", "url": "https://it.wikipedia.org/wiki?curid=6901276", "title": "Luiz Fernando Moraes dos Santos", "text": ""}
{"id": "6901280", "revid": "599013", "url": "https://it.wikipedia.org/wiki?curid=6901280", "title": "Marcelo Benevenuto", "text": ""}
{"id": "6901292", "revid": "827882", "url": "https://it.wikipedia.org/wiki?curid=6901292", "title": "La staffetta", "text": "La staffetta, chiamato in alcune edizioni italiane Il cercatore di piste, (titolo originale: \"The Pathfinder, or The Inland Sea\") \u00e8 un romanzo d'avventura pubblicato nel 1840 dallo scrittore statunitense James Fenimore Cooper (1789 - 1851). \u00c8 il quarto romanzo della saga de \"I racconti di Calza di Cuoio\", pubblicato a tredici anni di distanza dal precedente \"La prateria\", mentre \"Il cacciatore di daini\", l'ultimo capitolo del ciclo, usc\u00ec un anno pi\u00f9 tardi: nel 1841. Nella cronologia interna del ciclo \"La staffetta\" \u00e8 il terzo episodio dei cinque, situato tra \"L'ultimo dei Mohicani\" e \"I pionieri\". Il protagonista \u00e8 sempre l'esploratore e cacciatore nordamericano Nathaniel \"Natty\" Bumppo, soprannominato \"Calza di cuoio\".\nTrama.\nCome anche \"L'ultimo dei Mohicani\", \"La staffetta\" \u00e8 ambientato in Nordamerica negli anni '50 del XVIII sec., durante il corso della guerra franco-indiana. Il protagonista, l'esploratore e cacciatore Nathaniel \"Natty\" Bumppo, assieme ai suoi compagni, il guerriero mohicano Chingachgook e il capitano di fiume Jasper Western, si imbattono nei pressi del lago Ontario nella giovane Mabel Dunham, che, accompagnata dallo zio, il sottoufficiale inglese Charles Cap, dalla guida indiana Arrowhead e dalla moglie di quest'ultimo, \u00e8 in viaggio per Fort Oswego, una fortificazione inglese, ove presta servizio come sergente il padre di Mabel. Insieme, i due gruppi riescono ad attraversare il territorio, reso ostile dalla presenza di guerrieri indiani alleati con i francesi, e a raggiungere il forte. Ivi il sergente Dunham comunica alla figlia di volerla vedere sposata quanto prima, per non doversi pi\u00f9 preoccupare per il suo futuro. Il sergente incoraggia Natty Bumppo, ma si fanno parimenti avanti come pretendenti Jasper Western ed un tenente di nome Muir. In una sfida di tiro a segno Natty ha la meglio, ma decide di rinunciare al premio del vincitore, una sciarpa di seta, in favore di Western, il quale lo dona a Mabel.\nUna lettera anonima accusa Jasper Western di essere una spia al soldo dei francesi, ciononostante gli viene affidato l'incarico di condurre con un cutter dei rinforzi ad una base segreta sulle Mille Isole del lago Ontario. Lo accompagnano di nuovo Natty e Chingachgook, nonch\u00e9 il sergente Dunham, Mabel, il tenente Muir e Charles Cap. Arrivati a destinazione, Mabel viene per\u00f2 a sapere da June, la moglie della guida indiana Arrowhead, che il di lei marito \u00e8 in realt\u00e0 un capo dei Tuscarora, alleati dei francesi, e intende condurre un attacco contro la base segreta. Mentre Cap e Muir vengono fatti prigionieri dai nemici, Mabel, Natty e Dunham riescono ad asserragliarsi nella base, ove il sergente, mortalmente ferito, ottiene da Natty la promessa di prendersi cura di sua figlia, prima di spirare. Chingachgook riesce ad evadere dall'assedio e fugge verso Fort Oswego in cerca di aiuti, mentre gli uomini bloccati sulle Mille Isole oppongono un'accanita resistenza agli assalitori indiani. Quando Western riesce a derubare gli indiani delle loro canoe, questi si vedono perduti e Arrowhead accusa del disastro il tenente Muir e lo accoltella a morte. Si scoprir\u00e0 infatti che era stato Muir a spiare per conto dei francesi, permettendo l'assalto, e ad inviare la lettera anonima che accusava Western. Quando sopraggiungono i rinforzi inglesi, Arrowhead viene ucciso da Chingachgook. Natty confessa a Western la promessa che gli aveva fatto compiere il morente sergente Dunham, ma rinuncia definitivamente a sposare Mabel, non volendole addossare il peso di una vita nella selva quale \u00e8 quella che lui conduce. Western quindi sposa Mabel e si stabilisce con lei nei pressi di Fort Oswego."}
{"id": "6901307", "revid": "22356", "url": "https://it.wikipedia.org/wiki?curid=6901307", "title": "Tethydraco", "text": "Tethydraco (il cui nome significa \"drago di Tetide\") \u00e8 un genere estinto di pterosauro pteranodontide vissuto nel Cretaceo superiore (Maastrichtiano), i cui fossili sono stati ritrovati vicino a Sidi Daoui, in Provincia di Khouribga, Marocco. Il genere contiene una singola specie, ossia \"T. regalis\", che rappresenta il primo pteranodontide risalente alla fine del Cretaceo.\nDescrizione.\n\"Tethydraco\" era uno pterosauro di grandi dimensioni: il suo omero misura 231 millimetri (9,09 pollici), mancando tuttavia della testa. La lunghezza dell'omero implica un'apertura alare di circa 5 metri (16,4 piedi), rendendo le dimensioni del \"Tethydraco\" paragonabili a quelle dei suoi parenti nordamericani.\n\"Tethydraco\" rappresenta sia il primo pteranodontide risalente al Maastrichtiano sia il primo proveniente dall'Africa. Numerose caratteristiche consentono di identificarlo come pteranodontide. L'omero si distingue da quello dei nictosauridi per la presenza della cresta deltopettorale, che manca di un'espansione distale a forma di ascia, e da entrambi nyctosauridi e azhdarchidi per la costruzione massiccia. L'ulna molto robusta, carattere tipico degli pteranodntidi, con un corpo centrale espanso. Il femore \u00e8 caratteristico degli pteranodontidi con una combinazione ad arco incurvato, un carattere derivato di pteranodontidi e nyctosauridi, con una cresta femorale ben sviluppata un troncatere maggiore prominente e un albero femorale distale non espanso, plesiomorfie assenti nei nyctosauridi.\nNonostante le varie somiglianze \"Tethydraco\" pu\u00f2 essere distinto da \"Pteranodon\" per avere una cresta deltopettorale pi\u00f9 piccola, posizionata prossimalmente e un ectepicondilo pi\u00f9 prominente. Anche la forma \u00e8 diversa, con il corpo centrale espanso distalmente. Il femore invece \u00e8 indistinguibile da \"Pteranodon\".\nClassificazione.\nDi seguito \u00e8 riportato un cladogramma che mostra i risultati di un'analisi filogenetica presentata per la prima volta da Andres e Myers nel 2014 e aggiornata con dati aggiuntivi di Andres e colleghi nel 2018, che mostra la collocazione di \"Tethydraco\" all'interno di Pteranodontidae;\nStoria della scoperta.\nNel 2015, un gruppo di paleontologi ha acquistato fossili di pterosauri da commercianti di fossili che li hanno acquistati da lavoratori nelle miniere di fosfato del Khouribga. Lo scopo era quello di determinare la biodiversit\u00e0 degli pterosauri alla fine del Cretaceo. Infatti, non vi \u00e8 traccia di Lagerst\u00e4tten di pterosauri in questa periodo, siti con una grande ricchezza di specie e una conservazione eccezionale. Tuttavia, sono stati trovati alcuni scheletri parziali di Azhdarchidae, dai quali molti ricercatori hanno concluso che gli altri gruppi di pterosauri si erano gi\u00e0 estinti prima della fine del periodo. Tuttavia, la cattiva conservazione dei fossili potrebbe aver dato un'immagine falsa della situazione. Questo pu\u00f2 essere testato raccogliendo tutte le ossa che si trovano negli strati di fosfato estesi che sono sistematicamente e commercialmente estratti su larga scala. Risult\u00f2 che c'erano delle ossa tra quelli che non sembravano appartenere ad azhdarchidi. Dopo averli analizzati e studiati i ricercatori hanno deciso di istituirne nuove specie.\nNel 2018, Nicholas R. Longrich, David M. Martill e Brian Andres nominarono e descrissero la specie tipo \"Tethydraco regalis\". Il nome generico, \"Tethydraco\", unisce le parole Tetide, il mare che a quel tempo separava l'Africa dall'Europa e dall'Asia, con la parola latina \"draco\", ossia \"drago\". Il nome specifico, \"regalis\", \u00e8 una parola latina che significa \"regale\".\nL'olotipo, FSAC-OB 1, si trova nel mezzo Couche III, il complesso di strati di fosfato pi\u00f9 basso a Sidi Daoui che risale al tardo Maastrichtiano. L'olotipo consiste in un omero sinistro piuttosto appiattito. Tra gli altri esemplari assegnati al genere vi sono: FSAC-OB 199: un'ulna, FSAC-DB 200: un'ulna; FSAC-OB 201: un femore, e FSAC-OB 202: un femore con tibia. I descrittori hanno ammesso che era difficile dimostrare un legame tra le ossa assegnate e l'olotipo. I gomiti, tuttavia, si adattano bene in larghezza all'omero. I femori vengono assegnati perch\u00e9 sembrano pertadinisti."}
{"id": "6901309", "revid": "1310927", "url": "https://it.wikipedia.org/wiki?curid=6901309", "title": "Brenner Marlos Varanda de Oliveira", "text": ""}
{"id": "6901312", "revid": "4711", "url": "https://it.wikipedia.org/wiki?curid=6901312", "title": "Ml\u00e1de\u017en\u00edcky basketbalov\u00fd klub Kom\u00e1rno", "text": ""}
{"id": "6901313", "revid": "767487", "url": "https://it.wikipedia.org/wiki?curid=6901313", "title": "Marcelo Machado dos Santos", "text": ""}
{"id": "6901316", "revid": "93556", "url": "https://it.wikipedia.org/wiki?curid=6901316", "title": "Wilopo", "text": "Biografia.\nNato a Purworejo, Giava Centrale, da giovane studi\u00f2 in un istituto appartenente al movimento educativo denominato \"Taman Siswa\" fondato da Ki Hajar Dewantara, dove pi\u00f9 tardi divent\u00f2 maestro.\nIl suo primo incarico governativo fu nel primo e nel secondo gabinetto del Primo Ministro Amir Sjarifuddin, in qualit\u00e0 di Ministro del Lavoro dal 3 luglio 1947 al 29 gennaio 1948."}
{"id": "6901317", "revid": "466539", "url": "https://it.wikipedia.org/wiki?curid=6901317", "title": "Hajo Seppelt", "text": "Biografia.\nFu il primo a raccogliere testimonianze e a rendere pubbliche le notizie circa il caso di doping di Stato in Russia."}
{"id": "6901321", "revid": "287204", "url": "https://it.wikipedia.org/wiki?curid=6901321", "title": "Mestsk\u00fd basketbalov\u00fd klub Ban\u00edk Handlov\u00e1", "text": "Il M.B.K. Ban\u00edk Handlov\u00e1 \u00e8 una societ\u00e0 cestistica avente sede a Handlov\u00e1, in Slovacchia. Fondata nel 1941, gioca nel campionato slovacco."}
{"id": "6901326", "revid": "767487", "url": "https://it.wikipedia.org/wiki?curid=6901326", "title": "Tre valzer", "text": "Tre valzer (\"Les trois valses\") \u00e8 un film del 1938 diretto da Ludwig Berger.\nTrama.\nL'azione si svolge in tre periodi diversi e successivi, dei quali l'impresario Brunner \u00e8 testimone:"}
{"id": "6901328", "revid": "767487", "url": "https://it.wikipedia.org/wiki?curid=6901328", "title": "Rodrigo Lindoso", "text": ""}
{"id": "6901330", "revid": "4711", "url": "https://it.wikipedia.org/wiki?curid=6901330", "title": "MBK Handlova", "text": ""}
{"id": "6901333", "revid": "339392", "url": "https://it.wikipedia.org/wiki?curid=6901333", "title": "Marcelo da Concei\u00e7\u00e3o Benevenuto Malaquias", "text": ""}
{"id": "6901336", "revid": "458786", "url": "https://it.wikipedia.org/wiki?curid=6901336", "title": "Luiz Fernando Morais dos Santos", "text": ""}
{"id": "6901343", "revid": "729019", "url": "https://it.wikipedia.org/wiki?curid=6901343", "title": "Hendon Central", "text": "Hendon Central \u00e8 una stazione della metropolitana di Londra, servita dalla linea Northern.\nStoria.\nLa stazione apr\u00ec il 19 novembre 1923, insieme alla stazione di Brent Cross, come prima parte dell'estensione a nord di Golders Green della \"Charing Cross, Euston &amp; Hampstead Railway\" (CCE&amp;HR, in seguito la Northern Line). Hendon Central fu il capolinea settentrionale della diramazione fino al 18 agosto 1924, quando fu aperta la seconda sezione dell'estensione fino a Edgware.\nStrutture e impianti.\nCome tutte le stazioni a nord di Golders Green, Hendon Central \u00e8 una stazione di superficie (anche se i binari entrano in due tunnel paralleli poco a nord della stazione, in direzione di Colindale). All'epoca della sua costruzione, si trovava in una zona rurale poco a sud del villaggio di Hendon.\nL'edificio della stazione \u00e8 un monumento classificato di Grade II, progettato in stile neo-georgiano dall'architetto Stanley Heaps, che disegn\u00f2 anche la stazione di Brent Cross secondo uno schema molto simile, con un portico formato da un colonnato dorico. Il fatto che la zona fosse priva di costruzioni permise di pianificare lo sviluppo urbanistico con un livello insolitamente alto di coordinazione architettonica e di stile fra la stazione e gli edifici circostanti. La stazione avrebbe dovuto essere il centro di una nuova municipalit\u00e0 suburbana e fu pertanto costruita in modo da affacciarsi su una piazza circolare di 240 metri di diametro, intersecata da quattro strade che consentono l'accesso a tutte le zone di Hendon e dell'area circostante.\nLa stazione \u00e8 stata ristrutturata nel 2008. Sono stati installati ascensori che permettono l'accesso alle piattaforme a passeggeri con disabilit\u00e0. \u00c8 stato inoltre incrementato il numero delle telecamere di sorveglianza e le decorazioni sono state restaurate, nel rispetto delle caratteristiche architettoniche della stazione.\nSi trova sul confine tra la \"Travelcard Zone 3\" e la \"Travelcard Zone 4\".\nInterscambi.\nNelle vicinanze della stazione effettuano fermata alcune linee urbane automobilistiche, gestite da London Buses"}
{"id": "6901346", "revid": "1573940", "url": "https://it.wikipedia.org/wiki?curid=6901346", "title": "Ocyceros", "text": "Ocyceros \u00e8 un genere della famiglia dei Bucerotidi i cui rappresentanti sono originari del Sud-est asiatico. Sono noti collettivamente come \u00abbuceri grigi asiatici\u00bb, ma anche come \u00ablofoceri asiatici\u00bb, e, assieme ai lofoceri africani dell'Africa e del Medio Oriente, venivano originariamente classificati nel genere \"Tockus\". Tuttavia, differenziandosi dalle specie di questo genere sotto diverse caratteristiche, vengono oggi posti in un genere distinto.\nCome tutti i buceri, le specie appartenenti al genere \"Ocyceros\" nidificano nelle cavit\u00e0 degli alberi: la femmina trascorre diverse settimane all'interno del nido, il cui ingresso \u00e8 chiuso quasi interamente da una parete; attraverso una piccola fessura il maschio nutre la femmina e, successivamente, i nidiacei.\nLe tre specie assegnate a questo genere vengono tutte classificate come \u00abspecie a rischio minimo\u00bb (\"Least Concern\") dalla IUCN.\nDescrizione.\nTutti e tre questi buceri sono specie di piccole dimensioni. Si differenziano dalle specie del genere \"Tockus\", molto pi\u00f9 numerose, per non presentare un comportamento di difesa territoriale. I maschi trasportano inoltre il cibo nel gozzo e lo consegnano alla femmina e ai nidiacei dopo averlo rigurgitato. Gli \"Ocyceros\" vengono inoltre infestati da parassiti diversi rispetto a quelli che sono soliti infestare i \"Tockus\".\nLa specie pi\u00f9 insolita del genere \u00e8 il bucero grigio indiano. Presenta un casco insolitamente appuntito che termina a met\u00e0 del becco. La coppia centrale di penne timoniere \u00e8 sorprendentemente allungata e le ali corte fanno assomigliare il suo volo a quello di un pappagallo. Le altre due specie presentano caschi solo leggermente abbozzati.\nBiologia.\nLe specie del genere \"Ocyceros\" sono onnivore come tutti i buceri. Tuttavia, la maggior parte della loro dieta \u00e8 costituita da frutti, in particolare da fichi selvatici. Di norma afferrano questi frutti con il lungo becco direttamente dai rami posti sulle cime degli alberi. Di tanto in tanto assumono anche proteine animali sotto forma di insetti e piccoli vertebrati.\nDistribuzione e habitat.\nDelle tre specie, quella maggiormente diffusa \u00e8 il bucero grigio indiano. Il suo areale si estende dal Punjab (Pakistan nord-orientale) al Nepal meridionale e al Bangladesh nord-occidentale, spingendosi a sud attraverso gran parte dell'India. Esso \u00e8 assente solamente dalla parte sud-occidentale del paese e dalla sua costa orientale. Non \u00e8 una specie minacciata, bens\u00ec \u00e8 piuttosto diffusa e abbastanza comune in numerosi \"habitat\"; si \u00e8 dimostrata una specie abbastanza adattabile e si pu\u00f2 trovare anche nelle aree coltivate.\nL'areale delle altre due specie \u00e8 notevolmente pi\u00f9 piccolo. Il bucero grigio di Sri Lanka \u00e8 presente solamente in quest'isola. Il bucero grigio del Malabar si incontra invece sui Ghati occidentali. I Ghati occidentali sono una catena montuosa dell'India occidentale che corre lungo il margine dell'altopiano del Deccan, separandolo dalla stretta pianura costiera che si affaccia sul mar Arabico. Iniziano a sud del fiume Tapti, al confine tra gli stati indiani di Gujarat e Maharashtra, e corrono per circa 1600 km attraverso gli stati di Maharashtra, Goa, Karnataka, Kerala e Tamil Nadu fino alla punta del subcontinente indiano.\nTassonomia.\nIl genere comprende le seguenti specie:"}
{"id": "6901358", "revid": "767487", "url": "https://it.wikipedia.org/wiki?curid=6901358", "title": "Ghiacciaio Barry", "text": "Il ghiacciaio Barry (\"Barry Glacier\") \u00e8 un ghiacciaio situato nell'Alaska (Stati Uniti) sud-centrale nel Census Area di Valdez-Cordova.\nDati fisici.\nIl ghiacciaio si trova all'estremit\u00e0 nord-occidentale della Foresta Nazionale di Chugach (\"Chugach National Forest\"). \u00c8 lungo oltre 20\u00a0km, largo al massimo 1.500 metri; ha un orientamento nord-est/sud-ovest e nasce nel gruppo montuoso Chugach (estremit\u00e0 nord-occidentale), in particolare tra i monti Grace (\"Mount Grace\") e \"Globemaster Peak\". Il ghiacciaio che finisce nel mare (nel braccio di mare chiamato \"Barry Arm\") si forma ad una altitudine di circa 2.000 . Con un dislivello di 2.000 metri ha una pendenza media del 10%.\nIl ghiacciaio si trova in un braccio di mare parallelo (ma pi\u00f9 a nord) al pi\u00f9 famoso Fiordo College (\"College Fjord\"). Il ghiacciaio, abbastanza grande, in certi periodi pu\u00f2 generare tanto ghiaccio da bloccare l'accesso alla baia.\nIl ghiacciaio \u00e8 circondato dai seguenti monti (tutti appartenenti al gruppo montuoso del Chugach):\nAltri ghiacciai vicini al Barry sono (tutti finiscono nel braccio di mare \"Barry Arm\"):\nStoria.\nIl ghiacciaio \u00e8 stato nominato nel 1898 dal capitano E.F. Glenn e fu descritto per la prima volta dallo stesso. In seguito fu studiato pi\u00f9 estensivamente dalla spedizione di Harriman (un magnate delle ferrovie) in Alaska nel 1899, e a pi\u00f9 riprese fino al 1914. Delle foto del 1910 mostrano che il ghiacciaio Barry si \u00e8 congiunto in mare con il ghiacciaio Cascade.\nAccessi e turismo.\nIl ghiacciaio \u00e8 visibile dal braccio di mare chiamato \"Barry Arm\" ed \u00e8 raggiungibile solamente via mare da Whittier (65\u00a0km circa) a da Valdez (160\u00a0km circa). Durante la stagione turistica sono programmate diverse escursioni via mare da Whittier per visitare il ghiacciaio e quelli vicini."}
{"id": "6901368", "revid": "199745", "url": "https://it.wikipedia.org/wiki?curid=6901368", "title": "Barry Glacier", "text": ""}
{"id": "6901376", "revid": "1478699", "url": "https://it.wikipedia.org/wiki?curid=6901376", "title": "Sardinia Blues", "text": ""}
{"id": "6901381", "revid": "1605525", "url": "https://it.wikipedia.org/wiki?curid=6901381", "title": "Prix Marcel Proust", "text": "Il Premio Marcel Proust, istituito nel 1972 dal Consiglio Municipale di Cabourg in Normandia, era destinato a premiare un'opera letteraria che si richiamasse all'opera di Marcel Proust. \u00c8 stato conferito dal 1972 al 1994 e donava al vincitore la somma di 5000 franchi."}
{"id": "6901387", "revid": "298229", "url": "https://it.wikipedia.org/wiki?curid=6901387", "title": "Noel Freeman", "text": "Biografia.\nGareggi\u00f2 ai Giochi olimpici di , arrivando secondo nella gara dei 20 km."}
{"id": "6901409", "revid": "686936", "url": "https://it.wikipedia.org/wiki?curid=6901409", "title": "Denver Broncos 1967", "text": "La stagione dei Denver Broncos \u00e8 stata la ottava nella American Football League. La squadra termin\u00f2 con 3 vittorie e 11 sconfitte, terminando al quarto posto della AFL Western division. Floyd Little fu il capitano della squadra nella sua stagione da rookie.\nIl 5 agosto, i Broncos affrontarono i Detroit Lions in una partita amichevole, battendoli per 13\u20137 e divenendo cos\u00ec la prima squadra della AFL a battere una delle NFL.\nPrima della stagione, i Broncos modificarono il colore dei loro caschi da arancione a blu.\nClassifiche.\nNota: I pareggi non venivano conteggiati ai fini della classifica fino al 1972."}
{"id": "6901412", "revid": "339392", "url": "https://it.wikipedia.org/wiki?curid=6901412", "title": "Atocha Renfe (metropolitana di Madrid)", "text": ""}
{"id": "6901422", "revid": "1001457", "url": "https://it.wikipedia.org/wiki?curid=6901422", "title": "Berestejs'ka (metropolitana di Kiev)", "text": ""}
{"id": "6901425", "revid": "1001457", "url": "https://it.wikipedia.org/wiki?curid=6901425", "title": "Berliner Stra\u00dfe (metropolitana di Berlino)", "text": ""}
{"id": "6901446", "revid": "1573940", "url": "https://it.wikipedia.org/wiki?curid=6901446", "title": "Bes\u00f2s Mar (metropolitana di Barcellona)", "text": ""}
{"id": "6901450", "revid": "124123", "url": "https://it.wikipedia.org/wiki?curid=6901450", "title": "Tadeusz Rut", "text": "Biografia.\nAi Giochi olimpici di arriv\u00f2 terzo nel lancio del martello, lanciando 65,64 m. Fu campione europeo della stessa specialit\u00e0 nel 1958."}
{"id": "6901451", "revid": "1573940", "url": "https://it.wikipedia.org/wiki?curid=6901451", "title": "Biesdorf-S\u00fcd (metropolitana di Berlino)", "text": ""}
{"id": "6901452", "revid": "95422085", "url": "https://it.wikipedia.org/wiki?curid=6901452", "title": "Hot cross buns", "text": ""}
{"id": "6901457", "revid": "1001457", "url": "https://it.wikipedia.org/wiki?curid=6901457", "title": "Blaha Lujza t\u00e9r (metropolitana di Budapest)", "text": ""}
{"id": "6901458", "revid": "1001457", "url": "https://it.wikipedia.org/wiki?curid=6901458", "title": "Blaschkoallee (metropolitana di Berlino)", "text": ""}
{"id": "6901461", "revid": "1001457", "url": "https://it.wikipedia.org/wiki?curid=6901461", "title": "Blissestra\u00dfe (metropolitana di Berlino)", "text": ""}
{"id": "6901463", "revid": "1001457", "url": "https://it.wikipedia.org/wiki?curid=6901463", "title": "Bl\u00e5sut (metropolitana di Stoccolma)", "text": ""}
{"id": "6901468", "revid": "298229", "url": "https://it.wikipedia.org/wiki?curid=6901468", "title": "Martha Langbein", "text": ""}
{"id": "6901474", "revid": "599013", "url": "https://it.wikipedia.org/wiki?curid=6901474", "title": "Anni Biechl", "text": ""}
{"id": "6901477", "revid": "1543377", "url": "https://it.wikipedia.org/wiki?curid=6901477", "title": "Brunhilde Hendrix", "text": "Era figlia di due atleti tedeschi che avevano partecipato a loro volta ai Giochi olimpici, Friedrich Hendrix e Marie Dollinger."}
{"id": "6901487", "revid": "599013", "url": "https://it.wikipedia.org/wiki?curid=6901487", "title": "Celina Jesionowska", "text": ""}
{"id": "6901490", "revid": "287204", "url": "https://it.wikipedia.org/wiki?curid=6901490", "title": "Al Lawrence", "text": ""}
{"id": "6901491", "revid": "300067", "url": "https://it.wikipedia.org/wiki?curid=6901491", "title": "Rally di Cina 1999", "text": "Il Rally di Cina 1999, ufficialmente denominato 3rd 555 China Rally, \u00e8 stata l'undicesima prova del campionato del mondo rally 1999, nonch\u00e9 la terza edizione del Rally di Cina e la prima con valenza mondiale. La manifestazione si \u00e8 svolta dal 17 al 19 settembre sugli sterrati della Cina nord orientale ed ebbe sede nel distretto di Huairou, a nord est di Pechino.\nL'evento \u00e8 stato vinto dal francese Didier Auriol, navigato dal connazionale Denis Giraudet, al volante di una Toyota Corolla WRC della scuderia ufficiale Toyota Castrol Team, davanti alla coppia britannica formata da Richard Burns e Robert Reid, su Subaru Impreza WRC99 del Subaru World Rally Team, e a quella spagnola composta da Carlos Sainz e Luis Moya, compagni di squadra dei vincitori.\nRisultati.\nClassifica.\nLegenda"}
{"id": "6901503", "revid": "399", "url": "https://it.wikipedia.org/wiki?curid=6901503", "title": "Sharon Lynn", "text": "Biografia.\nDopo aver vinto un concorso di bellezza, nel 1924 ottenne una piccola parte nel film di Maurice Elvey \"Curlytop\". La sua carriera cinematografica decoll\u00f2 dal 1927 ed ebbe il maggior successo nei successivi tre anni, nei quali interpret\u00f2, a volte anche da protagonista, una ventina di film di secondo livello, tanto western quanto commedie leggere e musical. Il declino apparve negli anni trenta, quando in sette anni partecip\u00f2 a soli otto film, tra i quali \"I fanciulli del West\" (1937), con Stan Laurel e Oliver Hardy, e ponendo fine alla sua carriera nel 1938 con il musical \"Thistledown\".\nSi era sposata nel 1932 con lo sceneggiatore Benjamin Glazer e, rimasta vedova nel 1956, con il finanziere John Sershen. Sharon Lynn mor\u00ec nel 1963 a causa della sclerosi multipla e fu sepolta nell'Inglewood Park Cemetery. ."}
{"id": "6901504", "revid": "47767", "url": "https://it.wikipedia.org/wiki?curid=6901504", "title": "Vescovo di Magdeburgo", "text": ""}
{"id": "6901521", "revid": "767487", "url": "https://it.wikipedia.org/wiki?curid=6901521", "title": "Predella della pala Barbadori", "text": "La Predella dalla pala Barbadori \u00e8 stata dipinta da Filippo Lippi nel 1437-1438 e si trova oggi alla Galleria degli Uffizi.\nStoria.\nLa \"predella della pala Barbadori\", insieme alla parte superiore della pala Barbadori, fu portata a Parigi nel 1810 come oggetto delle spoliazioni napoleoniche del Granducato di Toscana ed entr\u00f2 al Louvre nel 1814; la predella torn\u00f2 in Italia nel 1819, in conseguenza della caduta di Napoleone I, mentre il dipinto superiore della pala Barbadori rimase a Parigi, dove ancora oggi \u00e8 esposto, al Louvre.\nQuesta opera d'arte fu commissionata l'8 marzo 1437 dai capitani di Orsanmichele di parte Guelfa, esecutori delle volont\u00e0 testamentarie di Gherardo Barbadori, morto nel 1429, che aveva raccomandato di dedicare un altare a san Frediano, nella basilica di Santo Spirito, a Firenze. In una lettera di Domenico Veneziano indirizzata a Piero de' Medici in data 1\u00ba aprile 1438, si si afferma che la pala non ancora finita.\nLa \"pala Barbadori\" nel corso del Cinquecento fu trasferita in sacrestia e all'inizio dell'Ottocento fu messa nella Galleria dell'Accademia.\nDescrizione.\nLa predella si compone di tre pannelli, alti 40 cm e complessivamente lunghi 235 cm. Il pannello centrale \u00e8 lungo circa il doppio dei due pannelli laterali. I soggetti delle tre scene sono raramente rappresentati:\nFra Filippo Lippi, nell'ambito della pittura fiorentina del suo tempo, si distingueva per pitture lievi e decorative, adatte ad essere comprese facilmente. Bernard Berenson, nel 1932, not\u00f2 in alcuni punti, in particolare nel pannello di sinistra, la collaborazione di Francesco Pesellino."}
{"id": "6901525", "revid": "599013", "url": "https://it.wikipedia.org/wiki?curid=6901525", "title": "Bill Dellinger", "text": ""}
{"id": "6901535", "revid": "712828", "url": "https://it.wikipedia.org/wiki?curid=6901535", "title": "Saturn Awards 2008", "text": "La 34\u00aa edizione dei Saturn Awards si \u00e8 svolta il 24 giugno 2008 all'Universal City Hilton Hotel di Los Angeles in California, per premiare le migliori produzioni cinematografiche del 2007. \nVincitori e candidati.\nI vincitori sono indicati in grassetto, a seguire gli altri candidati."}
{"id": "6901536", "revid": "1442080", "url": "https://it.wikipedia.org/wiki?curid=6901536", "title": "Wellington do Nascimento Silva", "text": ""}
{"id": "6901541", "revid": "729019", "url": "https://it.wikipedia.org/wiki?curid=6901541", "title": "Sacco di Molfetta", "text": "Il sacco di Molfetta fu un episodio militare che avvenne tra il 18 e il 20 luglio 1529 da parte di truppe francesi e veneziane nel contesto della guerra della Lega di Cognac.\nAntefatti.\nNel 1519 la signoria di Molfetta era passata, assieme al Regno di Napoli, sotto il controllo di Carlo V, come eredit\u00e0 da parte della madre Giovanna. La consuetudine voleva che, previa consultazione di nobili e popolani, venisse incaricato un ambasciatore per recarsi ad omaggiare il nuovo sovrano. La scelta ricadde su Erricolo Passari che per\u00f2 fu nominato dai nobili senza aver consultato i ceti pi\u00f9 bassi. Di conseguenza, al suo ritorno da Madrid, Passari fu assassinato da alcuni paesani offesi dal comportamento. Questo episodio gett\u00f2 le basi per il sacco della citt\u00e0.\nNel 1528, con scoppio della guerra della Lega di Cognac, la citt\u00e0 mantenne un atteggiamento ambiguo.\nUn giorno un uomo, tale Antonio Bove, fece circolare la voce che i nobili volessero vendere la citt\u00e0 ai francesi, scatenando l'ira dei popolani che assalirono Palazzo Dogana, al cui interno si erano riparati alcuni aristocratici. Per sedare le tensioni tra nobili e popolani Hernando de Alarc\u00f3n, ministro della guerra di Carlo V, invi\u00f2 in citt\u00e0 30 soldati. Allora alcuni nobili chiesero protezione a Sergianni Caracciolo, principe di Melfi, alleato dei francesi, che si trovava a Barletta assieme all'armata veneziana.\nIl 13 luglio 1529 giunse a Monopoli il provveditore della flotta veneziana Giovanni Contarini con 15 galee e il provveditore generale Giovanni Vitturi lo and\u00f2 ad incontrare in porto. Il Contarini lo inform\u00f2 sulla situazione a Nard\u00f2, Ugento e Castro e del fatto che su una delle sue galee vi era il conte di Castro che intendeva incontrare Renzo degli Anguillara per chiedergli soccorso contro le truppe imperiali. I due deliberarono allora di recarsi a Barletta per discutere con Renzo di un attacco su Brindisi. Vi giunsero la sera del giorno successivo e gli esposero la necessit\u00e0 di soccorrere le tre citt\u00e0 salentine chiedendogli poi il suo parere in merito ad un'offensiva su Brindisi. Renzo rispose che si doveva procedere con cautela poich\u00e9 l\u2019esercito che aveva assediato Monopoli avrebbe potuto facilmente soccorrere Brindisi. Disse tuttavia di aver appreso che Alfonso III d'Avalos, appena tornato da Napoli, aveva ricevuto l\u2019ordine di spostare le truppe spagnole dalla Puglia per effettuare operazioni militari in Toscana o Lombardia, pertanto se avessero atteso quattro giorni avrebbero poi potuto operare con maggiore sicurezza. Nel frattempo, siccome aveva appreso che Ferrante di Capua si sarebbe ritirato da Molfetta insieme ai suoi cavalleggeri per servire il pontefice contro Malatesta Baglioni, sarebbe stata buona cosa attaccare quella citt\u00e0, ricca di vino e di legname di cui si aveva gran bisogno data la carestia. Una volta presa, si sarebbe andati in soccorso di Nard\u00f2, Ugento e Castro. I due provveditori si dissero d\u2019accordo. Renzo disse inoltre di volersi liberare di una parte dei soldati perch\u00e9 protestavano in quanto non gli erano state corrisposte le ultime cinque paghe; nei giorni precedenti 1.500 fanti avevano disertato proprio per i mancati pagamenti oltre che per la penuria di cibo. Per l\u2019impresa di Brindisi, dunque, non avrebbe potuto garantire pi\u00f9 di 1.000 fanti e il Vitturi stesso non avrebbe potuto servirsi dei suoi 300 fanti, molti dei quali avevano disertato o erano morti di peste in conseguenza dell'assedio di Monopoli. Poich\u00e9 non erano ancora giunte a Barletta le truppe di Federico Carafa, destinate a liberare Castro e Nard\u00f2 e che avrebbero dovuto essere trasportate dalle galee di Giorgio Diedo, si decise che Giovanni Contarini sarebbe salpato la sera stessa con le sue galee per Peschici per non destare sospetti nel nemico in merito ad un possibile attacco su Molfetta e per imbarcare altri soldati. In serata giunse a Barletta anche Almor\u00f2 Morosini, capitano del golfo, con la fusta Marcella, dopo aver fatto approvvigionamenti a Corf\u00f9. Si decise che il capo dell\u2019offensiva su Molfetta e Giovinazzo sarebbe stato Sergianni Caracciolo, determinato a riavere quella citt\u00e0 che suo figlio Troiano aveva ricevuto in dote. Se Molfetta fosse stata presa, il principe vi sarebbe restato con una guarnigione di 200 fanti mentre il Contarini e il Carafa avrebbero proseguito alla volta di Castro con 1.000 fanti. Una volta liberata quella cittadina e dopo aver rimpolpato le fila con i partigiani locali, si sarebbe puntato su Brindisi.\nAssedio.\nLa sera del 17 luglio i 1.000 fanti di Carafa si imbarcarono sulle galee di Giorgio Diedo insieme al barone di Macchia e ai nobili molfettesi mentre il piccolo esercito del Caracciolo si incammin\u00f2 via terra. La flotta salp\u00f2 quella notte da Barletta e giunse davanti a Molfetta verso le nove di mattina del 18 luglio. Una galea veneziana, al suono di tromba, intim\u00f2 la resa della citt\u00e0 ma la guarnigione, convinta dell'inespugnabilit\u00e0 delle proprie mura, rifiut\u00f2 dicendo che intendeva tenerla per il suo signore. La flotta veneziana allora inizi\u00f2 a bombardare la citt\u00e0 a colpi di cannone; furono sparati pi\u00f9 di 300 colpi fino all\u2019esaurimento della polvere da sparo ma le mura della cittadina subirono lievi danni. Dalla citt\u00e0 risposero con tiri di bombarda che non sortirono alcun effetto. Segu\u00ec qualche ora di tregua durante la quale i cittadini, per sfregio verso gli assedianti, si calarono con delle scale sulle rive del mare. Il Carafa allora si imbarc\u00f2 su un cofano insieme ad altri dieci uomini, seguito dal Diedo con alcuni dei suoi quindi dai sopracomiti con i loro galeotti. Il Carafa scopr\u00ec nei pressi del Duomo un canale di scolo di cui gli uomini della guarnigione si servivano per recarsi al porto e vi entr\u00f2 seguito poco dopo dai veneziani che scalarono le mura con alcune delle scale lasciate dai molfettesi. Giunto nell'attuale via Preti, si tolse l\u2019elmo per rinfrescarsi e proprio in quel momento fu colpito mortalmente in testa da una sassata. Poco dopo la stessa sorte tocc\u00f2 al barone di Macchia, colpito presso l'Arco del Forno. La morte dei due nobili fece infuriare gli assalitori che sciamarono per le strette vie della citt\u00e0 uccidendo chiunque capitasse a tiro. Gran parte degli uomini della guarnigione furono uccisi o presi prigionieri ed in seguito liberati sotto il pagamento di pesanti riscatti; durante gli scontri caddero circa 1.000 persone, un quinto della popolazione di Molfetta. La citt\u00e0 fu messa a sacco per tre giorni e il valore del bottino recuperato fu di oltre 200.000 scudi. Il Diedo riusc\u00ec a catturare un prigioniero che fu riscattato con ben 2.000 scudi. Dopo la morte di Federico Carafa i suoi fanti furono dapprima affidati da Renzo dell'Anguillara al Caracciolo che per\u00f2 rifiut\u00f2 adducendo di voler restare a Molfetta e Giovinazzo, pertanto il primo scelse quale loro comandante Simone Romano il quale a sua volta declin\u00f2, dicendo di voler utilizzare i suoi uomini per attaccare Nard\u00f2. Quei soldati furono quindi caricati sulle galee e riportati a Barletta.\nConseguenze.\nAl termine delle ostilit\u00e0 Caracciolo fu costretto a trattenersi a Molfetta per la scarsit\u00e0 di risorse, motivo per cui obblig\u00f2 la popolazione locale a provvedere al sostentamento dei soldati, oltre ad impossessarsi di tutte le scorte d'olio come bottino di guerra. Fece inoltre demolire la chiesa e il convento di San Francesco, la chiesa e il convento di San Bernardino e la chiesa di Santo Stefano."}
{"id": "6901543", "revid": "298229", "url": "https://it.wikipedia.org/wiki?curid=6901543", "title": "John Lloyd Yerman", "text": ""}
{"id": "6901557", "revid": "1870933", "url": "https://it.wikipedia.org/wiki?curid=6901557", "title": "L\u00e9o Morais", "text": ""}
{"id": "6901562", "revid": "580197", "url": "https://it.wikipedia.org/wiki?curid=6901562", "title": "Karolin Thomas", "text": "Carriera.\nClub.\nKarolin Thomas ha iniziato a giocare a calcio con il SG Prenzlauer Berg nel 1993 per trasferirsi poi nella prima parte della carriera a Empor Hohensch\u00f6nhausen, Normannia 08 e infine approdando al nel 2002 dove rimane per due stagioni.\nNell'estate 2004 coglie l'opportunit\u00e0 di giocare con il con il quale, inserita in rosa con la prima squadra, conquista nelle due stagioni in cui vi rimane, il titolo di Campione di Germania, due Coppe di Germania e una UEFA Women's Cup, con il \"double\" coppa-Women's Cup in quella 2004-2005 e campionato-coppa nella successiva.\nScaduti gli obblighi contrattuali, nel 2006 si trasferisce al , societ\u00e0 nella quale termina la carriera giocando fino al 2011. Nella stagione iniziale (2006-2007) conquista nuovamente il \"double\" campionato-coppa, alternando anche la sua presenza anche con la formazione riserve iscritta al campionato di 2. Frauen-Bundesliga, e il \"treble\" in quella successiva con campionato-coppa-Women's Cup. Durante la stagione 2009-2010 subisce un grave infortunio, tale da dichiarare di voler concludere la carriera agonistica, tuttavia decise di tornare in attivit\u00e0 durante la seconda parte della stagione 2010-2011, giocando sette incontri in 2. Frauen-Bundesliga con la formazione riserve prima di ritirarsi.\nNazionale.\nThomas venne convocata pi\u00f9 volte nelle nazionali giovanili Under-17 e Under-19, conquistando con quest'ultima il titolo di campione d'Europa di categoria a Finlandia 2004.\nL'unica presenza nella nazionale maggiore \u00e8 durante l'incontro del 13 marzo 2006 vinto per 1-0 sulle avversarie della in occasione dell'edizione 2006 dell'Algarve Cup, al termine della quale festeggia con le compagne la conquista del trofeo."}
{"id": "6901566", "revid": "114072549", "url": "https://it.wikipedia.org/wiki?curid=6901566", "title": "Scherzo fantastique", "text": "Lo Scherzo fantastique \u00e8 una composizione di Igor' F\u00ebdorovi\u010d Stravinskij scritta tra il 1907 e il 1908.\nStoria.\nLo \"Scherzo fantastique\" \u00e8 una delle prime opere scritte da Stravinskij. Dopo la convenzionale \"Sinfonia in mi bemolle magg.\" e la suite \"Le faune et la berg\u00e8re\", il musicista, a Ustyluh, inizi\u00f2 nel giugno 1907 a comporre lo Scherzo contemporaneamente al primo atto dell'opera Le rossignol. Stravinskij lavor\u00f2 con l'incoraggiamento del suo maestro, Nikolaj Rimskij-Korsakov che seguiva, approvandoli, gli sviluppi delle composizioni. L'opera fu terminata nel marzo 1908; la prima esecuzione avvenne a San Pietroburgo nella Sala Grande del Conservatorio il 6 febbraio 1909 nell'ambito dei \"Concerti Siloti\", unitamente a Feu d'artifice.\nQuesta data \u00e8 di notevole importanza poich\u00e9 segna l'inizio della conoscenza e successiva collaborazione del musicista con Sergej Djagilev. Il creatore dei Balletti russi, ascoltando le due composizioni, rimase favorevolmente colpito dalla musica del giovane Stravinskij e decise di iniziare a lavorare con lui. Nel 1917 all'Op\u00e9ra di Parigi venne rappresentato un balletto, basato sulla musica dello Scherzo fantastique, col titolo \"Les abeilles\" realizzata dal coreografo L\u00e9o Staats. Questa versione non fu mai autorizzata da Stravinskij; l'evento, anzi, gli caus\u00f2 delle seccature da parte di Maurice Maeterlinck autore di un poemetto intitolato \"La vie des abeilles\". Il musicista fu accusato di inganno e frode poich\u00e9 nel programma del balletto si faceva riferimento al nome di Maeterlinck e alla sua opera. La faccenda fu poi risolta e Stravinskij, anni dopo, tenne a precisare che egli scrisse lo Scherzo come pezzo di \"pura\" musica sinfonica e che non aveva mai avuto intenzione di evocare le api, \"come avrebbe osato, d'altronde, un allievo di chi aveva composto \"Il volo del calabrone?\" \"\nAnalisi.\nLo \"Scherzo Fantastique\" \u00e8 considerato come la prima composizione importante di Stravinskij, sia per la padronanza nell'orchestrazione sia per l'uso dei timbri strumentali. L'opera, pur risentendo ancora molto dell'influenza di autori quali P\u00ebtr Il'i\u010d \u010cajkovskij e Claude Debussy, rivela gi\u00e0 nell'impasto timbrico degli strumenti e in certe sonorit\u00e0 spiccate la personalit\u00e0 particolare del musicista, senza tuttavia avere ancora la sua forza e incisivit\u00e0. Lo Scherzo presenta come indicazione \"Con moto\" e si sviluppa con una parte centrale calma e ripetitiva inquadrata tra due parti pi\u00f9 leggere e vivaci, caratterizzate da una notevole eleganza timbrica.\nOrganico.\nOttavino, tre flauti, due oboi, corno inglese, tre clarinetti, clarinetto basso, due fagotti, controfagotto, quattro corni, due trombe, tromba contralto, celesta, piatti, tre arpe, archi."}
{"id": "6901592", "revid": "834", "url": "https://it.wikipedia.org/wiki?curid=6901592", "title": "Decolonising the Mind", "text": ""}
{"id": "6901605", "revid": "247222", "url": "https://it.wikipedia.org/wiki?curid=6901605", "title": "AnichU", "text": " \u00e8 un programma televisivo giapponese di genere contenitore, in onda sulla rete televisiva NTV, all'interno del quale vengono trasmesse serie anime. Il contenitore \u00e8 stato creato nel luglio 2017, e trasmette due anime alla volta il mercoled\u00ec notte. All'interno del contenitore sono state trasmesse anche delle repliche (\"Lupin III\" e \"Chihayafuru\")."}
{"id": "6901612", "revid": "1543377", "url": "https://it.wikipedia.org/wiki?curid=6901612", "title": "Ridondanza (teoria dell'informazione)", "text": "Nella teoria dell'informazione la ridondanza misura la differenza tra l'entropia H(X) di un insieme X e il suo valore massimo possibile formula_1. Concettualmente indica la quantit\u00e0 di spazio usato in eccesso rispetto al contenuto informativo, ossia misura tutto quanto non \u00e8 strettamente necessario per ricavare l'informazione utile netta (perch\u00e9 per esempio non aggiunge informazione o trasporta contenuti di altro tipo) e che quindi peggiora l'efficienza della trasmissione. La compressione dei dati o il ricorso a opportuni algoritmi di codifica sono alcuni dei sistemi pratici utilizzati per ridurre o eliminare la ridondanza. Altre tecniche trasmissive invece introducono apposta una ridondanza in quantit\u00e0 nota e limitata, per consentire una maggiore robustezza nella trasmissione o per trasportare sullo stesso canale informazioni ausiliarie per il monitoraggio e controllo del traffico: esempi del primo caso sono gli algoritmi di checksum e di Forward Error Correction impiegati per il rilevamento e la correzione degli errori quando si comunica su un canale rumoroso; esempi del secondo caso sono gli overhead associati alle strutture trasmissive come ad esempio i pacchetti o le trame dati utilizzate in tecnologie quali SDH e OTN.\nDefinizione formale.\nNel descrivere la ridondanza dei dati grezzi, la velocit\u00e0 (attuale) di una fonte di informazione \u00e8 l'entropia media per simbolo formula_2. Per le sorgenti senza memoria questa coincide con l'entropia di ciascun simbolo, mentre, nel caso pi\u00f9 generale di un processo stocastico, \u00e8 data da:\ncio\u00e8 il limite, per \"n\" tendente all'infinito, dell'entropia congiunta dei primi \"n\" simboli diviso per \"n\". \nLa velocit\u00e0 assoluta di una fonte \u00e8 data dal logaritmo della cardinalit\u00e0 dello spazio del messaggio, o alfabeto.\nQuesta formula \u00e8 talvolta chiamata funzione di Hartley. Essa indica la quantit\u00e0 massima possibile di informazione per unit\u00e0 di tempo che pu\u00f2 essere trasmessa con quell'alfabeto. La velocit\u00e0 assoluta \u00e8 uguale alla velocit\u00e0 effettiva se la sorgente \u00e8 priva di memoria e ha una distribuzione uniforme.\nLa ridondanza assoluta pu\u00f2 quindi essere definita come la differenza tra la velocit\u00e0 assoluta e quella attuale:\nLa quantit\u00e0 formula_6 \u00e8 chiamata ridondanza relativa e fornisce il massimo rapporto possibile di compressione dei dati, espresso come la percentuale di riduzione della dimensione di un insieme di dati. Quando invece viene espresso come rapporto tra la dimensione originale e la dimensione compressa, la quantit\u00e0 formula_7 fornisce il massimo rapporto di compressione ottenibile. Complementare al concetto di ridondanza relativa \u00e8 l'efficienza, definita come formula_8; si ha per definizione che formula_9. Una sorgente senza memoria con una distribuzione uniforme ha ridondanza zero (e quindi efficienza del 100%) e non pu\u00f2 essere compressa."}
{"id": "6901614", "revid": "298229", "url": "https://it.wikipedia.org/wiki?curid=6901614", "title": "Remigius Valiulis", "text": ""}
{"id": "6901616", "revid": "298229", "url": "https://it.wikipedia.org/wiki?curid=6901616", "title": "Nikolaij Chernezki", "text": ""}
{"id": "6901617", "revid": "599013", "url": "https://it.wikipedia.org/wiki?curid=6901617", "title": "Marlon Xavier", "text": ""}
{"id": "6901629", "revid": "300067", "url": "https://it.wikipedia.org/wiki?curid=6901629", "title": "Talat Altunbey", "text": ""}
{"id": "6901630", "revid": "663148", "url": "https://it.wikipedia.org/wiki?curid=6901630", "title": "Robson Azevedo da Silva", "text": "Caratteristiche tecniche.\n\u00c8 un'ala destra."}
{"id": "6901638", "revid": "767487", "url": "https://it.wikipedia.org/wiki?curid=6901638", "title": "Richard Candido Coelho", "text": "Caratteristiche tecniche.\n\u00c8 un mediano."}
{"id": "6901639", "revid": "245276", "url": "https://it.wikipedia.org/wiki?curid=6901639", "title": "Sardi (famiglia)", "text": "Quella dei conti Sardi, nobili di Lucca, \u00e8 una delle maggiori casate nella storia politica, economica e sociale lucchese.\nStoria.\nLa storia della famiglia Sardi, cos\u00ec come emerge dal Fondo Sardi conservato presso l\u2019Archivio di Stato di Lucca, \u00e8 strettamente legata a quella della Repubblica Aristocratica della Citt\u00e0 di Lucca. A partire dall\u2019affermazione sociale ed economica della famiglia Sardi attorno al 1530, grazie ai fiorenti commerci della seta, attraverso il XVIII secolo, durante il quale i Sardi si distinsero per l\u2019alto tenore di vita, ma anche per la beneficenza ed assistenza ai bisognosi, si annoverano le figure del conte Bartolomeo Sardi (1645-1719), prefetto dei sovrani Michele I di Polonia, Giovanni III di Polonia, Augusto II di Polonia e segretario della regina Maria Casimira; di monsignor Filippo Sardi (1736-1826), arcivescovo di Lucca e presidente del senato lucchese nella fase politica che port\u00f2 alla costituzione del Ducato di Lucca affidato a Carlo Ludovico con la reggenza della madre Maria Luisa di Borbone-Spagna; del conte Cesare Sardi (1777-1843), rappresentante dello Stato Lucchese al Congresso di Vienna e consigliere di stato sotto i Borboni; del conte Giovanni Sardi (1777-1856) dignitario alla corte di Carlo Ludovico e membro del suo seguito nei viaggi in Austria e Germania fino al 1847, sposato con Adelaide dei conti Archinto, dama di corte della principessa Elisa Bonaparte Baciocchi. Figlia di Giovanni ed Adelaide, la contessa Elisa Sardi (1806-1869), sposa del duca Giovanni Francesco Melzi d\u2019Eril, fu tra le fondatrici del nucleo italiano della Compagnia delle Dame della Carit\u00e0 di San Vincenzo de' Paoli. Nei primi anni del XIX secolo, inizi\u00f2 una diramazione del casato, tramite il matrimonio del conte Francesco Sardi con la patrizia lucchese Giulia Saladini. Il ramo Sardi Saladini ebbe a spegnersi nella figura del conte Luigi Sardi Saladini, morto nel 1897. Da rilevare inoltre che a met\u00e0 del XIX secolo i Fatinelli, patrizi di Lucca e titolari, tra l'altro, della cappella in San Frediano dove \u00e8 sepolta Santa Zita, si estinsero nei Sardi tramite il matrimonio di Olimpia, ultima della prosapia patrizia, con il conte Ottavio Sardi (1849-1878). Al principio del XX secolo, l\u2019esponente di primo piano della casata, collocata tra le maggiori della nobilt\u00e0 lucchese per censo e per cultura, fu il conte Cesare Sardi, (1853-1924), eminente storico ed illuminato benefattore, fondatore della Confederazione Nazionale delle Misericordie d'Italia e proposto dell\u2019Arciconfraternita di Misericordia di Lucca dal 1898 al 1920. Tra i figli del conte Cesare e della patrizia fiorentina Clementina Martelli si annoverano, tra gli altri, la contessa Adelaide (1879-1930), religiosa carmelitana col nome di suor Gesualda e prima biografa di Santa Gemma Galgani, Virginia Sardi (1887-1961) religiosa carmelitana col nome di suor Suor Teresina di Ges\u00f9 Bambino, scrittrice e corrispondente di Giorgio La Pira ed il conte Carlo (1884-1968), Cavaliere d\u2019Onore e Devozione del Sovrano Militare Ordine di Malta, sposato con Isabella dei marchesi Doria Lamba, ritratta in un celebre dipinto del De Servi. Nella seconda met\u00e0 del XX secolo, in seguito ad alleanza familiare con i marchesi Ripa di Meana, una parte del casato ha trasferito la sua residenza principale da Lucca a Torino.\nPalazzo Sardi.\nPalazzo Sardi sorge tra le vie San Paolino e Burlamacchi ed \u00e8 considerato uno dei pi\u00f9 bei palazzi di Lucca. L'edificio segu\u00ec le vicissitudini della famiglia Sardi che lo acquis\u00ec dalla famiglia Arnolfini (celebri mercanti lucchesi) nel XVII secolo. Si deve al conte Lorenzo Antonio Sardi (1686-1766) l'intensa attivit\u00e0 mecenatesca svolta al fine di abbellire ed ampliare Palazzo Sardi a partire dal 1726, anno delle sue nozze con la patrizia lucchese Maria Guinigi. A Pietro Paolo Scorsini si devono gli affreschi della galleria del piano nobile dell'edificio, raffiguranti le quattro stagioni ed alcuni trompe-l'\u0153il prospettici. Si devono invece ai quadraturisti Giovan Battista Natali, Bartolomeo De Santi e al figurista Lorenzo Castellotti gli affreschi della loggia del palazzo e di alcune sale dell'appartamento al piano nobile. In particolare, il ciclo di affreschi comprendente le raffigurazioni di Bacco ed Arianna, le Virt\u00f9 della Vergine Maria e gli stemmi Sardi e Cittadella, fu eseguito per celebrare l'unione matrimoniale tra le due influenti famiglie lucchesi. Palazzo Sardi, di propriet\u00e0 dei conti Sardi fino al 2008, \u00e8 attualmente diviso in varie unit\u00e0 immobiliari.\nVilla Sardi a Brancoli.\nVilla Sardi sorge sulle colline della Brancoleria a 10\u00a0km dal centro storico di Lucca. La costruzione risale alla fine del '400 e fu acquisita dai conti Sardi all'inizio del XVI secolo. Nel XVIII secolo villa Sardi, che costituiva la pi\u00f9 antica propriet\u00e0 della famiglia, venne in parte modificata tramite l'inserimento di uno scalone esterno, un loggiato, una torretta con orologio ed un raffinato giardino all'italiana. Villa Sardi \u00e8 attualmente di propriet\u00e0, per via ereditaria femminile, dei conti Nigra.\nArma.\nD'argento, al cervo saliente al naturale, attraversato da fascia azzurra caricata di tre sarde d'argento nel verso della fascia.\nMotto.\nHONOR VIRTUTIS PRAEMIUM."}
{"id": "6901640", "revid": "599013", "url": "https://it.wikipedia.org/wiki?curid=6901640", "title": "Nimrod Levi", "text": ""}
{"id": "6901641", "revid": "599013", "url": "https://it.wikipedia.org/wiki?curid=6901641", "title": "Cl\u00e9ment No\u00ebl", "text": "Biografia.\nCl\u00e9ment No\u00ebl ha esordito in gare FIS il 26 novembre 2013 in Val Thorens in slalom gigante, piazzandosi 41\u00ba, in Coppa Europa il 21 gennaio 2014 a Val-d'Is\u00e8re in supergigante, classificandosi 68\u00ba, e in Coppa del Mondo il 13 novembre 2016 a Levi in slalom speciale, senza qualificarsi per la seconda manche.\nIl 13 dicembre 2017 ha colto a Obereggen in slalom speciale il suo primo podio in Coppa Europa (3\u00ba) e ai successivi Mondiali juniores di Davos ha vinto la medaglia d'oro nella medesima specialit\u00e0. Ai XXIII Giochi olimpici invernali di , sua prima presenza olimpica, si \u00e8 classificato 4\u00ba nello slalom speciale.\nSempre in slalom speciale ha ottenuto il suo primo podio in Coppa del Mondo, il 13 gennaio 2019 sulla pista Chuenisb\u00e4rgli di Adelboden (2\u00ba), e la sua prima vittoria, il 20 gennaio successivo sulla M\u00e4nnlichen/Jungfrau di Wengen; ai successivi Mondiali di \u00c5re 2019, suo esordio iridato, \u00e8 stato 7\u00ba nello slalom speciale e 5\u00ba nella gara a squadre. Sempre in slalom speciale il 17 dicembre 2020 ha conquistato in Val di Fassa la prima vittoria in Coppa Europa; ai Mondiali di Cortina d'Ampezzo 2021 si \u00e8 classificato 21\u00ba nello slalom speciale e ai XXIV Giochi olimpici invernali di ha vinto la medaglia d'oro nello slalom speciale.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "6901642", "revid": "104458", "url": "https://it.wikipedia.org/wiki?curid=6901642", "title": "Clement Noel", "text": ""}
{"id": "6901646", "revid": "287204", "url": "https://it.wikipedia.org/wiki?curid=6901646", "title": "Crookers Mixtape 2 - Quello dopo, quello prima", "text": "Crookers mixtape: Quello dopo, quello prima \u00e8 un mixtape del gruppo musicale italiano Crookers, pubblicato il 23 febbraio 2018 da Pluggers/Ciao Recs/FUGA."}
{"id": "6901662", "revid": "1851848", "url": "https://it.wikipedia.org/wiki?curid=6901662", "title": "Mark Gorski", "text": "Biografia.\nHa frequentato la Lake Park High School a Roselle, nell'Illinois, e l'Universit\u00e0 del Michigan. Gorski \u00e8 stato membro delle squadre olimpiche del 1980, 1984 e 1988 e ha vinto una medaglia d'oro alle Olimpiadi del 1984 a Los Angeles nella gara dei 1000 metri sprint (velocit\u00e0). \u00c8 stato inserito nella Hall of Fame del ciclismo degli Stati Uniti nel 1995. Dopo il ritiro ha lavorato come commentatore per la NBC alle Olimpiadi di Barcellona del 1992 e ha fatto numerosi convegni negli ultimi 20 anni.\nGorski, che ha frequentato l'Universit\u00e0 del Michigan dal 1978 al 1982, vive a St. Louis, nel Missouri. \u00c8 direttore dello sviluppo di Wexford Science &amp; Technology, dove dirige le attivit\u00e0 di sviluppo e leasing per BRDG Park presso il Danforth Centre di St. Louis. Negli ultimi 20 anni, Gorski ha ricoperto posizioni dirigenziali in ruoli di marketing e vendite con Wells Fargo Bank, Suor su Sister Foundation, Montgomery Sports e Tailwind Sports."}
{"id": "6901663", "revid": "757396", "url": "https://it.wikipedia.org/wiki?curid=6901663", "title": "Yovel Zoosman", "text": ""}
{"id": "6901672", "revid": "120814534", "url": "https://it.wikipedia.org/wiki?curid=6901672", "title": "Imp\u00e9ratrice Eug\u00e9nie (transatlantico)", "text": "L'Imp\u00e9ratrice Eug\u00e9nie fu il primo transatlantico costruito in Francia e il primo presso i cantieri di Saint-Nazaire. Varato nel 1864 ed entrato in servizio l'anno successivo, rimase in servizio fino al 1895, quando fin\u00ec arenato sulle coste colombiane.\nDescrizione.\nSi tratt\u00f2 del primo transatlantico costruito in Francia. \nFu costruito nei cantieri di Penho\u00ebt, che diverranno poi Chantiers de l'Atlantique e navig\u00f2 quindi per la Compagnie G\u00e9n\u00e9rale Transatlantique.\nOrdinato inizialmente con il nome di \"Atlantique\", gli fu assegnato all'entrata in servizio quello di \"Imp\u00e9ratrice Eug\u00e9nie\", in onore dell'imperatrice dei francesi Eugenia de Montijo, moglie di Napoleone III. Fu il terzo di una serie di otto piroscafi a ruote, tre dei quali prodotti in Scozia e cinque presso i cantieri Penho\u00ebt, appena creati. Le sue \"navi gemelle\" furono: il \"Washington\" (1864), \"Lafayette\" (1864), l' \"Europe\" (1865), il \"France\" (1865), il \"Nouveau Monde\" (1865), il \"Panama\" (1866) e il \"Saint Laurent\" (1866), modificato sullo scalo in nave a elica.\nMesso in cantiere il 15 ottobre 1862, fu varato il 24 aprile 1864. Questo piroscafo conservava ancora le vele (due alberi), ma era dotato di macchine a vapore che azionavano le due ruote e fu l'unica nave di questo tipo a essere costruita nei cantieri di Saint-Nazaire.\nLungo 108\u00a0metri, largo fino a 13,4\u00a0metri, aveva un dislocamento di 5600\u00a0tonnellate con una stazza_lorda di 3200. Poteva imbarcare fino a 200 passeggeri e viaggiare a una velocit\u00e0 massima di 13\u00a0nodi.\nServizio attivo.\nFu posto in servizio attivo nel febbraio del 1865 sulla linea del Messico. Effettuava la traversata oceanica in 20 giorni. Fu a bordo dell'\"Imp\u00e9ratrice Eug\u00e9nie\" che l'imperatrice del Messico Carlotta rientr\u00f2 in Europa nel luglio del 1866. \nNel 1870, dopo la caduta di Napoleone III, il nome gli fu mutato in \"Atlantique\".\nNel 1873, fu trasformato in transatlantico a elica, il suo scafo fu allungato di 17\u00a0metri e gli fu aggiunto un terzo albero. Ribattezzato \"Am\u00e9rique\", rientr\u00f2 in servizio nel gennaio 1874 sulla linea Le Havre\u2014New York.\nIl 14 aprile 1874 fu abbandonato dai passeggeri e dall'equipaggio in piena tempasta a 100\u00a0miglia nautiche da Brest, non riuscendo pi\u00f9 le sue pompe a buttar fuori l'acqua che si riversava entro bordo; i passeggeri e l'equipaggio furono raccolti da tre altre navi accorse. Reperito il 15 aprile, ancora a galla, da un vapore inglese, fu rimorchiato fino a Plymouth, per poi rientrare con i suoi mezzi a Le Havre. Rientr\u00f2 in servizio nel marzo del 1875.\nIl 7 gennaio 1877 si aren\u00f2 sulla costa del New Jersey vicino a Sea Bright e rimase immobilizzato per quattro mesi; riprese il servizio in agosto. Fu nel settembre 1880, che Sarah Bernhardt attravers\u00f2 l'Atlantico a bordo dell'\"Amerique\" per la sua prima \"tourn\u00e9e\" in America. Nel settembre 1886 fu trasferito sulla rotta della Colombia. Nel 1892 ricevette delle macchine a tripla espansione.\nIl 28 gennaio 1895 and\u00f2 perduto essendosi arenato sulla costa colombiana."}
{"id": "6901679", "revid": "1543377", "url": "https://it.wikipedia.org/wiki?curid=6901679", "title": "Classe Devonshire", "text": "La classe Devonshire \u00e8 stata una classe di incrociatori corazzati della Royal Navy britannica, composta da sei navi entrate in servizio nel 1905.\nTutti i membri della classe parteciparono alla prima guerra mondiale, servendo principalmente come unit\u00e0 di protezione al traffico commerciale nel Mare del Nord. Una unit\u00e0, lo , era dislocato in Asia al momento dello scoppio della guerra e partecip\u00f2 alle infruttuose operazioni di ricerca dell'incrociatore tedesco , per poi rientrare in patria e prendere parte alla battaglia dello Jutland; un'altra unit\u00e0, il , prese parte alla battaglia delle Falkland nei primi giorni di guerra.\nDue membri della classe andarono perduti durante il conflitto: l' fece naufragio lungo la costa orientale della Scozia il 28 ottobre 1915, mentre lo \"Hampshire\" affond\u00f2 il 5 giugno 1915 per l'urto con una mina al largo di Mainland nelle Isole Orcadi, un disastro in cui per\u00ec anche il segretario di Stato per la guerra Horatio Herbert Kitchener, I conte Kitchener; le altre quattro unit\u00e0 furono radiate e avviate alla demolizione tra il 1921 e il 1922.\nCaratteristiche.\nI Devonshire erano fondamentalmente una versione migliorata dei precedenti incrociatori corazzati classe Monmouth, ed erano intesi principalmente come unit\u00e0 per la protezione del traffico mercantile; la principale innovazione rispetto ai Monmouth fu nell'armamento, con la sostituzione delle torrette binate di pezzi calibro 152 mm con quattro torri singole di pezzi da 190 mm disposti in una configurazione a diamante.\nLo scafo dei Devonshire era lungo fuori tutto 144,3 metri, largo 20,9 metri e con un pescaggio massimo di 7,3 metri; il dislocamento standard era di 11.020 tonnellate. Il sistema di propulsione si basava su due motori a vapore a tripla espansione da quattro cilindri, ciascuno azionante un albero motore, alimentati da 17 caldaie a tubi d'acqua Yarrow e sei caldaie cilindriche Scotch marine; la potenza totale era di 21.000 ihp (16.000 kW) e la velocit\u00e0 massima si aggirava sui 22 nodi (41 km/h). I depositi delle unit\u00e0 potevano ospitare fino a 1.050 tonnellate di carbone per alimentare le macchine, mentre l'equipaggio ammontava a 610 tra ufficiali, sottufficiali e marinai.\nCome detto, l'armamento principale si basava su quattro cannoni da 190 mm BL Mk I, installati in altrettante torrette singole: una a prua, una a poppa e una lungo ciascuna fiancata ai lati del torrione di comando; i cannoni potevano sparare un proiettile da 91 chilogrammi a una distanza di 12.600 metri. L'armamento secondario si basava su sei cannoni da 152 mm BL Mk VII installati in casematte lungo il bordo dello scafo, una collocazione che spesso li rendeva inutilizzabili in caso di mare molto mosso; i pezzi potevano sparare un proiettile da 45 chilogrammi a 11.200 metri di distanza. Le navi imbarcavano anche 18 cannoni a tiro rapido Hotchkiss 47 mm distribuiti sul ponte, e due cannoni da 76 mm smontabili e impiegabili a terra nel corso di operazioni da sbarco; completavano l'armamento due tubi lanciasiluri da 450 mm installati sui lati dello scafo sotto la linea di galleggiamento.\nPi\u00f9 avanti nel corso del loro servizio, i cannoni da 152 mm dei Devonshire furono spostati dalla loro pessima collocazione in casamatta e posti sul ponte superiore, protetti da una scudatura; le casematte stesse furono saldate per migliorare la tenuta stagna dello scafo, mentre i \"cannoni da sbarco\" da 76 mm furono eliminati dalla dotazione.\nLa protezione dei Devonshire era costituita da una cintura corazzata lungo i fianchi delle unit\u00e0 spessa tra i 50 e i 152 mm, chiusa da paratie trasversali spesse 127 mm. Le torrette avevano una corazzatura spessa 130 mm e una barbetta spessa 152 mm, mentre il ponte corazzato era spesso tra i 19 e i 50 mm; la torre di comando, infine, era protetta da una corazzatura spessa 305 mm."}
{"id": "6901695", "revid": "104458", "url": "https://it.wikipedia.org/wiki?curid=6901695", "title": "Alexander Schmid", "text": "Biografia.\nAlexander Schmid ha esordito in gare FIS il 19 dicembre 2009 a Sankt Moritz in slalom speciale, piazzandosi 19\u00ba, in Coppa Europa il 17 febbraio 2012 a Oberjoch in slalom gigante, classificandosi 37\u00ba, e in Coppa del Mondo il 26 ottobre 2014 a S\u00f6lden in slalom gigante, senza qualificarsi per la seconda manche.\nIl 9 febbraio 2015 ha colto a Oberjoch in slalom gigante la sua prima vittoria, nonch\u00e9 primo podio, in Coppa Europa; ai XXIII Giochi olimpici invernali di , sua prima presenza olimpica, non ha completato la prova di slalom gigante e l'anno dopo ai Mondiali di \u00c5re, suo esordio iridato, \u00e8 stato 8\u00ba nello slalom gigante. Il 9 febbraio 2020 ha ottenuto a Chamonix in slalom parallelo il suo primo podio in Coppa del Mondo (3\u00ba) e ai Mondiali di Cortina d'Ampezzo 2021 ha vinto la medaglia di bronzo nella gara a squadre, si \u00e8 piazzato 4\u00ba nello slalom parallelo e non ha completato lo slalom gigante. Ai XXIV Giochi olimpici invernali di ha vinto la medaglia d'argento nella gara a squadre, \u00e8 stato 19\u00ba nello slalom speciale e non ha completato lo slalom gigante.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nFar East Cup.\nFar East Cup - vittorie.\nLegenda:\nGS = slalom gigante"}
{"id": "6901699", "revid": "121836039", "url": "https://it.wikipedia.org/wiki?curid=6901699", "title": "Zach LeDay", "text": "Carriera NCAA.\nLeDay frequent\u00f2 per due anni l'University of South Florida, registrando una media di 3,4 punti e 2,5 rimbalzi nell'anno da sophomore.\nNell'estate del 2014 si trasfer\u00ec a Virginia Tech, costringendolo cos\u00ec a saltare l'intero anno di NCAA per via delle regole sui trasferimenti universitari.\nNel suo anno da senior, LeDay registr\u00f2 una media di 16,4 punti a partita, contornati da 7,3 rimbalzi e 1,2 assist. Anche grazie al suo contributo, Virginia Tech riconquist\u00f2 un posto nel torneo NCAA 2017 dal quale mancava da 10 anni. A fine stagione LeDay venne inserito nel secondo miglior quintetto dell'ACC.\nCarriera professionistica.\nIl 27 giugno 2017 LeDay firm\u00f2 per giocare l'intera stagione con l'Hapoel Gilboa Galil Elyon, squadra della massima serie israeliana. Il 9 dicembre, durante la partita vinta contro l'Hapoel Gerusalemme, LeDay registr\u00f2 una doppia-doppia da 22 punti e 20 rimbalzi, la prima in Ligat ha'Al dall'ultima di Diamon Simpson datata 2014. Questa prestazione gli permise di essere votato come MVP di giornata della lega ed MVP del mese di dicembre (premio quest'ultimo vinto anche per il mese di aprile). LeDay partecip\u00f2 inoltre all'All-Star Game ed alla gara delle schiacchiate della lega.\nLeDay concluse la stagione rivelandosi il secondo miglior scorer della lega (19,5 punti per gara) e secondo miglior giocatore per valutazione (23,0 a partita). Venne inoltre inserito nel miglior quintetto del campionato.\nIl 29 giugno 2018 LeDay partecip\u00f2 alla NBA Summer League con gli Atlanta Hawks, mentre il 7 luglio firm\u00f2 un contratto della durata di 3 anni con l'Olympiakos. Il 30 novembre LeDay registr\u00f2 la sua miglior prestazione con 28 punti (9/11 dal campo), 8 rimbalzi e 2 palle rubate nella vittoria contro il Budu\u0107nost, diventando cos\u00ec il primo giocatore nella storia di Eurolega ad ottenere 42 di PIR in 21 minuti. Grazie alla prestazione ottenne il premio di MVP di giornata.\nNel campionato greco LeDay registr\u00f2 una media di 11,2 punti e 4,8 rimbalzi per partita.\nA stagione conclusa LeDay rescisse il contratto con l'Olympiacos ed il 27 luglio 2019 firm\u00f2 un contratto di un anno con opzione del secondo con lo \u017dalgiris Kaunas. In questa stagione conquist\u00f2 i suoi primi titoli, la Coppa di Lituania ed il campionato nazionale.\nIl 13 luglio 2020 firma un contratto biennale con l\u2019Olimpia Milano. Il 6 luglio 2021 lascia la societ\u00e0 biancorossa, per accasarsi il giorno stesso al Partizan Belgrado."}
{"id": "6901701", "revid": "767487", "url": "https://it.wikipedia.org/wiki?curid=6901701", "title": "Labirinto mortale", "text": "Labirinto mortale (\"The House on Carroll Street\") \u00e8 un film del 1988, diretto da Peter Yates.\nTrama.\nNel 1951 una fotografa \u00e8 licenziata dalla sua rivista perch\u00e9 sospettata di avere simpatie comuniste. La ragazza aveva scoperto per caso un losco giro mediante il quale alcuni neonazisti vengono introdotti negli Stati Uniti con nomi falsi. La ragazza viene a sapere per\u00f2 che il politicante che l'ha accusata \u00e8 anche a capo dell'organizzazione che favorisce l'immigrazione clandestina in America di gerarchi nazisti in fuga. La ragazza si trova in una situazione molto pericolosa, ma riceve aiuto da un agente dell'Fbi che le \u00e8 stato messo alle costole per proteggerla. Con il suo aiuto la fotografa sventer\u00e0 il traffico."}
{"id": "6901712", "revid": "767487", "url": "https://it.wikipedia.org/wiki?curid=6901712", "title": "L'isola dell'amore (film 1991)", "text": "L'isola dell'amore \u00e8 un film del 1991, diretto da Mary Lambert.\nTrama.\nLouisiana alla fine dell'Ottocento. Edna, interpretata dalla McGillis, \u00e8 una donna insofferente al casto perbenismo del suo tempo, e pur vivendo serenamente accanto al marito e ai figli conosce Alcee, che prende a corteggiarla. Nella donna si risveglia la passione, e riscopre se stessa."}
{"id": "6901713", "revid": "1226", "url": "https://it.wikipedia.org/wiki?curid=6901713", "title": "Raffaele Fagnoni", "text": ""}
{"id": "6901714", "revid": "125931377", "url": "https://it.wikipedia.org/wiki?curid=6901714", "title": "Gary Browne Ram\u00edrez", "text": ""}
{"id": "6901723", "revid": "767487", "url": "https://it.wikipedia.org/wiki?curid=6901723", "title": "Marmozets", "text": "Marmozets sono un gruppo rock britannico formatosi nel 2007.\nIl gruppo ha firmato un contratto con la Roadrunner Records nell'ottobre 2013 e ha pubblicato l'album di debutto il 29 settembre 2014. Il loro secondo album in studio, \"Knowing What You Know Now\", \u00e8 stato pubblicato il 26 gennaio 2018.\nStoria del gruppo.\nIl gruppo venne formato quando i fratelli Rebecca \"Becca\", Josh e Sam Macintyre iniziarono a suonare assieme ai compagni di scuola Jack Bottomley e Joe Doherty, quest'ultimo poi rimpiazzato dal fratello di Jack, Will Bottomley. Originariamente il gruppo era chiamato The Marmozets e con questo nome venne pubblicato l'EP \"Out of My Control\" nel 2009. Dopo la pubblicazione dell'EP, iniziarono a farsi chiamare semplicemente Marmozets.\nSi esibirono come gruppo di apertura di Young Guns, Funeral for a Friend, Gallows, Hyro Da Hero, The Used, Four Year Strong e Muse e hanno partecipato a vari festival, tra cui Glastonbury Festival, Download Festival, Reading and Leeds, Rock Werchter, Slam Dunk Festival, 2000 Trees e Y Not Festival.\nNel settembre 2013 iniziarono il loro primo tour del Regno Unito.\nNel 2011 venne pubblicato l'EP \"Passive Aggressive\", a cui segu\u00ec nel 2012 l'EP \"Vexed\".\nLa Venn Records, etichetta del gruppo hardcore punk Gallows, pubblic\u00f2 il primo singolo del gruppo, \"Good Days\", nel 2012. Nel 2013 il gruppo pubblic\u00f2 indipendentemente il singolo \"Born Young and Free\", e in seguito firm\u00f2 un contratto con la Roadrunner Records, che pubblic\u00f2 il singolo \"Move Shake Hide\". Il singolo \"Why Do You Hate Me?\" venne pubblicato il 17 marzo 2014.\nIl gruppo venne candidato come Best British Newcomer ai Kerrang! Awards del 2013 e venne votata come Best New UK Band dalla rivista Big Cheese.\nNel marzo 2015 venne annunciato un tour a supporto del 2015 UK Psycho Tour dei Muse.\nNel gennaio 2017 Sam Macintyre annunci\u00f2 via Twitter che il gruppo aveva completato il suo secondo album. Il primo singolo estratto dall'album fu \"Play\", pubblicato nell'agosto 2017.\nIl 10 ottobre venne pubblicato il singolo \"Habits\", trasmesso in anteprima da BBC Radio 1 prima della pubblicazione digitale. L'11 dicembre 2017 \u00e8 stato estratto il singolo \"Major System Error\". \"Knowing What You Know Now\", secondo disco di inediti del gruppo, \u00e8 stato pubblicato il 26 gennaio 2018."}
{"id": "6901728", "revid": "1005847", "url": "https://it.wikipedia.org/wiki?curid=6901728", "title": "Elezione del Presidente della Camera del 2018", "text": "L'elezione del presidente della Camera dei deputati del 2018 per la XVIII legislatura in Italia si \u00e8 svolta tra il 23 e il 24 marzo.\nLa presidente uscente \u00e8 Laura Boldrini, mentre il presidente provvisorio \u00e8 Roberto Giachetti.\n\u00c8 stato eletto presidente della Camera dei deputati al IV scrutinio Roberto Fico, esponente del Movimento 5 Stelle.\nElezione.\nL'esito delle elezioni politiche del 4 marzo 2018 aveva sancito la medesima situazione alla Camera dei deputati e al Senato della Repubblica: in entrambi i rami del Parlamento, la coalizione con pi\u00f9 seggi risultava essere quella di centro-destra (Lega, Forza Italia, Fratelli d'Italia, Noi con l'Italia - UDC), mentre il singolo partito con pi\u00f9 scranni era il Movimento 5 Stelle. I contatti tra i pentastellati e il centrodestra erano orientati, sin dall'inizio, per attribuire lo scranno pi\u00f9 alto di Montecitorio a un esponente del M5S e quello di Palazzo Madama a un senatore della coalizione di centro-destra. Tuttavia, la candidatura del forzista Paolo Romani allo scranno pi\u00f9 alto del Senato, voluta fortemente da Silvio Berlusconi e da Forza Italia, incontr\u00f2 lo stop del Movimento 5 Stelle, ritenendo Romani \"invotabile\" perch\u00e9 gi\u00e0 condannato per peculato.\nL'intesa tra centro-destra e M5S, cos\u00ec, salt\u00f2, portando tutti i partiti, nel I scrutinio del 23 marzo tanto alla Camera quanto al Senato, a votare scheda bianca. Lo stesso accadde di nuovo alla Camera nel II e nel III scrutinio, svoltisi nella medesima giornata. Tuttavia al Senato, per cercare di recuperare l'intesa con i pentastellati e superare l'impasse, al II scrutinio della giornata la Lega annunci\u00f2 di votare, a sorpresa, la senatrice di Forza Italia Anna Maria Bernini, raccogliendo per\u00f2 l'ira di Berlusconi che dichiar\u00f2 che \"i voti al Senato ad Anna Maria Bernini strumentalmente utilizzata sono da considerarsi un atto di ostilit\u00e0 a freddo della Lega che da un lato rompe l'unit\u00e0 della coalizione di centrodestra e dall'altro smaschera il progetto per un governo Lega-M5S\". Berlusconi, infatti, insieme allo stato maggiore del suo partito intendeva tirare dritto su Romani. La scelta di Bernini (avvenuta a insaputa della senatrice) incontr\u00f2 il plauso del capo politico dei pentastellati, Luigi Di Maio, ma in serata, dopo un vertice a Palazzo Grazioli, Anna Maria Bernini dichiar\u00f2 di non essere disponibile a ricoprire la presidenza del Senato \"senza il sostegno del presidente Berlusconi\" e del suo partito.\nIntanto, in vista dell'indomani (24 marzo), in cui avrebbero avuto luogo il III scrutinio per il Senato e il IV scrutinio per la Camera, il Movimento 5 Stelle ufficializz\u00f2 la candidatura di Riccardo Fraccaro per la presidenza della Camera. Poche ore prima della votazione, inoltre, il centro-destra prov\u00f2 a ritrovare l'unit\u00e0 con un summit nella residenza romana di Berlusconi, dove, su pressione di Salvini, il centro-destra abbandon\u00f2 la candidatura di Romani in favore della senatrice Maria Elisabetta Alberti Casellati, sempre in quota Forza Italia. Tale nome incontr\u00f2 il plauso del M5S, che per\u00f2 dovette fare i conti con un veto, da parte del centro-destra, sul candidato alla Camera Fraccaro. Pochi minuti prima della votazione, allora, Fraccaro accett\u00f2 di ritirarsi dalla corsa della Camera (e contestualmente Romani da quella per il Senato), e Di Maio indic\u00f2 ai pentastellati di votare Roberto Fico (esponente sempre del M5S) per Montecitorio e la senatrice forzista Alberti Casellati per Palazzo Madama. Il centro-destra, allora, visto il sostegno pentastellato all'Alberti Casellati, accett\u00f2 di convergere su Fico per la Camera.\nNel frattempo il Partito Democratico annunci\u00f2, sempre nella mattinata di sabato 24, che non avrebbe pi\u00f9 votato scheda bianca, ma, essendo rimasti fuori dall'accordo tra centrodestra e M5S, avrebbe votato per due \"candidati di bandiera\": Roberto Giachetti alla Camera e Valeria Fedeli al Senato, entrambi vicepresidenti delle rispettive assemblee nella precedente legislatura. Giachetti, peraltro, in quel momento era il presidente provvisorio della Camera.\n23 marzo 2018.\nI scrutinio.\nPer la nomina \u00e8 richiesta la maggioranza qualificata dei due terzi dei componenti.\nI voti dispersi comprendono voti singoli a Alfonso Bonafede, David Ermini, Maurizio Lupi, Davide Tripiedi.\nPoich\u00e9 nessun candidato raggiunge il quorum richiesto, si procede, nella stessa giornata, al II scrutinio.\nII scrutinio.\nPer la nomina \u00e8 richiesta la maggioranza qualificata dei due terzi dei presenti.\nPoich\u00e9 nessun candidato raggiunge il quorum richiesto, si procede, nella stessa giornata, al III scrutinio.\nIII scrutinio.\nPer la nomina \u00e8 richiesta la maggioranza qualificata dei due terzi dei presenti.\nPoich\u00e9 nessun candidato raggiunge il quorum richiesto, si procede, nella giornata successiva, al IV scrutinio.\n24 marzo 2018.\nIV scrutinio.\nPer la nomina \u00e8 richiesta la maggioranza assoluta dei presenti.\nRisulta eletto: Roberto Fico (M5S)"}
{"id": "6901729", "revid": "83531", "url": "https://it.wikipedia.org/wiki?curid=6901729", "title": "Elezione del Presidente del Senato del 2018", "text": "L'elezione del presidente del Senato della Repubblica del 2018 per la XVIII legislatura in Italia si \u00e8 svolta dal 23 al 24 marzo.\nIl presidente uscente \u00e8 Pietro Grasso, mentre il presidente provvisorio \u00e8 il senatore a vita Giorgio Napolitano.\nLa nuova presidente del Senato, eletta al III scrutinio, \u00e8 Maria Elisabetta Alberti Casellati appartenente a Forza Italia. \u00c8 la prima donna a ricoprire la carica di presidente del Senato della Repubblica.\nAl momento dell'elezione del presidente del Senato, i componenti l'assemblea sono in tutto 320, di cui 314 eletti e 6 a vita.\nElezione.\nL'esito delle elezioni politiche del 4 marzo 2018 aveva sancito la medesima situazione alla Camera dei deputati e al Senato della Repubblica: in entrambi i rami del Parlamento, la coalizione con pi\u00f9 seggi risultava essere quella di centro-destra (Lega, Forza Italia, Fratelli d'Italia, Noi con l'Italia - UDC), mentre il singolo partito con pi\u00f9 scranni era il Movimento 5 Stelle. I contatti tra i \"pentastellati\" e il centro-destra erano orientati, sin dall'inizio, per attribuire lo scranno pi\u00f9 alto di Montecitorio a un esponente del M5S e quello di Palazzo Madama a un senatore della coalizione di centro-destra. Tuttavia, la candidatura del forzista Paolo Romani allo scranno pi\u00f9 alto del Senato, voluta fortemente da Silvio Berlusconi e da Forza Italia, incontr\u00f2 lo stop del Movimento 5 Stelle, ritenendo Romani \"invotabile\" perch\u00e9 gi\u00e0 condannato per peculato.\nL'intesa tra centro-destra e M5S, cos\u00ec, salt\u00f2, portando tutti i partiti, nel I scrutinio del 23 marzo tanto alla Camera quanto al Senato, a votare scheda bianca. Lo stesso accadde di nuovo alla Camera nel II e nel III scrutinio, svoltisi nella medesima giornata. Tuttavia al Senato, per cercare di recuperare l'intesa con i pentastellati e superare l'impasse, al II scrutinio della giornata la Lega annunci\u00f2 di votare, a sorpresa, la senatrice di Forza Italia Anna Maria Bernini, raccogliendo per\u00f2 l'ira di Berlusconi che dichiar\u00f2 che \"i voti al Senato ad Anna Maria Bernini strumentalmente utilizzata sono da considerarsi un atto di ostilit\u00e0 a freddo della Lega che da un lato rompe l'unit\u00e0 della coalizione di centrodestra e dall'altro smaschera il progetto per un governo Lega-M5S\". Berlusconi, infatti, insieme allo stato maggiore del suo partito intendeva tirare dritto su Romani. La scelta della Bernini (avvenuta a insaputa della senatrice) incontr\u00f2 il plauso del capo politico dei pentastellati, Luigi Di Maio, ma in serata, dopo un vertice a Palazzo Grazioli, Anna Maria Bernini dichiar\u00f2 di non essere disponibile a ricoprire la presidenza del Senato \"senza il sostegno del presidente Berlusconi\" e del suo partito.\nIntanto, in vista dell'indomani (24 marzo), in cui avrebbero avuto luogo il III scrutinio per il Senato e il IV scrutinio per la Camera, il Movimento 5 Stelle ufficializz\u00f2 la candidatura di Riccardo Fraccaro per la presidenza della Camera. Poche ore prima della votazione, inoltre, il centro-destra prov\u00f2 a ritrovare l'unit\u00e0 con un summit nella residenza romana di Berlusconi, dove, su pressione di Salvini, il centro-destra abbandon\u00f2 la candidatura di Romani in favore della senatrice Maria Elisabetta Alberti Casellati, sempre in quota Forza Italia. Tale nome incontr\u00f2 il plauso del M5S, che per\u00f2 dovette fare i conti con un veto, da parte del centro-destra, sul candidato alla Camera Fraccaro. Pochi minuti prima della votazione, allora, Fraccaro accett\u00f2 di ritirarsi dalla corsa della Camera (e contestualmente Romani da quella per il Senato), e Di Maio indic\u00f2 ai pentastellati di votare Roberto Fico (esponente sempre del M5S) per Montecitorio e la senatrice forzista Alberti Casellati per Palazzo Madama. Il centro-destra, allora, visto il sostegno pentastellato all'Alberti Casellati, accett\u00f2 di convergere su Fico per la Camera.\nNel frattempo il Partito Democratico annunci\u00f2, sempre nella mattinata di sabato 24, che non avrebbe pi\u00f9 votato scheda bianca, ma, essendo rimasti fuori dall'accordo tra centrodestra e M5S, avrebbe votato per due \"candidati di bandiera\": Roberto Giachetti alla Camera e Valeria Fedeli al Senato, entrambi vicepresidenti delle rispettive assemblee nella precedente legislatura.\n23 marzo 2018.\nI scrutinio.\nPer la nomina \u00e8 richiesta la maggioranza assoluta dei componenti.\nI voti dispersi comprendono voti singoli a Emma Bonino, Roberto Calderoli, Fabio Di Micco, Giorgio Napolitano, Paolo Romani.\nPoich\u00e9 nessun candidato raggiunge il quorum richiesto, si procede, nella stessa giornata, al II scrutinio.\nII scrutinio.\nPer la nomina \u00e8 richiesta la maggioranza assoluta dei componenti.\nTra i voti dispersi si annoverano Roberto Calderoli e Giorgio Napolitano.\nPoich\u00e9 nessun candidato raggiunge il quorum richiesto, si procede, nella giornata successiva, al III scrutinio.\n24 marzo 2018.\nIII scrutinio.\nPer la nomina \u00e8 richiesta la maggioranza assoluta dei presenti.\nRisulta eletta: Maria Elisabetta Alberti Casellati (FI)"}
{"id": "6901733", "revid": "149485", "url": "https://it.wikipedia.org/wiki?curid=6901733", "title": "Campionati mondiali di short track 2018", "text": "I Campionati mondiali di short track 2018 (ufficialmente \"ISU World Short Track Speed Skating Championships 2018\") sono stati la 43\u00aa edizione della competizione organizzata dalla International Skating Union. Le gare si sono svolte dal 16 al 19 marzo 2018 al Maurice Richard Arena di Montr\u00e9al, in Canada."}
{"id": "6901736", "revid": "79968", "url": "https://it.wikipedia.org/wiki?curid=6901736", "title": "Lucia Plaino", "text": ""}
{"id": "6901745", "revid": "1543377", "url": "https://it.wikipedia.org/wiki?curid=6901745", "title": "Campionati oceaniani di tennistavolo", "text": "I Campionati oceaniani di tennistavolo sono una competizione sportiva organizzata dalla Oceania Table Tennis Federation (OTTF), in cui si assegnano i titoli oceaniani delle diverse specialit\u00e0 del tennistavolo.\nI primi campionati oceaniani di tennistavolo furono organizzati nel 1978 e si svolgono con cadenza biennale."}
{"id": "6901748", "revid": "110157", "url": "https://it.wikipedia.org/wiki?curid=6901748", "title": "Acateno", "text": "Acateno \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 di \"San Jos\u00e9 Acateno\".\nConta 8.916 abitanti (2010) e ha una estensione di 180,67\u00a0km\u00b2. \nIl significato del nome della localit\u00e0 in lingua nahuatl \u00e8 \"erba che cresce sul ciglio della strada\"."}
{"id": "6901752", "revid": "767487", "url": "https://it.wikipedia.org/wiki?curid=6901752", "title": "Lucha Reyes", "text": "Biografia.\nNata in una famiglia povera della capitale, Lima, Lucha Reyes era una di sedici fratelli. La sua famiglia perse il padre Tobias Sarcines, che mor\u00ec dopo che lei aveva compiuto sei mesi. Lucha trascorse gran parte della sua infanzia lontano dalla sua famiglia e in una casa con altri membri della sua famiglia. Avrebbe in seguito venduto giornali e biglietti della lotteria per sopravvivere. La casa in cui viveva fu infine bruciata e and\u00f2 a vivere in una chiesa cattolica.\nDa bambina, Lucha si esibiva in spettacoli di canto di fronte a famiglie e amici e in uno di questi spettacoli incontr\u00f2 Pitito Perez, un famoso cantante peruviano dell'epoca. A Perez piaceva la sua voce e la invit\u00f2 a unirsi a lui in un duo. Il duo si chiamava \"Lucha y Juan\" e le avrebbe dato\nl'opportunit\u00e0 di essere ascoltata nelle stazioni radio nazionali. Lucha Reyes debutt\u00f2 alla radio in uno spettacolo chiamato \"El Sentir de los Barrios\" (o \"The way the Barrio / People Feel\") cantando lo standard culturale \"Abandonada\" di Sixto Carrera, una canzone con testi che a molti ricordavano le sue esperienze sulle strade.\nLucha Reyes ha vissuto una vita molto simile alle canzoni tragiche e col cuore straziato che cantava. Spos\u00f2 per poco tempo un poliziotto e si rifiut\u00f2 sempre di dichiarare la ragione per cui il suo matrimonio fosse durato per un breve periodo di tempo. Dopo un po' le fu diagnosticata la tubercolosi e il diabete. Pi\u00f9 tardi nella vita, si un\u00ec al controverso gruppo musicale Pe\u00f1a Ferrando di Augusto Ferrando (1919-1999), controverso a causa del modo umiliante in cui il leader della band trattava il pubblico del gruppo stesso.\nArte.\nLucha recit\u00f2 sporadicamente in rappresentazioni teatrali nei dintorni di Lima e in seguito recit\u00f2 in un film intitolato \"Una carta al cielo\" di Salvador Oda, su un ragazzo la cui madre morta (doppiata dalla Reyes) gli parlava. Questo film convinse la Reyes che aveva un futuro nella recitazione. Lucha si esib\u00ec in varie parti, vivendo l'arte in stile boh\u00e9mien e producendo la musica favorita dal governo nazionalista militare, che incoraggi\u00f2 la diffusione delle espressioni culturali peruviane attraverso i mass media.\nNel 1970, aiutata da Nilo Marchand, direttore dell'etichetta discografica FTA (Fabricantes Te'cnicos Asociados), Lucha registr\u00f2 il suo pi\u00f9 grande successo, \"Regresa\" di Augusto Polo Campos, un successo al primo posto a livello internazionale. Sul successo di \"Regresa\" incise il suo primo LP e, poco dopo, inizia la sua unica tourn\u00e8e internazionale.\nUltimi giorni.\nIl diabete peggior\u00f2 e fin\u00ec col lasciarla cieca. Ad accentuare le sue complicazioni cardiache c'erano una routine ininterrotta di lavoro e un alcolismo furioso che proveniva dal suo ambiente boh\u00e9mien. Ci sono alcuni che dicono anche che, negli ultimi anni della sua vita, Lucha Reyes era caduta in un vortice di autodistruzione che poteva avere solo una triste fine. Lucha potrebbe aver saputo che la morte era imminente.\nSeguita da un pubblico che l'aveva idolatrata nella vita, e volendo chiudere la sua esistenza con un tocco finale, Lucha Reyes chiese al compositore Pedro Pacheco di scrivere \"Mi \u00daltima Canci\u00f3n\" (\"La mia ultima canzone\"), una delle sue registrazioni pi\u00f9 toccanti e raccolte, e il 30 ottobre 1973, un giorno prima della sua morte, cant\u00f2 \"La mia ultima canzone\" dal vivo in una nota emittente radiofonica locale con sincere lacrime agli occhi. Il giorno seguente, il 31 ottobre 1973, Lucha Reyes, \"La Morena de Oro del Per\u00fa\" moriva. \u00c8 sepolta nel \"Cimitero dell'Angelo\" a Lima.\nEredit\u00e0.\nLucha Reyes e il gruppo Los Morochucos hanno inserito artisti neri tra i principali interpreti dei generi vals criollo e marinera. Anche se non \u00e8 per origine una musica afro-peruviana, con parole sapientemente fraseggiate e suonando il vals criollo con accenti leggermente in levare, come se tirassi indietro e spingessi sul ritmo normale. Le Marineras sono canzoni fatte in onore dei marinai che avevano combattuto nella guerra con il Cile e sono suonate con due chitarre e caj\u00f3n, accompagnate da battiti di mani.\nIl vals criollo deriva dal valzer viennese, ma si percepisce in modo abbastanza diverso e ha un carattere lussureggiante e romantico, che viene dal valzer viennese, come le canzoni d'amore. Il vals criollo ha un suono pi\u00f9 secco, pi\u00f9 sobrio, e mantiene una certa distanza dal suo soggetto. L'aggiunta del caj\u00f3n alla tradizionale strumentazione di due chitarre serv\u00ec anche a dare ai vals una dimensione afro-peruviana.\nCanzoni come \"\u00bfQu\u00e9 Importa?\" di Juan Mosto (\"Cosa importa?\"), con testi come \"l'ennesimo fallimento \u00e8 solo una goccia d'acqua nell'oceano per me\" sono state rese famose da Lucha Reyes e ne hanno fatto qui un'icona nazionale, cos\u00ec come le sue canzoni, ricche di nazionalismo peruviano e orgoglio criollo.\nIl giorno 31 ottobre, lo stesso della sua morte, \u00e8 la \"D\u00eda de la Canci\u00f3n Criolla\" (Il giorno della canzone creola) e viene celebrato in Per\u00f9 ogni anno."}
{"id": "6901754", "revid": "206038", "url": "https://it.wikipedia.org/wiki?curid=6901754", "title": "Alamanno Agostini Venerosi della Seta", "text": "Biografia.\nNato a Pisa nel 1797, figlio del conte pisano Andrea Agostini Venerosi della Seta e di Maria Ruschi, fu amico di Giuseppe Mazzini, Francesco Domenico Guerrazzi e Michele Carducci, padre di Giosu\u00e8.\nSposa a Itignano, Cappella di Cevoli (Pisa), il 10 maggio 1819 Maria Maddalena Grassi, nobile senese, nel 1821 nasce il primogenito Andrea e nel 1823 nasce suo figlio Ferdinando, che seguir\u00e0 le orme del padre, partecipando agli eventi politici del Risorgimento.\nAlamanno Agostini, fondatore nel 1834 della Cassa di Risparmio di Pisa, fu cospiratore nei moti del 1831, nati in Italia a seguito della rivoluzione del 1830 in Francia. Ma la \"congiura del Colletta\", ovvero il tentativo di spingere Leopoldo II a concedere nel gennaio del 1831 la costituzione, fall\u00ec. \nNel settembre 1833 venne arrestato e rinchiuso nella fortezza di Portoferraio a causa delle sue idee politiche, definite \"pericolose\" dall'autorit\u00e0 giudiziaria. Suoi compagni di carcere furono l'avvocato Angiolo Angiolini, Carlo Bini e Francesco Domenico Guerrazzi.\nIn carcere mise in musica dei versi di Guerrazzi.\nUna volta rilasciato, fu sempre tenuto sotto sorveglianza dalla polizia lorenese. In occasione del I congresso degli Scienziati, tenutosi a Pisa nel 1839, egli fu uno dei promotori dell'acquisto della statua di Galileo, collocata nel cortile della Sapienza. Rivestito della carica di gonfaloniere della comunit\u00e0 dei Bagni di San Giuliano, egli fece parte, insieme al gonfaloniere di Pisa Antonio Simonelli, a Lelio Franceschi, a Gaetano Giorgini ed altri, della relativa commissione incaricata di raccogliere adesioni e contributi finanziari per realizzare l'opera.\nMor\u00ec a Pisa nel 1844.\nArchivio.\nLe carte di Alamanno Agostini e del figlio Ferdinando sono conservate all'interno dell'archivio familiare, tuttora di propriet\u00e0 della famiglia pisana Agostini, che comprende carte Venerosi, della Seta e di altre famiglie pisane."}
{"id": "6901758", "revid": "547034", "url": "https://it.wikipedia.org/wiki?curid=6901758", "title": "Campionati oceaniani di tennistavolo 2018", "text": "I Campionati oceaniani di tennistavolo 2018 si sono svolti ad Gold Coast, in Australia, dal 15 al 19 marzo 2018. \u00c8 stata la 19\u00aa edizione del torneo, organizzato dalla Oceania Table Tennis Federation."}
{"id": "6901762", "revid": "62004", "url": "https://it.wikipedia.org/wiki?curid=6901762", "title": "Giro dell'Appennino 1974", "text": "Il Giro dell'Appennino 1974, trentacinquesima edizione della corsa, si svolse il 4 agosto 1974, su un percorso di 254\u00a0km. La vittoria fu appannaggio dell'italiano Giovanni Battaglin, che complet\u00f2 il percorso in 6h34'26\", precedendo i connazionali Enrico Paolini e Giacinto Santambrogio.\nI corridori che partirono furono 81, mentre coloro che tagliarono il traguardo di Pontedecimo furono 31. "}
{"id": "6901763", "revid": "124123", "url": "https://it.wikipedia.org/wiki?curid=6901763", "title": "Gaspare Botto", "text": "Biografia.\nNonostante abbia frequentato gli studi letterari classici con profitto, Botto si iscrive presso il Collegio di Sapienza all'Universit\u00e0 di Pisa nel novembre 1832, conseguendo la laurea in Scienze matematiche il 2 giugno 1837. Nel 1841 diventa professore ordinario di Algebra, geometria analitica e geodesia presso l'Universit\u00e0 degli Studi di Siena, dopo essere stato nominato supplente della stessa cattedra l'anno precedente, e supplente per quella di Fisica. Nel 1845 torna a Pisa per l'insegnamento di Geometria analitica e, successivamente di Calcolo differenziale e Elementi di calcolo integrale. Nel 1877 viene nominato professore emerito dopo aver abbandonato la geometria analitica nel 1859 per dedicarsi a Calcolo infinitesimale.\nHa partecipato alla prima guerra d'indipendenza italiana durante il 1848, condividendo le posizioni sul granducato dei colleghi Mossotti e Severi.\nRitiratosi dall'ambiente accademico per motivi di salute, muore nella sua villa di Marti il 25 gennaio 1892."}
{"id": "6901773", "revid": "547034", "url": "https://it.wikipedia.org/wiki?curid=6901773", "title": "Hekimba\u015f\u0131", "text": "Hekimba\u015f\u0131 (Turco ottomano \u0647\u0643\u064a\u0645 \u0628\u0627\u0634\u06cc) fu fino al 1826 il medico supremo dell'impero ottomano. Un Hekimba\u015f\u0131 non era solo il ministro della salute, ma anche il principale medico del Sultano. Il suo studio era ospitato nel Palazzo di Topkapi, ed egli era sempre a disposizione del Sultano, della sua famiglia e degli abitanti del palazzo. Tuttavia, nonostante il suo stato ministeriale, l'Hekimba\u015f\u0131 non era autorizzato a partecipare alle riunioni del governo."}
{"id": "6901784", "revid": "76963", "url": "https://it.wikipedia.org/wiki?curid=6901784", "title": "Todd Hanson", "text": "\u00c8 noto soprattutto per essere uno degli scrittori e editori del giornale satirico The Onion e per aver prestato la voce a Dan Halen nella serie animata \"Squidbillies\".\nBiografia.\nTodd Hanson \u00e8 nato a Chicago, in Illinois, ma \u00e8 cresciuto a Wisconsin e pi\u00f9 tardi a New York.\nCarriera.\nPer breve tempo ha frequentato l'Universit\u00e0 del Wisconsin-Madison nel 1986, ma in seguito ha abbandonato. Rimase a Madison, dove inizi\u00f2 a scrivere un cartone semi-autobiografico intitolato \"Badgers and Other Animals\", che \u00e8 stato pubblicato sul Daily Cardinal, un giornale studentesco universitario. Hanson lavorava come lavapiatti, ma pi\u00f9 tardi inizi\u00f2 a scrivere per il The Onion. Tra il 1987 e il 1988, Todd ha fatto parte di un gruppo dell'Ark Improvisational Theatre di Madison, in Wisconsin. Negli anni a venire, Hanson si \u00e8 concentrato sul mondo della televisione e nel 2005 \u00e8 diventato il doppiatore ufficiale del personaggio Dan Halen, di \"Squidbillies\". Ha fatto tre apparizioni come ospite speciale negli episodi \"Interfection\", \"Hypno-Germ\" e \"L\u2019ultimo ballo per Tovagliolo\" di \"Aqua Teen Hunger Force\". Nel film di Aqua Teen Hunger Force, Hanson ha rivelato di essere un grande fan della serie.\nDoppiatori italiani.\nDa doppiatore \u00e8 sostituito da:"}
{"id": "6901785", "revid": "729019", "url": "https://it.wikipedia.org/wiki?curid=6901785", "title": "The Weird and Wonderful Marmozets", "text": "The Weird and Wonderful Marmozets \u00e8 l'album di debutto del gruppo musicale britannico Marmozets, pubblicato il 29 settembre 2014 dalla Roadrunner Records.\nL'album ha ricevuto il premio come Miglior album durante i \"Kerrang! Awards\" 2015."}
{"id": "6901791", "revid": "120474945", "url": "https://it.wikipedia.org/wiki?curid=6901791", "title": "Lala (titolo)", "text": "Lala (persiano: \u0644\u0644\u0647, turco ottomano: \u0644\u0627\u0644\u0627 pr. L\u0101l\u0101) era un titolo turco e persiano (di origine persiana) che significa tutore e uomo di stato, usato nell'impero ottomano e in quello safavide. \nStoria.\nNella tradizione ottomana, i lala erano gli uomini di stato esperti che erano stati assegnati come tutori dei giovani principi (in turco: \"\u015eehzade\"). Mentre erano ancora adolescenti, i principi erano inviati nelle province (\"sanjak\") come governatori provinciali (in turco: \"sanjak bey\"). Essi erano accompagnati dai loro Lala, i quali li istruivano nell'arte dello stato. Lo scopo di questa pratica era di preparare i principi per il futuro dovere della reggenza. Pi\u00f9 tardi, quando il principe veniva incoronato come sultano, il suo lala era di solito promosso al rango di visir. Fino al XIII sultano Mehmet III (fine del XVI secolo) tutti i sultani godevano di un periodo di governatorato provinciale prima del loro regno. Tuttavia, il 14 \u00b0 sultano Ahmed I (1603-1617), che fu intronizzato nei primi anni dell'adolescenza senza un periodo di governatorato provinciale, band\u00ec questa pratica, Ci\u00f2 signific\u00f2 la diminuzione dello status dei lala.\nAtabeg e lala.\nLa pratica del lala era persino pi\u00f9 antica dell'impero ottomano. Durante l'Impero Selgiuchide, gli statisti esperti che accompagnavano i principi erano chiamati \"Atabeg\" o \"Atabey\" (un titolo composito turco che significa antenato-signore). Tuttavia, l'impero dei Selgiuchidi era altamente feudale e spesso gli \"atabey\" usavano il proprio potere per attuare politiche separatiste ogni volta che sentivano una debolezza nell'autorit\u00e0 centrale. (come avvenne nei casi degli Eldiguzidi in Azerbaigian e degli Zengidi). L'Impero Ottomano, d'altra parte, era pi\u00f9 centralista e quasi nessun lala cerc\u00f2 di seguire una politica separatista."}
{"id": "6901802", "revid": "92723", "url": "https://it.wikipedia.org/wiki?curid=6901802", "title": "Sun Records (serie televisiva)", "text": "Sun Records \u00e8 una serie televisiva statunitense basata sul musical \"Million Dollar Quartet\" scritto da Colin Escott e Floyd Mutrux. Ambientata a Memphis nel Sun Studio. La serie ha come protagonista Drake Milligan, Trevor Donovan, Kevin Fonteyne, Christian Lees, Dustin Ingram, Billy Gardell, Jonah Lees, Chad Michael Murray e Jennifer Holland. La serie \u00e8 andata in onda su CMT il 23 febbraio 2017, e si \u00e8 conclusa il 13 aprile 2017.\nAccoglienza.\nSun Records ha ricevuto recensioni miste dei critici televisivi. Su Rotten Tomatoes la stagione ha un punteggio del 60%, basato su 10 recensioni. Su Metacritic, la stagione ha un punteggio di 65 su 100, basato su 8 recensioni."}
{"id": "6901807", "revid": "76963", "url": "https://it.wikipedia.org/wiki?curid=6901807", "title": "Ferdinando Agostini Venerosi della Seta", "text": "Biografia.\nFiglio secondogenito di Alamanno Agostini Venerosi della Seta e della nobildonna Maria Grassi, nacque a Pisa il 22 aprile 1823.\nDi idee liberali come il padre, ottenne di trasferirsi a Torino per entrare, il 1\u00ba aprile 1836, all'Accademia militare, presentato dai conti Benso di Cavour. In questo periodo di lontananza dalla famiglia frequent\u00f2 a Torino, oltre i Cavour, le famiglie Lascaris e de Seyssel. Uscito dall'Accademia nell'agosto del 1844 con il grado di primo tenente di artiglieria, prest\u00f2 servizio nell'esercito sabaudo all'Arsenale di Torino fino ad ottenere le stellette di capitano. Lasciato il servizio nel giugno del 1847, torn\u00f2 in patria, dove fu nominato capitano della Guardia civica pisana e incaricato di istruire militarmente gli scolari della Guardia universitaria.\nFerdinando Agostini entr\u00f2 nelle truppe regolari del Granducato di Toscana all'inizio del 1848; in qualit\u00e0 di luogotenente dell'artiglieria partecip\u00f2 e combatt\u00e9 con valore a Montanara il 29 maggio, rimanendo gravemente ferito. Continu\u00f2 a combattere con i Piemontesi fino alla sconfitta di Custoza; al suo ritorno, fu promosso capitano dell'artiglieria e incaricato della compilazione di un manuale di istruzioni per gli artiglieri toscani. Partecip\u00f2 inoltre all'elaborazione di progetti per la realizzazione di armi da guerra, principalmente fucili e cannoni.\nNel 1849, coerentemente con i suoi orientamenti politici, non ottemper\u00f2 all'ordine di presentarsi al maresciallo Radetzky, il che lo port\u00f2 all'arresto. Intrattenne sempre intensi e affettuosi rapporti epistolari con la famiglia, in particolare con il padre e il fratello Andrea sia negli anni della sua permanenza a Torino sia nel corso della campagna militare in Lombardia. \nDopo la morte, avvenuta per i postumi della ferita il 18 gennaio 1852, Guerrazzi, gi\u00e0 amico del padre, scrisse in suo onore un'epigrafe che per motivi politici non fu possibile riportare sulla tomba.\nArchivio.\nLe carte di Ferdinando Agostini e del padre Alamanno sono conservate all'interno dell'archivio familiare, tuttora di propriet\u00e0 della famiglia pisana Agostini Venerosi della Seta, che comprende carte Agostini, Venerosi, della Seta e di altre famiglie pisane."}
{"id": "6901816", "revid": "1639552", "url": "https://it.wikipedia.org/wiki?curid=6901816", "title": "Piano Fugu", "text": "Il era un progetto del governo giapponese che si proponeva il trasferimento e la colonizzazione di ebrei nel Manciuku\u00f2, stato fantoccio dell'Impero giapponese.\nIl nome del piano deriva dal tipico piatto giapponese fugu, considerata una prelibatezza culinaria, che deve essere preparata sviscerando con la massima attenzione l'omonimo pesce data l'estrema velenosit\u00e0 di alcune sue parti: questo paragone deriverebbe dalla presunta pericolosit\u00e0 del popolo ebraico, che se non attentamente controllato e circoscritto, sarebbe fatale per gli altri popoli.\nIl \"piano Fugu\" fu sottoposto a ricerca dagli storici Marvin Tokayer e Mary Swartz che analizzarono i pochi documenti salvatisi dal secondo conflitto mondiale ed intervistarono le persone coinvolte sopravvissute e pubblicarono il libro \"\".\nStoria.\nLe autorit\u00e0 giapponesi trovarono difficile realizzare una colonizzazione nazionale del Manciuku\u00f2, stato fantoccio dell'Impero giapponese, scarsamente popolato ma ricco di risorse. I civili nipponici erano poco motivati a trasferirsi in un'area climaticamente difficile ed ostile.\nCulturalmente influenzate anche da uno dei pi\u00f9 noti e diffusi libelli anti-semiti come i \"Protocolli dei Savi di Sion\", le autorit\u00e0 giapponesi si convinsero che gli ebrei in fuga dall'Europa, per le loro presunte abilit\u00e0 economiche, sarebbero stati interessati a trasferirvisi per avere un luogo sicuro ove vivere e prosperare nell'ambito della progettata Sfera di co-prosperit\u00e0 della Grande Asia orientale. L'idea prevedeva di coinvolgere gli ebrei gi\u00e0 residenti ad Harbin e Shanghai ed attirare i finanziamenti di ricchi ebrei per sostenere economicamente il piano, date anche le difficolt\u00e0 di ripresa dell'economia nipponica dopo la Grande depressione del 1929. Il piano venne voluto ed ideato da alcuni militari nipponici, come Kiichiro Higuchi e Norihiro Yasue, ed industriali giapponesi stanziati in Manciuria come Yoshisuke Aikawa, fondatore della Nissan e controllore dello zaibatsu Mangy\u014d.\nIl progetto venne ideato a partire dal 1934, proprio nello stesso anno in cui venne fondata nell'Unione Sovietica l'oblast' autonoma ebraica, nato con simili finalit\u00e0 di colonizzazione ebraica proprio ai confini settentrionali del Manciuku\u00f2. Il 6 dicembre 1938 il primo ministro Fumimaro Konoe, il ministro degli esteri Hachir\u014d Arita, il ministro della guerra Seishir\u014d Itagaki, il ministro delle marina Mitsumasa Yonai e il ministro delle finanze Shigeaki Ikeda si riunirono per trattare il tema in quella che rimase nota come la \"Conferenza dei cinque ministri\". Deliberarono in quella sede di proibire l'espulsione degli ebrei da Giappone, Manciuria e Cina. Come risultato immediato della \"Conferenza dei cinque ministri\" ci fu il fatto che 14.000 - 15.000 ebrei dell'Europa orientale ottennero asilo nel quartiere giapponese di Shanghai, mentre i quartieri controllati dalle potenze europee non ammettevano invece l'ingresso di ebrei. Inoltre mille rifugiati polacchi che non erano stati in grado di ottenere visti di accesso per altre nazioni furono ospitati nella zona giapponese di Shanghai.\nL'alleanza con i tedeschi, che addirittura per bloccare il piano inviarono nel 1941 a Shanghai il cosiddetto \"macellaio di Varsavia\" Josef Meisinger, pur non provocando persecuzioni nei confronti degli ebrei residenti in Giappone o nei territori sottoposti, rallent\u00f2 e poi blocc\u00f2 la sua esecuzione nel 1942, che fall\u00ec anche a causa dell'estrema indigenza di quegli ebrei che effettivamente erano riusciti a raggiungere l'estremo oriente, che non avevano le risorse materiali per incidere nella ripresa economica dell'area. L'operazione Fugu, pur essendo formalmente fallita, permise per\u00f2 a migliaia di ebrei di salvarsi dalle persecuzioni nazi-fasciste."}
{"id": "6901818", "revid": "1186766", "url": "https://it.wikipedia.org/wiki?curid=6901818", "title": "Loreggian", "text": ""}
{"id": "6901821", "revid": "124123", "url": "https://it.wikipedia.org/wiki?curid=6901821", "title": "Giovanni Lorenzi", "text": "Biografia.\nFrequenta a Trento la \"Regia scuola industriale\" e prosegue la sua formazione iscrivendosi alla Facolt\u00e0 di ingegneria prima a Genova e poi a Padova. Consegue la laurea nel 1927 e nel 1930 supera l'esame di Stato a Milano. Per circa due anni dirige la Funivia Zambana Vecchia-Fai della Paganella, per poi lavorare come progettista presso la ditta Mottura Zaccheo Grandi Lavori. \nAttratto nell'orbita del Futurismo partecipa alla \"Prima Mostra Nazionale d'Arte Futurista\" tenuta a Roma nel 1933 e, nello stesso anno, collabora alla rivista \"Dinamo futurista\" diretta da Fortunato Depero, che ospita nel secondo numero il suo manifesto \"Architettura futurista\". Un ulteriore intervento intitolato \"La villa moderna in montagna\" - concepita con il tetto piano, le forme arrotondate, grandi finestre e colori accesi - non pubblicato a causa della breve durata della rivista, apparir\u00e0 nel 1940 nel volume \"Fortunato Depero nelle opere e nella vita\". Ancora con il tramite di Depero, Lorenzi espone accanto ad artisti italiani e tedeschi alla mostra futurista di Merano del 1933 ed \u00e8 invitato a partecipare alla esposizione di arte italiana a Berlino prevista per il 1937, poi non realizzata. \nPer quanto riguarda l'attivit\u00e0 progettuale - che risente di influenze razionaliste, espressioniste e futuriste - negli anni Trenta realizza a Trento il padiglione per l'ufficio informazioni turistiche di piazza Dante (1935, poi demolito), le case del Mutuo soccorso in piazzale Sanseverino (1936), il Supercinema Vittoria (1937-1939), la Casa Littoria in Largo Porta nuova (1938-1942) e varie abitazioni private in zona Bolghera. Tra il 1939 e il 1943 progetta e segue la costruzione della sua opera pi\u00f9 rappresentativa, il Grand Hotel Trento. Nel dopoguerra \u00e8 impegnato nel capoluogo Trentino nei lavori di ricostruzione tra cui si segnala l'albergo Venezia in piazza Duomo. Negli anni Cinquanta progetta le case INA in corso Buonarroti (1950), le case INAIL (1953-1954) e la chiesa parrocchiale (1956-1959) in localit\u00e0 Bolghera. Continua inoltre l'attivit\u00e0 progettuale relativa ad abitazioni private, scuole, alberghi, negozi e chiese, insediati in tutto il Trentino.\nArchivio.\nLa documentazione venne raccolta e conservata in Trentino, dapprima dallo stesso Lorenzi, e dopo la sua morte dagli eredi. I contatti tra la famiglia Lorenzi e il Museo iniziarono nel 1991. Il fondo Giovanni Lorenzi fu versato al Museo d'arte moderna e contemporanea di Trento e Rovereto dall'erede Giuseppe Lorenzi in due fasi successive, l'8 luglio e il 14 ottobre 1992; venne ufficialmente donato al Museo nel 1993. \nIl fondo costituisce un significativo nucleo di documentazione per la storia dell'architettura in Trentino fra gli anni Trenta e gli anni Sessanta del '900. Comprende un notevole numero di disegni su lucido, copie eliografiche, tavole a tecnica mista e mappe catastali, fogli d'appunti e fotografie, che nella loro totalit\u00e0 permettono di ricostruire 183 progetti di Giovanni Lorenzi. La documentazione \u00e8 relativa a studi e progetti realizzati in Trentino-Alto Adige per una committenza pubblica e privata e concerne soprattutto chiese, scuole, ville ecc. Col materiale progettuale \u00e8 giunto un acquarello del pittore Camillo Bernardi di Predazzo, per la decorazione della facciata della chiesa dei Francescani a Trento (1926). \u00c8 giunta con il versamento un'esigua documentazione personale, costituita da una raccolta di diplomi sportivi."}
{"id": "6901823", "revid": "686936", "url": "https://it.wikipedia.org/wiki?curid=6901823", "title": "Denver Broncos 1966", "text": "La stagione dei Denver Broncos \u00e8 stata la settima della franchigia nell'American Football League. \nL'attacco di Denver nel 1966 stabil\u00ec un record AFL negativo per il minor numero punti segnati in una stagione con 196, 14 a partita. I Broncos sono stati l'ultima squadra nella storia del football professionistico (AFL o NFL) a non convertire alcun primo down in una intera partita, nella gara del primo turno contro Houston.\nClassifiche.\nNota: I pareggi non venivano conteggiati ai fini della classifica fino al 1972."}
{"id": "6901829", "revid": "834", "url": "https://it.wikipedia.org/wiki?curid=6901829", "title": "Gente del nord", "text": ""}
{"id": "6901834", "revid": "228587", "url": "https://it.wikipedia.org/wiki?curid=6901834", "title": "Frumento (disambigua)", "text": ""}
{"id": "6901837", "revid": "1186766", "url": "https://it.wikipedia.org/wiki?curid=6901837", "title": "Agostini Venerosi della Seta", "text": ""}
{"id": "6901865", "revid": "149485", "url": "https://it.wikipedia.org/wiki?curid=6901865", "title": "Campionati asiatici di lotta 1979", "text": "I Campionati asiatici di lotta 1979 sono stati la 1\u00aa edizione della manifestazione continentale organizzata dalla FILA. Si sono svolti dall'8 al 1\u00ba novembre 1979 a Jalandhar, in India."}
{"id": "6901872", "revid": "287204", "url": "https://it.wikipedia.org/wiki?curid=6901872", "title": "Lamberton (disambigua)", "text": ""}
{"id": "6901875", "revid": "729019", "url": "https://it.wikipedia.org/wiki?curid=6901875", "title": "Francesco Arborio Mella di Sant'Elia", "text": "Biografia.\nNacque a Sassari il 2 aprile 1809, figlio del Conte Gerolamo e di Caterina Angela Pes. Il 1 aprile 1828 si arruol\u00f2 nell\u2019Armata Sarda in qualit\u00e0 di cadetto nel Reggimento \"Cacciatori Guardie\". Promosso sottotenente il 25 febbraio 1831, divenne luogotenente il 4 aprile 1838, assegnato al 2\u00ba Reggimento della Brigata \"Casale\". Fu successivamente trasferito al 3\u00ba Reggimento fanteria della Brigata \"Piemonte\" il 14 settembre 1841, e promosso capitano nel 6\u00ba Reggimento fanteria della Brigata \"Aosta\" in data 28 luglio 1847. Nel 1848 partecip\u00f2 alle operazioni belliche durante la prima guerra d'indipendenza, e l\u2019anno successivo, alla ripresa delle operazioni, si distinse particolarmente tra il 21 e il 23 marzo durante i combattimenti di Mortara e a Novara, dove fu ferito al petto, venendo decorato con la Medaglia d\u2019argento al valor militare. Fu promosso maggiore in forza al 5\u00ba Reggimento fanteria della Brigata \"Aosta\" il 23 marzo 1852, e fu insignito del titolo di Cavaliere dell'Ordine dei Santi Maurizio e Lazzaro il 27 settembre 1857. \nNel 1859 prese parte alle operazioni durante la seconda guerra d'indipendenza, distinguendosi particolarmente a Confienza (31 maggio) e a San Martino (24 giugno). Decorato con una seconda Medaglia d'argento al valor militare per il fatto d'armi di Confienza, e con la Croce di Cavaliere dell\u2019Ordine militare di Savoia, fu promosso luogotenente colonnello comandante del 6\u00ba Reggimento fanteria della Brigata \"Aosta\" il 26 giugno 1859. Promosso colonnello il 30 giugno 1860, in quello stesso anno venne insignito della Croce di Cavaliere della Legion d'onore e della M\u00e9daille comm\u00e9morative de la campagne d'Italie. \nIl 17 maggio 1861 assunse il comando della Brigata \"Piemonte\", con cui partecip\u00f2 all'occupazione dell'Italia centrale e meridionale, venendo promosso maggior generale il 26 dicembre dello stesso anno. Sposato con la signorina Luisa Crotti, si spense a Torino il 22 luglio 1869."}
{"id": "6901876", "revid": "181699", "url": "https://it.wikipedia.org/wiki?curid=6901876", "title": "Sara Da Col", "text": ""}
{"id": "6901877", "revid": "1262220", "url": "https://it.wikipedia.org/wiki?curid=6901877", "title": "Pettinelli", "text": ""}
{"id": "6901921", "revid": "351180", "url": "https://it.wikipedia.org/wiki?curid=6901921", "title": "Liabel", "text": "Liabel spa \u00e8 un'azienda italiana di abbigliamento, con sede a Biella; fu fondata nel 1851 a Pettinengo da Bernardo Bellia (di cui il nome \u00e8 l'anagramma), laureato in farmacia ma discendente da una famiglia di notai locali.\nStoria.\nNel 1851 nasce a Pettinengo il Maglificio Bernardo Bellia e Figlio, fondato da Bernardo Bellia, che vince un appalto per la fornitura all'esercito dei Savoia di maglie di lana e farsetti. A seguito di questo appalto, \u00e8 in grado di riunire in una unica fabbrica tutti i lavoratori (soprattutto lavoratrici) che fino ad allora operavano per lui producendo a casa propria. Il marchio Liabel fu inventato, a favore della produzione per il consumo retail, da suo nipote, l'avv. Valentino Bellia, alle redini dell'azienda dagli anni '30 al Dopoguerra.\nIl marchio Liabel diventa nel tempo sinonimo e garanzia di qualit\u00e0. Il lancio del rivoluzionario l\"ana-cotone\", ossia quella maglia con cotone all'interno e lana all'esterno, rafforza il primato di Liabel sul mercato della maglieria intima. \nNel 1990 la Liabel diviene societ\u00e0 per azioni; negli anni Novanta l'azienda si specializza nell'intimo, entrando nei segmenti delle parti basse uomo e donna e rilanciando il settore beb\u00e8. Nel 1993 viene acquisita interamente dall'americana Sara Lee e nel 1998 lo stabilimento chiude; nel 2001 Liabel viene acquisita da Eminence Homme (capofila nel mercato francese dell'intimo). Vengono lanciati sul mercato altri marchi, come Athena by Liabel; l'offerta merceologica si amplia, acquisendo in licenza marchi assai noti quali Cacharel (fascia di et\u00e0 0-14) e Fiorucci. La grande villa della famiglia fondatrice dell'azienda, che domina il centro abitato di Pettinengo, \u00e8 stata acquisita dal comune insieme al parco circostante.\nSponsorizzazioni.\nL'azienda sponsorizza l'elezione delle \"Miss Liabel\", che concorrono poi al concorso nazionale Miss Italia.\nArchivio.\nL'archivio Liabel (estremi cronologici: met\u00e0 sec. XX - 1978), conservato a Biella presso la sede dell'impresa, \u00e8 costituito di un campionario di tessuti suddiviso in \"Maglieria donna intimo\", \"Maglieria uomo intimo\" e \"Maglieria uomo esterna\". Siccome su ogni etichetta figurano informazioni relative alla composizione del tessuto, all\u2019identit\u00e0 dell\u2019impresa o del produttore e alla manutenzione del prodotto, il materiale \u00e8 stato raggruppato per etichetta, in modo che la suddivisione risultasse omogenea e precisa."}
{"id": "6901923", "revid": "95426958", "url": "https://it.wikipedia.org/wiki?curid=6901923", "title": "Indipendenza della Scozia", "text": ""}
{"id": "6901925", "revid": "95426987", "url": "https://it.wikipedia.org/wiki?curid=6901925", "title": "\u2193", "text": ""}
{"id": "6901926", "revid": "95426988", "url": "https://it.wikipedia.org/wiki?curid=6901926", "title": "Lamberton (Minnesota)", "text": ""}
{"id": "6901928", "revid": "1821847", "url": "https://it.wikipedia.org/wiki?curid=6901928", "title": "Oliviero Zuccarini", "text": "Biografia.\nGli esordi.\nOliviero Zuccarini nasce a Cupramontana nel 1883 da una famiglia di piccoli proprietari terrieri, si era trasferito a Roma per compiervi gli studi universitari, laureandosi in Giurisprudenza. Fin da giovanissimo si era dedicato all'attivit\u00e0 pubblicista, occupandosi della questione contadina e dell'agricoltura nelle Marche, su posizioni moderatamente progressiste. Collabor\u00f2 inizialmente alla \"Libert\u00e0 economica\" di Bologna, al \"Popolano\" di Cesena e alla \"Rivista Popolare\" di Napoleone Colajanni.\nCarriera politica.\nA Cesena inizi\u00f2 la sua attivit\u00e0 politica repubblicana, assumendo la segreteria della consociazione repubblicana, interessandosi soprattutto di questioni sindacali, in particolare cercando di mediare il conflitto tra mezzadri e braccianti, che vedeva la contrapposizione tra repubblicani e socialisti.\nNel 1910, a Roma, divenne redattore della \"Ragione\", diretta da Ubaldo Comandini, occupandosi sempre di questioni sindacali ed entrando a far parte del consiglio generale della Camera del lavoro.\nContinu\u00f2 anche la sua attivit\u00e0 di pubblicista, scrivendo tra l'altro il saggio \"Una grande e sfortunata lotta operaia. I lavoratori di Piombino e dell'isola d'Elba contro il trust siderurgico\" (1912). Si occup\u00f2 attivamente della riorganizzazione del Partito Repubblicano Italiano, divenendone segretario col congresso di Ancona del maggio 1912, subito dopo la guerra di Libia, assumendo posizioni intransigenti ed impegnandosi, con Giovanni Conti, Eugenio Chiesa ed Edoardo Giretti nel rinnovamento del partito e della cultura mazziniana.\nNel 1914 partecip\u00f2 alla Legione di volontari italiani che combatt\u00e9 in Francia; interventista democratico attivo, fu richiamato nell'esercito dal 1916 al 1919. Nel 1920 fond\u00f2 \"La critica politica\", che diresse fino alla sua soppressione, nel 1926, rivista nella quale propagand\u00f2 un rinnovato federalismo e regionalismo e che ebbe numerosissimi celebri collaboratori, tra i quali si ricordano Gaetano Salvemini, Arcangelo Ghisleri, Mario Pannunzio e soprattutto numerosi economisti, tra i quali Gino Luzzatto e Vilfredo Pareto; in questi anni pubblic\u00f2 \"Pro e contro il bolscevismo\" (1920), \"Il partito repubblicano dopo la guerra. La crisi e la rinascita\" (1921), \"Influenze mazziniane nel movimento operaio\" (1922).\nAttivamente impegnato nella vita politica, nel 1926 fu arrestato per antifascismo; continu\u00f2 a vivere a Roma, vigilato dalla polizia ma senza svolgere un ruolo attivo nell'opposizione al fascismo.\nDopoguerra.\nNel dopoguerra fu eletto all'Assemblea costituente nelle liste del Partito Repubblicano Italiano, occupandosi in particolare dell'ordinamento regionale, pubblicando \"Un impegno costituzionale. Autonomie locali. Regione-Decentramento\" (1957); sedette a lungo nella direzione nazionale del Partito Repubblicano Italiano, su posizioni di minoranza, contro Randolfo Pacciardi e contro Ugo La Malfa. Subito dopo la Liberazione, nel gennaio 1945, riprese a pubblicare \"La critica politica\". Contrario alle Legge truffa, dal 1953 al 1957 si dissocia brevemente dal PRI per aderire ad Unit\u00e0 Popolare, insieme ad altri esponenti repubblicani, socialisti (provenienti soprattutto dal PSDI) ed ex-azionisti. In seguito alla confluenza di Unit\u00e0 Popolare nel Partito Socialista Italiano, rientr\u00f2 nell'Edera e dal 1959 al 1970 pubblic\u00f2 il mensile \"Noi repubblicani\".\nFu membro della Massoneria.\nMor\u00ec a Roma il 19 aprile 1971."}
{"id": "6901933", "revid": "2009138", "url": "https://it.wikipedia.org/wiki?curid=6901933", "title": "Nurislam Sanayev", "text": "Biografia.\nHa rappresentato il ai Giochi olimpici di , in cui si \u00e8 classificato dodicesimo, e , dove ha vinto la medaglia di bronzo nel torneo dei 57 kg."}
{"id": "6901935", "revid": "599013", "url": "https://it.wikipedia.org/wiki?curid=6901935", "title": "Abbos Rakhmonov", "text": ""}
{"id": "6901937", "revid": "767487", "url": "https://it.wikipedia.org/wiki?curid=6901937", "title": "Druga liga Srbije i Crne Gore 2003-2004", "text": "La Druga liga Srbije i Crne Gore 2003-2004, conosciuta anche come Druga liga 2003-2004, \u00e8 stata la dodicesima ed ultima edizione della seconda divisione del campionato di calcio della Repubblica Federale di Jugoslavia/Serbia e Montenegro, la 58\u00aa come Druga liga jugoslava.\nNel periodo 2002-2004 vi \u00e8 stata una riduzione degli organici per migliorare la qualit\u00e0 dei campionati. Vi sono state molte fusioni o rilevamenti di titolo sportivo facilitati dai nuovi ricchi proprietari di piccole realt\u00e0 sportive che volevano saltare le tappe per la scalata alla massima divisione, questo ha portato al ridimensionamento delle \"piazze\" storiche di Zrenjanin, Subotica, U\u017eice, Novi Pazar e Kragujevac.\nDalla stagione successiva il torneo si scinder\u00e0 nella Prva Liga Srbija (la seconda divisione per le squadre della Serbia) e Prva crnogorska fudbalska liga (la seconda divisione delle squadre del Montenegro).\nFormula.\nVi sono quattro gironi: tre serbi ed uno montenegrino da 10 squadre ciascuno. Vengono disputate due volte l'andata e due volte il ritorno, per un totale di 36 giornate.\nVengono promosse le vincitrici dei 4 gironi. Questa \u00e8 l'ultima edizione della \"Druga liga\": dalla stagione successiva le squadre serbe e montenegrine faranno due tornei separati (ambedue denominati Prva liga), anticipando di due anni la scissione fra Serbia e Montenegro.\nSpareggi.\nSerbia.\nVi partecipano le migliori squadre non retrocesse direttamente: (Nord), (Ovest) e (Est). La vincente del triangolare passa in Prva Liga Srbija 2004-2005, le altre due retrocedono in Srpska Liga 2004-2005.\nMontenegro.\nVi partecipano il ' (penultimo in Druga liga Sud) ed il ' (2\u00ba in Crnogorska liga)."}
{"id": "6901939", "revid": "1557426", "url": "https://it.wikipedia.org/wiki?curid=6901939", "title": "Liabel spa", "text": ""}
{"id": "6901942", "revid": "663330", "url": "https://it.wikipedia.org/wiki?curid=6901942", "title": "Episodi di Divorce (seconda stagione)", "text": "La seconda stagione della serie televisiva Divorce, composta da otto episodi, \u00e8 stata trasmessa negli Stati Uniti per la prima volta dall'emittente HBO dal 14 gennaio al 4 marzo 2018.\nIn Italia, la stagione \u00e8 andata in onda in prima visione sul canale satellitare Sky Atlantic dal 3 al 24 aprile 2018."}
{"id": "6901944", "revid": "149485", "url": "https://it.wikipedia.org/wiki?curid=6901944", "title": "Daulet Niyazbekov", "text": "Biografia.\nVinse una medaglia d'argento e una di bronzo ai mondiali.\nSi \u00e8 ritirato dalle competizioni agonistiche al termine del 2021."}
{"id": "6901959", "revid": "287204", "url": "https://it.wikipedia.org/wiki?curid=6901959", "title": "Bad Freienwalde (Oder)", "text": ""}
{"id": "6901960", "revid": "125216773", "url": "https://it.wikipedia.org/wiki?curid=6901960", "title": "Pierre Matisse", "text": "Biografia.\nTerzogenito di Henri Matisse, da bambino fu effigiato dal padre in diversi ritratti. In et\u00e0 adulta pos\u00f2 per Joan Mir\u00f3 e Balthus.\nNel 1924 Pierre Matisse si trasfer\u00ec a New York, dove apr\u00ec una galleria d'arte al 17\u00ba piano del Fuller Building. Dedic\u00f2 la sua esistenza a far conoscere le opere di suo padre ma anche quelle di molti altri artisti come Georges Rouault, Andr\u00e9 Derain, Alexander Calder, Balthus, Joan Mir\u00f3 (del quale acquist\u00f2 \"Il carnevale di Arlecchino\"), Yves Tanguy, Marc Chagall, Jean Dubuffet, Alberto Giacometti, Roberto Matta, Zao Wou-Ki e Fran\u00e7ois Rouan.\nDal primo matrimonio gli nacquero tre figli, uno dei quali, Paul, divenne pittore. Divorzi\u00f2 per convolare a nuove nozze con Patricia Kane, ex moglie di Roberto Matta. Anche questa unione naufrag\u00f2. Pierre Matisse spos\u00f2 infine Maria-Gaetana von Spreti: i due crearono la Pierre and Tana Matisse Foundation.\nTrascorse i suoi ultimi anni dividendosi tra New York, la Francia e il Principato di Monaco. Nel 1999 gli eredi di Matisse donarono gli archivi della galleria alla Pierpont Morgan Library."}
{"id": "6901964", "revid": "1557426", "url": "https://it.wikipedia.org/wiki?curid=6901964", "title": "Ernest Melano", "text": ""}
{"id": "6901971", "revid": "33751", "url": "https://it.wikipedia.org/wiki?curid=6901971", "title": "Stadio 25 novembre", "text": "Lo Stadio 25 novembre () \u00e8 un impianto sportivo situato nella citt\u00e0 di Edirne, in Turchia. \nFu costruito nel 1950 e trae il nome dal giorno in cui fu inaugurato, il 25 novembre dello stesso anno. \nHa una capienza di 5 000 posti e ospita le partite interne dell'Edirnespor."}
{"id": "6901976", "revid": "76963", "url": "https://it.wikipedia.org/wiki?curid=6901976", "title": "Thomas Blumenthal", "text": ""}
{"id": "6901981", "revid": "858648", "url": "https://it.wikipedia.org/wiki?curid=6901981", "title": "Helsinki-86", "text": "La CTAG (dal lettone \"Cilv\u0113kties\u012bbu aizst\u0101v\u012bbas grupa\", Gruppo di difesa dei diritti umani) Helsinki-86 fu fondata nel luglio 1986 nella citt\u00e0 portuale lettone di Liep\u0101ja da tre operai: Linards Granti\u0146\u0161, Raimonds Bitenieks e M\u0101rti\u0146\u0161 Bariss. Il suo nome fa riferimento agli accordi di Helsinki e all'anno della sua fondazione. Helsinki-86 fu la prima organizzazione apertamente anti-comunista, e la prima organizzazione apertamente in opposizione al regime in Unione Sovietica, facendo da esempio per altri movimenti indipendentisti delle minoranze etniche.\nA Riga, il 23 dicembre 1986, nelle prime ore del mattino dopo un concerto rock, circa trecento giovani lavoratori lettoni si riunirono nella Piazza della Cattedrale di Riga e marciarono verso il viale Lenin gridando al Monumento alla Libert\u00e0: \"Russia sovietica fuori! Lettonia Libera!\". Forze di sicurezza si confrontarono coi manifestanti e diversi veicoli della polizia furono rovesciati.\nRuolo nella Rivoluzione cantata.\nHelsinki-86 gioc\u00f2 un ruolo fondamentale nelle prime fasi della Rivoluzione cantata in Lettonia, che port\u00f2 la nazione a riconquistare l'indipendenza dall'Unione Sovietica.\nAll'inizio del 1988, Helsinki-86 contava circa venti membri; oltre ai fondatori, si distinguevano Rolands Silaraups, Konstantins Pupurs, Juris Vidi\u0146\u0161, Juris Ziemelis, Alfreds Zari\u0146\u0161, Heino L\u0101ma, and Edmunds Cirvelis. Entro la met\u00e0 dello stesso anno, alcuni di essi furono espulsi dal Paese dalle autorit\u00e0 sovietiche.\nIl 14 giugno 1987 il gruppo organizz\u00f2 la prima dimostrazione pacifica anti-comunista deponendo fiori ai piedi del Monumento alla Libert\u00e0 a Riga. L'evento segn\u00f2 l'aperta rinascita del sentimento nazionale lettone.\nIl 23 agosto 1987 fu organizzata una dimostrazione commemorativa del Patto Ribbentrop-Molotov, che aveva portato, fra l'altro, all'occupazione sovietica della Lettonia nel 1940, durante la presidenza di K\u0101rlis Ulmanis; il 18 novembre, il giorno dell'indipendenza lettone fu celebrato per la prima volta dal 1940.\nIl 25 marzo 1988 il gruppo invit\u00f2 la popolazione a riunirsi presso il Monumento alla Libert\u00e0 per commemorare le vittime dell'occupazione sovietica. Da quel giorno, fu evidente il passaggio di consegne da Helsinki-86 all'ala moderata del Partito Comunista ed altre figure di rilievo nazionale, che invitarono i presenti a radunarsi in massa al Cimitero Militare della capitale.\nIl 14 giugno 1988, per la prima volta dall'occupazione sovietica, Helsinki-86 fece sfilare apertamente la bandiera lettone per le strade di Riga.\nDopo l'indipendenza.\nUn partito politico ispirato a Helsinki-86 si costitu\u00ec nel 1998; tuttavia, non ottenne alcun seggio al Parlamento nelle elezioni tenutesi lo stesso anno, n\u00e9 alle elezioni municipali del 2001."}
{"id": "6902003", "revid": "214753", "url": "https://it.wikipedia.org/wiki?curid=6902003", "title": "Rally di Sanremo 1999", "text": "Il Rally di Sanremo 1999, ufficialmente denominato 41\u00ba Rallye Sanremo - Rallye d'Italia, \u00e8 stata la dodicesima prova del campionato del mondo rally 1999 nonch\u00e9 la quarantunesima edizione del Rally di Sanremo e la ventiseiesima con valenza mondiale. La manifestazione si \u00e8 svolta dall'11 al 13 ottobre sui tortuosi asfalti che percorrono la Liguria occidentale, con base a Sanremo, e la parte meridionale delle province di Asti e Alessandria, in Piemonte.\nL'evento \u00e8 stato vinto dal finlandese Tommi M\u00e4kinen, navigato dal connazionale Risto Mannisenm\u00e4ki, al volante di una Mitsubishi Lancer Evo VI della scuderia Marlboro Mitsubishi Ralliart, davanti alle coppie francesi formate da Gilles Panizzi e Herv\u00e9 Panizzi, su Peugeot 206 WRC della squadra ufficiale Peugeot Esso, e da Didier Auriol e Denis Giraudet, su Toyota Corolla WRC del Toyota Castrol Team.\nRisultati.\nClassifica.\nLegenda"}
{"id": "6902006", "revid": "124123", "url": "https://it.wikipedia.org/wiki?curid=6902006", "title": "Antonio Biondi", "text": "Biografia.\nNacque a Castelfalfi, frazione del comune di Montaione (Firenze) nel 1848. Inizi\u00f2 fin da giovane ad interessarsi di botanica; nominato assistente volontario dal Parlatore nel 1870, fece numerosi viaggi di studio in Toscana, Piemonte, Calabria, Sardegna e Basilicata, realizzando un'ampia raccolta botanica. Dopo aver programmato un viaggio nel Congo, vi rinunci\u00f2 per le pressioni della famiglia; si dedic\u00f2 quindi attivamente all'agricoltura, occupandosi con attenzione scientifica della gestione delle tenute familiari di Castelfalfi, procedendo a rimboschimenti e curando lo sfruttamento razionale dei boschi, della vite e dell'ulivo. Ma, anche se non volle pubblicare nessuno dei suoi studi, continu\u00f2 sempre ad interessarsi di botanica, tenendosi aggiornato sulle nuove pubblicazioni e scoperte e mantenendo continui contatti con l'ambiente botanico fiorentino: fu tra i fondatori della Societ\u00e0 Botanica Italiana, alla cui gestione poi partecip\u00f2 attivamente. Ma soprattutto contribu\u00ec largamente, sia con istruzioni e consigli che con finanziamenti, ai viaggi di studio di alcuni missionari; in particolare, istru\u00ec Padre Giuseppe Giraldi, che con passione e competenza, inviato nello Shen-si (Cina centrale) raccolse e mand\u00f2 al Biondi una ricchissima e pregiata collezione di piante, bulbi e semi, che successivamente il Biondi don\u00f2 all'Istituto Botanico di Firenze, insieme alla propria raccolta. L'opera del Giraldi fu proseguita, sia pure con minore abilit\u00e0, dal Padre Cipriano Silvestri. Altri corrispondenti del Biondi furono Egisto Rossi, un italiano emigrato per lavoro in Algeria, da dove invi\u00f2 al Biondi un'interessante collezione di flora locale, e numerosi missionari in Bolivia, che per\u00f2 spedirono solo due pacchi di semi."}
{"id": "6902012", "revid": "1573940", "url": "https://it.wikipedia.org/wiki?curid=6902012", "title": "Rhynchophanes mccownii", "text": "Lo zigolo di McCown (Rhynchophanes mccownii ()) \u00e8 un uccello passeriforme della famiglia Calcariidae, nell'ambito della quale rappresenta l'unica specie ascritta al genere Rhynchophanes .\nEtimologia.\nIl nome scientifico del genere, \"Rhynchophanes\", deriva dall'unione delle parole greche \"\u1fe5\u03c5\u03b3\u03c7\u03bf\u03c2\" (\"rhynchos\"/\"rhunkhos\", \"becco\") e \"\u03c6\u03b1\u03b9\u03bd\u03c9\" (\"phain\u014d\", \"mostrare\"), in riferimento al becco largo e glabro alla base: il nome della specie, \"mccownii\", rappresenta (come del resto il suo nome comune) un omaggio al generale confederato John P. McCown, naturalista dilettante che procur\u00f2 gli esemplari poi utilizzati per descrivere scientificamente la specie.\nDescrizione.\nDimensioni.\nMisura 24,7-26,7 cm di lunghezza: a parit\u00e0 d'et\u00e0, i maschi sono leggermente pi\u00f9 grossi e pesanti rispetto alle femmine.\nAspetto.\nSi tratta di uccelli dall'aspetto robusto e massiccio, muniti di testa squadrata, grosso becco conico robusto ma appuntito, ali anch'esse di forma appuntita, coda piuttosto corta e dall'estremit\u00e0 lievemente forcuta e zampe forti.\nIl piumaggio presenta dimorfismo sessuale, ben evidente in particolare durante la stagione riproduttiva. Le femmine presentano livrea di colore bruno-grigiastro su testa, dorso, ali e parte centrale della coda, con le singole penne munite di punta nerastra a dare un aspetto screziato al piumaggio: le penne delle ali sono nel complesso pi\u00f9 scure, con le remiganti bruno-nerastre, mentre i fianchi sono nerastri. La gola, il petto ed il ventre sono di colore biancastro, cos\u00ec come bianche sono le penne della coda, che presentano per\u00f2 parte centrale nerastra.\nI maschi presentano livrea nel complesso simile a quella delle femmine, ma con presenza di sopracciglio e mustacchio bianco sulla faccia, fronte e vertice neri, cos\u00ec come nero \u00e8 il petto, mentre le copritrici sono di color nocciola (mantenendo per\u00f2 l'orlo scuro tipico del piumaggio dorsale) ed il nero dei fianchi \u00e8 pi\u00f9 marcato: in generale, nei maschi la livrea tende pi\u00f9 al grigio ed i colori sono pi\u00f9 \"puliti\" e meno screziati, soprattutto durante la stagione riproduttiva.\nIn ambedue i sessi il becco e le zampe sono di color nerastro, mentre gli occhi sono di colore bruno scuro.\nBiologia.\nSi tratta di uccelli dalle abitudini diurne e gregarie, che si spostano in stormi molto mobili, che rimangono nella stessa zona solo per poco tempo prima di spostarsi in altre aree alla ricerca di cibo: non di rado, questi uccelli si aggregano a stormi pi\u00f9 consistenti di natura mista, assieme ad altre specie dalle abitudini di vita simili.\nDurante la stagione degli amori i maschi emettono (generalmente in volo o, se possibile, da posatoi in rilievo quali rocce o alberi) un piacevole canto cinguettante dalla funzione territoriale, mentre durante il resto dell'anno gli zigoli di McCown sono piuttosto silenti e comunicano fra di loro mediante richiami di contatto aspri e corti.\nAlimentazione.\nLo zigolo di McCown \u00e8 un uccello granivoro, la cui dieta si compone per la maggior parte dell'anno di semi e granaglie di piante erbacee rinvenuti al suolo: di tanto in tanto, questi animali si nutrono anche di piccoli insetti (generalmente moscerini catturati al volo), soprattutto durante il periodo riproduttivo.\nRiproduzione.\nSi tratta di uccelli monogami (raramente il maschio pu\u00f2 presentare bigamia), nei quali per\u00f2 la maggior parte delle operazioni connesse alla riproduzione sono a carico della femmina, col maschio che si occupa di tenere a bada i dintorni pattugliando in volo il territorio: durante il periodo riproduttivo, infatti, le coppie si isolano dagli stormi d'appartenenza e divengono territoriali.\nLa stagione degli amori va da maggio a luglio, periodo durante il quale viene generalmente portata avanti una singola covata, sebbene non di rado le coppie tentino di cominciarne una seconda.\nIl nido \u00e8 a forma di coppa e viene ricavato da una buca nel terreno, che viene foderata dalla femmina con steli d'erba ed isolata termicamente con piumino: al suo interno la femmina depone 3-4 uova, che cova da sola per circa due settimane, al termine delle quali schiudono \"pulli\" ciechi ed implumi.\nI nidiacei vengono accuditi da ambedue i genitori, che li imbeccano quasi esclusivamente con cibo di origine animale: essi cominciano ad avventurarsi fuori dal nido a una decina di giorni dalla schiusa, mentre l'involo vero e proprio avviene a cirva tre settimane di vita. Dopo avere imparato a volare, i giovani continuano a rimanere presso il nido ancora per una ventina di giorni, seguendo i genitori nei loro spostamenti, prima di rendersi indipendenti.\nDistribuzione e habitat.\nLo zigolo di McCown \u00e8 diffuso nelle Grandi Pianure americane, delle quali popola la porzione settentrionale (praterie canadesi in Alberta sud-orientale, Saskatchewan e recentemente anche Ontario, Montana, Dakota del Nord e Dakota del Sud occidentali, Wyoming, Colorado centrale e settentrionale e propaggini occidentali del Nebraska) durante il periodo estivo, migrando poi a sud per svernare negli Stati Uniti sud-occidentali (Texas, Oklahoma Panhandle, Nuovo Messico e Arizona, con stormi isolati che si spingono fino in California meridionale, Colorado sud-orientale e Kansas occidentale) ed nel nord del Messico fino agli stati di Durango e Zacatecas.\nL\"'habitat\" di questi uccelli \u00e8 rappresentato dalle praterie erbose, con preferenza per le aree semiaride a copertura di erbe basse: la specie non beneficia della presenza dell'uomo, e anzi il suo numero tende a diminuire in caso di antropizzazione."}
{"id": "6902013", "revid": "124123", "url": "https://it.wikipedia.org/wiki?curid=6902013", "title": "Camillo Melzi D'Eril", "text": "Biografia.\nScienziato e sismologo, fu per un cinquantennio docente di matematica, scienze naturali e di lingua francese negli istituti scolastici dei barnabiti.\nDa parte di padre, discendeva dal ramo dei conti palatini di Magenta dell'anticha famiglia milanese dei Melzi di Vaprio. Nella prima infanzia, studi\u00f2 a casa, educato da precettori privati, ma a 9 anni, il 19 ottobre 1861, entr\u00f2 con i fratelli Francesco e Ludovico nel regio collegio Carlo Alberto di Moncalieri, diretto dai barnabiti. Nel luglio 1868 sostenne l'esame di Stato nel liceo statale C. Beccaria di Milano. Intenzionato ad intraprendere la carriera religiosa, prese poi i voti semplici presso i barnabiti nel novembre 1869 e, dopo un tempo di apprendistato a Moncalieri, a Roma, il 20 dicembre 1873, venne ordinato sacerdote. Torn\u00f2 quindi a Firenze, al collegio \"Alla Querce\" dei barnabiti, dove inizi\u00f2 la sua lunga attivit\u00e0 di docente.\nSi dedic\u00f2 alla didattica della matematica, per la quale scrisse numerosi libri, e alla microsismologia. Fu inventore del \"tromometro\" auto-fotografico, un tipo di sismografo a lenta oscillazione. Si interess\u00f2 anche alla radiofonia sin dal 1907 e poi ottenne di impiantare al collegio un piccolo ricevitore radio. Nei suoi studi affront\u00f2 due secolari questioni: la data della morte di Cristo e quella della \"visione\" di Dante Alighieri che lo port\u00f2 alla scrittura della Divina Commedia. Quest'ultima sfoci\u00f2 nel 1908 in una pubblicazione, in collaborazione con il confratello Giuseppe Boffito, sulla scoperta di un documento astronomico conosciuto da Dante. In un altro lavoro, attest\u00f2 che la data della nascita di Cristo era il 14 Nisan (18 marzo) dell'anno 29 d.C.\nFu presidente della \"Societ\u00e0 astronomica italiana\" con sede a Milano, fondata nel 1920 e vicepresidente della corrispondente societ\u00e0 francese. Fu membro delle societ\u00e0 meteorologiche e sismologiche italiane, oltre che direttore dell'osservatorio meteorologico dei barnabiti a Firenze, fino alla morte. Lasci\u00f2 49 opere edite.\nArchivio.\nIl \"Fondo Camillo Melzi D'Eril\" \u00e8 conservato presso la Curia generalizia padri Barnabiti a Roma."}
{"id": "6902014", "revid": "76963", "url": "https://it.wikipedia.org/wiki?curid=6902014", "title": "Beth Dover", "text": "\u0400 conosciuta soprattutto per aver interpretato personaggi comici, come Blanche in Another Period e per il ruolo di Linda Ferguson in Orange Is The New Black.\n\u0400 sposata con l'attore Joe Lo Truglio dal 2014, con cui ha avuto un figlio, Eli Lo Truglio, nel 2016.\nBiografia.\nBeth nasce a Chicago nel 1978. La sua famiglia era nei militari e ha dovuto trasferirsi ogni due anni, fino all'et\u00e0 di 13.\nDopo il college si \u00e8 trasferita a New York, dove ha studiato Meisner. Si \u00e8 poi trasferita a Los Angeles, dove ha scoperto l'improvvisazione, innamorandosi ancora di pi\u00f9 del mestiere d'attrice.\nCarriera.\nNel 2010 interpreta l'infermiera Beth nella commedia satirica \"Childrens Hospital\". Tra il 2012 e il 2013 \u00e8 apparsa in \"Burning Love\" come Lexie. \u0400 apparsa inoltre in altre serie tv come New Girl.\nVita privata.\nDal 2014 \u00e8 sposata con Joe Lo Truglio, con cui ha avuto un figlio, Eli, e insieme abitano a Los Angeles."}
{"id": "6902016", "revid": "120953033", "url": "https://it.wikipedia.org/wiki?curid=6902016", "title": "T\u00e8chne", "text": "T\u00e8chne, dal 2014 Nuova T\u00e8chne, \u00e8 una rivista letteraria che pone al centro della sua ricerca la sperimentazione verbo-visiva.\nFondata da Eugenio Miccini nel 1969 come laboratorio legato all'esperienza del Gruppo 70, ad essa sono collegati pi\u00f9 di cinquanta quaderni e libri d\u2019artista, come i due importanti volumi dedicati al teatro sperimentale, pubblicati a cura di Miccini stesso (Teatro, \"T\u00e8chne\", 1970).\nDal 1986 \"T\u00e8chne\" \u00e8 diretta e redatta da Paolo Albani e Lino Di Lallo per i tipi di Campanotto Editore di Udine. Eugenio Miccini \u00e8 direttore responsabile fino alla sua scomparsa, nel 2007.\nNel 2014, sempre diretta da Paolo Albani, la rivista diventa \"Nuova T\u00e8chne\" e esce presso l'editore Quodlibet di Macerata, con redattori Michele Farina e Jacopo Narros. Tra gli autori presenti nelle varie antologie si ricordano Umberto Eco, Cesare Zavattini, Giorgio Manganelli, Italo Calvino, Enrico Baj, Arrigo Lora Totino, Luigi Malerba, John Cage, Dino Buzzati, Ennio Flaiano, Ermanno Cavazzoni."}
{"id": "6902020", "revid": "716642", "url": "https://it.wikipedia.org/wiki?curid=6902020", "title": "Sam Winnall", "text": "Carriera.\nCresciuto nel settore giovanile del Wolverhamtpon, ha esordito in prima squadra il 24 agosto 2010, nella partita di Coppa di Lega vinta per 2-1 contro il Southend United. Il 10 febbraio 2011 viene ceduto in prestito al Burton Albion; in seguito gioca, sempre a titolo temporaneo, con Hereford United, Inverness e Shrewsbury Town.\nRimasto svincolato, il 29 luglio 2013 firma un annuale con lo Scunthorpe United. Dopo un'ottima stagione a livello individuale, conclusa con ventitr\u00e9 reti, il 23 luglio 2014 viene tesserato dal Barnsley, con cui si lega per tre anni. Con i \"Tykes\" vince il Football League Trophy nel 2016 e conquista la promozione in Championship; il 13 gennaio 2017 viene acquistato dallo Sheffield Wednesday. Il 31 agosto viene ceduto in prestito stagionale al Derby County, in cambio del centrocampista Jacob Butterfield, che si trasferisce con la stessa formula.\nStatistiche.\nPresenze e reti nei club.\n\"Statistiche aggiornate al 16 marzo 2018.\""}
{"id": "6902022", "revid": "830939", "url": "https://it.wikipedia.org/wiki?curid=6902022", "title": "Giuseppe Canestrini", "text": "Biografia.\nNacque a Trento il 17 luglio 1807 da una famiglia originaria della Val di Non. Dopo un periodo di studi a Vienna, seguendo i corsi di statistica e di economia politica, non consegu\u00ec la laurea, ma decise di spostarsi a Parigi, fra il 1830 e il 1832. Per diversi anni visse di lavori saltuari di copista e ricercatore d'archivio, finch\u00e9 nel 1838 Adolphe Thiers lo incaric\u00f2 di raccogliere documentazione sulla storia di Firenze dalle origini sino al 1530.\nIl Canestrini si trasfer\u00ec dunque a Firenze dove visse da quel momento, partecipando alla vita culturale della citt\u00e0, collaborando all'\"Archivio storico italiano\" e specializzandosi in ricerche storiche e d'archivio, anche se in modo caotico, con poca precisione filologica e commettendo numerosi arbitri e scorrettezze nella trascrizione e interpretazione dei testi, che gli procurarono spesso critiche e ostilit\u00e0. Cur\u00f2 comunque diverse pubblicazioni, tratte per lo pi\u00f9 da ricerche negli archivi e nelle biblioteche, di cui le pi\u00f9 rilevanti sono gli \"Scritti inediti di Niccol\u00f2 Machiavelli riguardanti la storia e la milizia (1499-1512)\", 1857, e soprattutto, i dieci volumi delle \"Opere inedite di Francesco Guicciardini\", 1857-1867.\nInizi\u00f2 anche, nel 1860, su commissione, la redazione di una teoria economica e amministrativa di Firenze, di cui riusc\u00ec a pubblicare solamente il primo volume (\"La scienza e l'arte di stato desunta dagli atti ufficiali della Repubblica fiorentina e dei Medici. I. L'imposta sulla ricchezza mobile e immobile\", Firenze, 1862).\nNel 1860 fu eletto deputato per il collegio di Montepulciano, e nel 1862 successe ad Atto Vannucci nella direzione della Biblioteca nazionale. Mor\u00ec a Firenze il 28 novembre 1870.\nArchivio.\nIl fondo \"Giuseppe Canestrini\", conservato presso la Biblioteca nazionale centrale di Firenze, venne donato nel 1892 dall\u2019avvocato Temistocle Pampaloni."}
{"id": "6902025", "revid": "74801", "url": "https://it.wikipedia.org/wiki?curid=6902025", "title": "Angelo Angelucci", "text": "Biografia.\nAngelo Angelucci intraprese la carriera militare come cannoniere volontario nel reggimento di artiglieria dell'esercito pontificio e arriv\u00f2 all'esercizio dell'architettura in et\u00e0 relativamente tarda, dopo gli studi a Roma e all'Accademia di Perugia. Dal 1862 fu direttore del Museo nazionale di artiglieria a Torino con il grado di capitano.\nSu incarico del vescovo di Senigallia realizz\u00f2, nel 1851, il cimitero di Morro d'Alba. Nel 1859 si stabil\u00ec a Jesi per seguire i lavori di restauro della chiesa di San Marco. Sempre a Jesi realizz\u00f2 il tempietto della Misericordia, ampli\u00f2 e ristruttur\u00f2 il settecentesco palazzo Pianetti, realizz\u00f2 la chiesa di Santa Margherita delle monache Benedettine di Fabriano, la torre campanaria del duomo di quella citt\u00e0 ed il restauro della facciata della chiesa degli Agostiniani di Corinaldo. Adatt\u00f2, inoltre, un edificio comunale a Morro d'Alba come caserma dei carabinieri, ristruttur\u00f2 diverse abitazioni a Cingoli e ad Ostra, progett\u00f2 la sistemazione e l'arredo di un pubblico passeggio a Foligno denominato \"il Canap\u00e9\" ed una fontana onoraria da erigersi presso San Ercolano di Perugia."}
{"id": "6902026", "revid": "287204", "url": "https://it.wikipedia.org/wiki?curid=6902026", "title": "Hennef (Sieg)", "text": ""}
{"id": "6902032", "revid": "767487", "url": "https://it.wikipedia.org/wiki?curid=6902032", "title": "Miguel \u00c1ngel Laino", "text": ""}
{"id": "6902033", "revid": "1543377", "url": "https://it.wikipedia.org/wiki?curid=6902033", "title": "Dopo mi uccidi", "text": "Dopo mi uccidi \u00e8 un singolo di Simonetta Spiri pubblicato il 9 gennaio 2012.\nLa canzone.\nScritta da Simonetta assieme a Luca Sala ed Enrico Palmosi viene presentata alle selezioni di Sanremo Giovani 2012 arrivando tra i 30 artisti pi\u00f9 votati nel concorso sul web indetto dalla Rai, arrivando ad esibirsi davanti alla commissione artistica presidieuta da Gianni Morandi in diretta su Raiuno nel programma Sanremo Social Day.\nIl brano si avvale della presenza di due rapper torinesi i \"Madback\" e racconta la fine di un'amicizia.\nIl video.\nIl video caratterizzato da forte tinte dark, \u00e8 stato girato in una cartiera abbandonata, in fase di demolizione sul lago di Como."}
{"id": "6902034", "revid": "287204", "url": "https://it.wikipedia.org/wiki?curid=6902034", "title": "Freyburg (Unstrut)", "text": ""}
{"id": "6902035", "revid": "124123", "url": "https://it.wikipedia.org/wiki?curid=6902035", "title": "Franziska Sontag", "text": "Biografia.\nFranziska Martloff era figlia di un funzionario della corte del principe elettore. Fecce il suo esordio sul palco scenico essendo dodicenne. Fu scritturata la prima volta al Stadttheater di Magonza e da l\u00ec venne al teatro di Coblenza. \nTra il 1812 ed il 1814, la Martloff apparve al Teatro di corte di Darmstadt, e fu l\u00ec insieme a August Wilhelm Iffland. Nel 1814 si esib\u00ec al Teatro tedesco di Praga e vi rimase fino al 1824. Col tempo, venne qua a sostituire la sua collega Sophie Schr\u00f6der come \u201eprima attrice\u201c. \nDal 1824 fecce numerosi tour a Vienna e Berlino. Spos\u00f2 un suo collega, l'attore Franz Sontag, ed ebbero due figlie, Henriette e Nina, tutte e due poi anche attrici. Il figlio Karl Sontag fu pure attore e drammaturgo.\nNel 1837, ella si ritir\u00f2 dal palco scenico e si stabil\u00ec a Dresda. Vi mor\u00ec il 10 aprile 1865 e fu sepolta nel Vecchio cimitero cattolico.\nCollegamenti esterni.\n "}
{"id": "6902037", "revid": "1318658", "url": "https://it.wikipedia.org/wiki?curid=6902037", "title": "Diagram Prize", "text": "Il Diagram Prize for Oddest Title of the Year, spesso abbreviato in Diagram Prize, \u00e8 un premio letterario umoristico che viene assegnato ogni anno a un libro dal titolo insolito. I principali organizzatori della rassegna sono il Diagram Group, una casa editrice specializzata in grafici, e la rivista editoriale \"The Bookseller\".\nOriginariamente concepito per fornire intrattenimento durante la Fiera del libro di Francoforte del 1978, il Diagram Prize veniva inizialmente assegnato da una giuria. Successivamente, si \u00e8 deciso di permettere al pubblico di valutare i titoli dei libri candidati su Internet. I nominatori, i giudici e gli elettori sono sempre stati attivamente scoraggiati dalla lettura di una qualsiasi delle nomination per evitare che ci\u00f2 possa incidere sulla loro scelta. Il premio consiste di solito in una bottiglia di champagne o di Bordeaux. I titoli deliberatamente creati per essere divertenti vengono rifiutati. Non sono mancati casi in cui i concorrenti hanno infranto le regole proponendo titoli di opere pubblicate nel lontano Ottocento.\nStoria.\nSebbene il premio sia stato concepito dalla rivista \"The Bookseller\", l'idea di un premio per celebrare libri dai titoli bizzarri \u00e8 stata proposta da Trevor Bounford del Diagram Group per fornire intrattenimento durante la Fiera del libro di Francoforte del 1978. Nel 1982, Horace Bent, diarista della rivista \"Bookseller\", ha assunto le funzioni amministrative del premio e a partire dal 2000, il vincitore \u00e8 sempre stato invece decretato dal pubblico via Internet. Nel 1987 e nel 1991 il Diagram Prize non \u00e8 stato assegnato poich\u00e9 si \u00e8 ritenuto che fra i candidati non vi fosse un titolo abbastanza strano da meritare quell'onorificenza.\nA partire dal 2014 \u00e8 stato permesso ai votanti di proporre libri da essi stessi pubblicati: il primo autore che ha ricevuto un Diagram Prize per un libro da lui stesso pubblicato \u00e8 Margaret Meps Schulte, che ha vinto grazie al suo \"Strangers Have the Best Candy\". Nel 2008 il numero di persone che hanno partecipato alle votazioni del premio hanno superato quelle del Booker Prize tenuto lo stesso anno (8.500 voti contro 7.800). Nello stesso anno \u00e8 uscito un libro illustrato dedicato al Premio Diagram intitolato \"How to Avoid Huge Ships and Other Implausibly Titled Books\", che presenta un'introduzione scritta da Joel Rickett. Nel 2008 \u00e8 stato pubblicato un seguito intitolato \"Baboon Metaphysics and More Implausibly Titled Books\", che presenta un'introduzione di Horace Bent.\nNel 2004, \"The Bookseller\" ha accusato le case editrici di aver pubblicato volumi dai titoli stravaganti solo per far vincere dei premi ai loro scrittori. Bent si \u00e8 mostrato contrariato verso coloro che hanno votato per titoli volutamente volgari, affermando che lui stesso non avrebbe votato per il vincitore del 2007 \"If You Want Closure in Your Relationship, Start with Your Legs\" (in italiano \"Se vuoi la chiusura nella tua relazione, inizia con le tue gambe\"). Nel 2009 la premiazione del libro \"The 2009\u20132014 World Outlook for 60-milligram Containers of Fromage Frais\" di Philip M. Parker si rivel\u00f2 controversa in quanto l'opera \u00e8 stata interamente scritta da un computer di sua invenzione.\nDue premi speciali per l'anniversario noti come \"Diagram of Diagrams\" sono stati presentati in onore del quindicesimo e del trentesimo anniversario del Diagram Prize. Le nomination dei premi furono tutti i precedenti vincitori delle edizioni trascorse fino a quel momento. Nel 1993, il vincitore del quindicesimo anniversario \u00e8 stato \"Proceedings of the Second International Workshop on Nude Mice\" mentre quello del trentesimo anniversario \u00e8 \"Greek Rural Postmen and Their Cancellation Numbers\"."}
{"id": "6902040", "revid": "1001457", "url": "https://it.wikipedia.org/wiki?curid=6902040", "title": "Gro\u00df Kreutz (Havel)", "text": ""}
{"id": "6902042", "revid": "1001457", "url": "https://it.wikipedia.org/wiki?curid=6902042", "title": "Gr\u00fcnheide (Mark)", "text": ""}
{"id": "6902043", "revid": "76963", "url": "https://it.wikipedia.org/wiki?curid=6902043", "title": "Lair Ribeiro", "text": ""}
{"id": "6902044", "revid": "179521", "url": "https://it.wikipedia.org/wiki?curid=6902044", "title": "Jonna Sundling", "text": "Biografia.\nJonna Sundling, attiva in gare FIS dal novembre del 2010, in Coppa del Mondo ha esordito il 15 febbraio 2015 a \u00d6stersund (53\u00aa) e ha ottenuto il primo podio il 12 gennaio 2019 a Dresda (3\u00aa). Ai Mondiali di Seefeld in Tirol 2019, suo esordio iridato, \u00e8 stata 4\u00aa nella sprint; il 21 dicembre dello stesso anno ha conquistato a Planica la prima vittoria in Coppa del Mondo. Ai Mondiali di Oberstdorf 2021 ha vinto la medaglia d'oro nella sprint e nella sprint a squadre e si \u00e8 classificata 6\u00aa nella staffetta; l'anno dopo ai XXIV Giochi olimpici invernali di , suo esordio olimpico, ha vinto la medaglia d'oro nella sprint, quella d'argento nella sprint a squadre, quella di bronzo nella staffetta e si \u00e8 piazzata 4\u00aa nella 30 km.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera\nSP = sprint\nTS = sprint a squadre\nCoppa del Mondo - competizioni intermedie.\nCoppa del Mondo - vittorie di tappa.\nLegenda:\nTL = tecnica libera\nSP = sprint"}
{"id": "6902045", "revid": "1001457", "url": "https://it.wikipedia.org/wiki?curid=6902045", "title": "Storkow (Mark)", "text": ""}
{"id": "6902050", "revid": "1946670", "url": "https://it.wikipedia.org/wiki?curid=6902050", "title": "Arduino Angelucci", "text": "Biografia.\nNasce a Rieti nel 1901 da Luigi e Zefferina Paolucci. Riceve la sua prima formazione artistica dal pittore Antonino Calcagnadoro. Si diploma al Regio istituto superiore di Belle Arti di Roma. Frequenta i corsi di pittura all'Accademia di belle arti, di nudo dell'Accademia inglese e di decorazione al Museo artistico a Capo Le Case. Inizia a frequentare il vivace Circolo artistico di via Margutta. Tra il 1925 e il 1930 collabora con Pietro D'Achiardi, pittore, critico d'arte, e insegnante presso l'Accademia di Roma, alla composizione dei cartoni per la decorazione della cupola della Basilica del Getsemani di Gerusalemme, e, a Roma, per il pavimento della Sala del mappamondo di Palazzo Venezia, per le decorazioni della Chiesa argentina e di villa Berlingieri. Sperimenta diverse tecniche, tra cui la pittura su tavola, l'olio su tela, l'affresco, la pittura a tempera, il mosaico, la scultura e progetta anche edifici pubblici, privati e di culto. Molteplici le tematiche da lui affrontate, da quelle encomiastiche e celebrative, a quelle mitologiche e religiose. \nDal 1935 al 1938 si occupa della decorazione ad affresco della volta dell'Aula magna dell'Universit\u00e0 di Palermo. Nel 1939 decora il Salone d'onore del Palazzo del governo di Terni, distrutto dai bombardamenti del 1944 e la villa del barone Acerbo a Caprara (Pescara). In quello stesso anno \u00e8 tra i primi quattro premiati, insieme agli artisti Cascella e Barbieri, nel concorso per l'affresco dello Scalone d'onore del Palazzo littorio di Bergamo, poi non realizzato a causa della guerra che distrusse l'edificio. Tra il 1940 e il 1942 decora villa Alfano sull'Appia antica a Roma e villa De Luca a Santa Rufina di Cittaducale, in provincia di Rieti. Dal 1941 al 1943 insegna al liceo artistico di Napoli ma, a causa degli eventi bellici, torna a Rieti e sospende momentaneamente l'attivit\u00e0 decorativa. Dopo la guerra si confronta con composizioni di grande respiro; nel 1955 elabora le figurazioni pittoriche della Sala delle riunioni del Palazzo delle foreste a Roma e tra il 1957 e il 1958 decora il salone di villa Cecilia Pia sull'Appia. Tra gli anni Sessanta e Settanta si collocano gli interventi di Angelucci sul patrimonio artistico reatino come la sistemazione architettonica e l'arredo del presbiterio della chiesa di S. Agostino e la sistemazione dell'interno della chiesa Regina pacis, per la quale realizza anche il crocifisso, il trittico e i cartoni per i mosaici. Dal 1966 al 1967 dirige la Scuola d'arte di Rieti e nello stesso periodo lavora, sempre a Rieti, al Palazzo della Cassa di risparmio e nel 1968, alla Sala del consiglio provinciale. Tra il 1973 e il 1974 realizza, invece, i mosaici per il monumento ai caduti di Cittaducale e per il Palazzo della Provincia di Rieti."}
{"id": "6902056", "revid": "1573940", "url": "https://it.wikipedia.org/wiki?curid=6902056", "title": "Calcarius", "text": "Calcarius \u00e8 un genere di uccelli passeriformi della famiglia Calcariidae.\nEtimologia.\nIl nome scientifico del genere, \"Calcarius\", deriva dal latino e significa sperone, in riferimento all'unghia particolarmente sviluppata del dito posteriore della zampa.\nDescrizione.\nAl genere vengono ascritti uccelli di piccola taglia (13,5\u201317\u00a0cm), dall'aspetto robusto e massiccio, muniti di testa squadrata, corto becco conico, ali appuntite e coda lievemente forcuta.&lt;br&gt;\nIl piumaggio mostra dimorfismo sessuale, che diviene evidente in particolar modo dopo la muta di primavera, quando i maschi acquisiscono la livrea nuziale: mentre durante l'invero la livrea \u00e8 sobria e dominata dal bruno, scon screziature ianche, brune o nere nell'area dorsale, durante la stagione calda i maschi presentano area ventrale biancastra o rossiccia a seconda della specie, faccia nera o con segni (sopracciglio, mustacchio, calotta) di questo colore e nuca di color nocciola.\nBiologia.\nLe specie del genere \"Calcarius\" sono uccelli diurni e gregari, che all'infuori della stagione degli amori vivono in stormi anche numericamente cospicui (spesso in associazione fra loro o con altri generi di uccelli dalle abitudini di vita simili): il loro cibo \u00e8 composto principalmente da semi di piante erbacee, ma durante la riproduzione la dieta viene integrata da una cospicua porzione di insetti volanti per far fronte all'accresciuto fabbisogno energetico.\nSi tratta di uccelli monogami che nidificano al suolo, con la femmina che si occupa di costruire il nido e di covare, mentre il maschio delimita e difende l'area attorno al nido: l'allevamento della prole viene condiviso da ambedue i \"partner\". Tutte le specie si riproducono in estate, data anche l'ostilit\u00e0 del loro areale nei periodi freddi.\nDistribuzione e habitat.\nIl genere ha distribuzione olartica: solo lo zigolo di Lapponia per\u00f2 vive anche in Eurasia, mentre le tre specie abitano il Nordamerica.\nTutti gli zigoli del genere \"Calcarius\" sono migratori e tendono a svernare a sud (Grandi Pianure e steppa centroasiatica, con lo zigolo ornato che si spinge fino al Messico centrale) con l'approssimarsi dell'inverno, passando invece nelle aree costiere boreali l'estate.\nTassonomia.\nAl genere vengono ascritte tre specie:\nNell'ambito della famiglia Calcariidae, il genere occupa un proprio clade basale rispetto agli altri due."}
{"id": "6902057", "revid": "616515", "url": "https://it.wikipedia.org/wiki?curid=6902057", "title": "Servizio dei Parchi nazionali", "text": ""}
{"id": "6902064", "revid": "106456", "url": "https://it.wikipedia.org/wiki?curid=6902064", "title": "Pista della California", "text": "La Pista della California (inglese: \"California Trail\") fu una delle principali vie di migrazione verso l'Ovest degli Stati Uniti d'America a met\u00e0 del XIX secolo, che partiva dallo stato del Missouri e andava fino alla California. Fu utilizzata da pi\u00f9 di 250.000 coloni e poi cercatori d'oro, per arrivare ai terreni agricoli e ai campi auriferi della California, dal principio degli anni 1840 fino alla costruzione delle linee della ferrovia, alla fine del 1860.\nLa pista originale aveva molte diramazioni e percorreva pi\u00f9 di ottomila chilometri. Circa 1.600\u00a0km del tracciato della pista per il Gran Bacino si conservano ancora e sono stati dichiarati come \u00abPista storica nazionale della California\u00bb (California National Historical Trail), come evidenza storica della grande migrazione di massa verso l'Ovest, e sono gestiti dal Servizio dei parchi nazionali (\"National Park Service\"). \nDescrizione.\nIl percorso della pista dipendeva tanto dal punto di partenza del viaggio quanto dalla destinazione finale in California, e anche dal tipo di veicoli e dai capi di bestiame che portavano gli emigranti. Il ramo principale della pista che attraversa le Grandi Pianure era identica nella parte iniziale alla Pista dell'Oregon e alla Pista dei Mormoni, risalendo il fiume Missouri, incrociando attraverso l'attuale stato del Nebraska e seguendo il fiume Platte e dopo il fiume North Platte fino ad arrivare all'attuale Wyoming. Il percorso proseguiva in Wyoming lungo il fiume Sweetwater, fino a incrociare lo spartiacque continentale dell'America al South Pass dove la pista si separava dalla Pista dei Mormoni. Dal South Pass continuava in direzione nordovest lungo il fiume Snake fino ad arrivare a Fort Hall, nell'allora Territorio dell'Oregon (vicino all'attuale Pocatello, a sudovest dell'Idaho), un forte di legno costruito nel 1834 da Nathaniel Jarvis Wyeth (1802\u20131856), un esploratore e inventore nordamericano, come un'impresa commerciale, dopo aver fallito nella missione di stabilire posti di scambio di pelli, colonie ed empori di salmone nella regione del fiume Columbia. Il forte fu venduto nel 1837 alla Compagnia della Baia di Hudson.\nAd ovest di Fort Hall, gli emigranti risalivano il fiume Snake fino alla confluenza con il fiume Raft, dove la Pista della California si separava dalla Pista dell'Oregon. La Pista della California seguiva il fiume Raft in direzione sudovest, costeggiando a est i monti Red Rock, fino un po' ad ovest dell'attuale Almo (Idaho). In seguito virava verso l'Ovest, risalendo il fiume della Gola dell'Emigrante (\"Emigrant Canyon\"), entrando nella regione di City of Rocks (attualmente, \"City of Rocks National Reserve\"). Passava all'altro versante e scendeva un corto tratto lungo il torrente Trail e poi il torrente Junction, fino ad arrivare al torrente Granite, che risaliva fino all'Ovest fino ad arrivare al Granite Pass. Scendeva dall'altro lato fino ad arrivare al torrente Goose, che proseguiva in direzione sudovest, seguendo la corrente, lungo il torrente Goose, fino alla confluenza con il torrente Little Goose. I migranti risalivano il Little Goose e cambiavano di versante, fino al sudovest, scendendo lungo il torrente Rock Spring. \nPassava attraverso la valle Thousand Springs, e dopo lungo il torrente West Brush fino al torrente Willow, e poi alla sorgente del fiume Humboldt, nel nordest dello stato attuale del Nevada. La pista seguiva la riva a nord dell'Humboldt attraverso il Nevada, passando per la stretta gola Carlin, che nei periodi di acqua alta era quasi intransitabile. All'ovest della gola Carlin la pista subiva attraverso il passo dell'Emigrante (\"Emigrant Pass\"), scendendo attraverso la gola dell'Emigrante (\"Emigrant Canyon\") per riunirsi nuovamente al fiume Humboldt vicino a Gravelly Ford. Qui, a Gravelly, la pista si divideva in due rami, seguendo ciascuno la riva nord e la riva sud del fiume. Ambedue i rami tornavano a unirsi all'Humboldt Bar.\nLa pista continuava risalendo il fiume Humboldt fin alla sua sorgente nell'Humboldt Sink, un lago stagionale dove scompariva. Qui la pista si biforcava di nuovo, seguendo in ciascuna diramazione la valle di un fiume: una, il fiume Truckee (delle Trote) e l'altra il fiume Carson. La \"Truckee River Route\" che arrivava da ovest attraverso il Deserto delle Quaranta Miglia (\"Forty Mile Desert\") e raggiungeva il fiume Truckee nell'attuale Wadsworth (Nevada). Questa strada risaliva controcorrente il fiume Truckee fino al Lago Donner, incrociando la Sierra attraverso il Donner Pass (2.160 m). In seguito, veniva una delle tappe pi\u00f9 pericolose per i carri, il Valico dell'Emigrante (\"Emigrant Gap\"), un versante con una zona quasi a picco sul mare che doveva essere scesa con le corde. Nel luogo vi \u00e8 collocata una targa in memoria di questa impresa: \nLa Pista di Carson (\"Carson Trail\"), conosciuta anche come la Pista del fiume Carson (\"Carson River Route\") proseguiva a sud attraverso il Deserto delle Quaranta Miglia, costeggiando l'estremit\u00e0 occidentale della Carson Sink e raggiungeva il fiume Carson vicino all'attuale Fallon (Nevada). La strada seguiva controcorrente il fiume Carson e incrociava la cresta della Sierra attraverso il Carson Pass. Ambedue i sentieri terminavano a Sutter's Fort, che si trovava dove \u00e8 oggi Sacramento, California. \nLa Pista Beckwourth (\"Beckwourth Trail\") (conosciuta anche la Scorciatoia Beckwourth, \"Beckwourth Cutoff\") lasciava la pista del fiume Truckee a Truckee Meadows (attualmente, Sparks, Nevada), proseguendo a nord fino a Beckwourth Pass e, in seguito, verso ovest, attraverso le attuali contee californiane di Plumas, Butte e Yuba, nella grande Valle Centrale, terminando a Marysville, California. \nLa Scorciatoia Applegate-Lassen (\"Applegate-Lassen Cutoff\") lasciava la Pista della California vicino all'attuale invaso di Rye Patch, e passava per il Deserto Black Rock e la gola High Rock fino al Lago Goose. Qui la pista si divideva, con la Scorciatoia Lassen che proseguiva a sud nella Valle del Sacramento lungo il fiume Pit; la Pista Applegate (\"Applegate Trail\") proseguiva a ovest, per il sudest dell'Oregon, lungo il fiume Lost e infine fino alla Valle Willamette, in Oregon, seguendo la strada della Pista Siskiyou (\"Siskiyou Trail\") dal centro-sud dell'Oregon fino a Portland, Oregon. \nStoria.\nPrime esplorazioni.\nLa zona del Gran Bacino per la quale correva la pista era stata solo in parte esplorata durante i giorni dell'impero spagnolo e messicano. Nel 1828-1829, Peter Skene Ogden, dirigendo varie spedizioni della Compagnia della Baia di Hudson, esplor\u00f2 gran parte della valle del fiume Humboldt. Nel 1834, Benjamin Bonneville, un ufficiale dell'Esercito degli Stati Uniti congedato per portare a capo una spedizione a ovest finanziata da John Jacob Astor, invi\u00f2 Reddeford Joseph Walker verso ovest dal fiume Green (oggigiorno in Wyoming), con la missione di trovare una pista per la California. Due erano i grandi ostacoli che la pista doveva superare: il Deserto del Gran Lago Salato e incrociare le montagne della Sierra Nevada. Walker conferm\u00f2 che il fiume Humboldt costituiva un'arteria naturale per attraversare il Gran Bacino.\nLa carovana Bidwell-Bartleson (1841).\nLungo il decennio del 1840, la pista cominci\u00f2 a essere utilizzata sporadicamente dai primi coloni. Il primo gruppo che utilizz\u00f2 la pista fu capeggiato da John Bidwell (1819-1900), che part\u00ec nel 1841 con il primo gruppo organizzato, la Bidwell-Bartleson Party, con lo scopo di arrivare nel nord della California attraverso il fiume Humboldt. Seguirono la Pista dell'Oregon fino a Soda Springs (Idaho), dove presero la rotta sud lungo il fiume Bear poi fino a ovest, a nord del Gran Lago Salato, in cerca di una strada verso il fiume Humboldt. Vicino al Picco Beyond Pilot dovettero abbandonare i carri, anche se raggiunsero l'Humboldt a ovest dell'attuale Elko, nella quale pi\u00f9 tardi ci sarebbe stata la diramazione conosciuta come Scorciatoia Hastings. Proseguirono lungo il fiume fino al suo bacino, attraversarono il deserto a sud, raggiunsero il fiume Walker, che risalirono scalando la Sierra nella stessa regione in cui lo aveva fatto nel 1828 Jedediah Smith. Attraversarono vicino all'attuale Passo di Sonora e scesero fino alla Valle del San Joaqu\u00edn, e pi\u00f9 tardi fondarono Chico, nella Valle del Sacramento. \nMalgrado avesse fallito nel tentativo di raggiungere con i carri la California, il gruppo Bidwell\u2013Bartleson riusc\u00ec a viaggiare con il bestiame lungo il fiume Humboldt, che sarebbe diventato la principale arteria verso la California negli anni seguenti. Percorsero circa 3.700 km in un'unica stagione (estate e inverno), viaggiando circa 25-30 km ogni giorno durante quasi cinque mesi. Quando esplose la corsa all'oro nel 1849, si erano ormai create strade per i carri lungo entrambe le rive del fiume Humboldt, da Gravelly Ford a Humboldt Sink. \nDue anni pi\u00f9 tardi, nel 1843, Joseph Chiles segu\u00ec la stessa pista.\nLa carovana Stephens\u2013Townsend\u2013Murphy (1843).\nNel 1844, Caleb Greenwood (ca. 1763-ca. 1850), gi\u00e0 anziano di ottant'anni e molta esperienza nella regione, insieme a cinquanta persone, il gruppo di Stephens-Townsend-Murphy, guid\u00f2 la prima carovana che riusc\u00ec ad attraversare la Sierra Nevada con circa quaranta carri. Mentre conduceva il gruppo per la Pista dell'Emigrante in Wyoming, Greenwood sugger\u00ec che invece di seguire la strada a sud, fino a Fort Bridger, la carovana abbandonasse la strada principale vicino al fiume Little Sandy e s'incamminasse a ovest attraverso il Wyoming attraversando il deserto per riunirsi con la pista principale nella valle del fiume Bear. La nuova pista accorciava il tragitto di 85 miglia e riduceva il viaggio a 7 giorni, ma era rischiosa giacch\u00e9 quasi 45 miglia correvano per una zona priva di acqua. Il gruppo attravers\u00f2 la Sierra vicina al Passo Donner. Dei cinquanta che partirono, 52 arrivarono in California, giacch\u00e9 nel viaggio vi furono due nascite. Al suo arrivo in California, il gruppo si stabil\u00ec a San Jos\u00e9/Cupertino, dove il torrente Stevens porta il suo nome.\nLa strada, che evitava di dover passare per la Gola del fiume Truckee (\"Truckee River Canyon\"), acquist\u00f2 popolarit\u00e0 dopo che fu dettagliata in un popolare libro pubblicato da Joseph Ware nel 1849. Ware chiam\u00f2 erroneamente la pista la Scorciatoia Sublette, da Salomon Sublette, che gli aveva descritto la strada. La pista raggiunse il suo culmine di popolarit\u00e0 durante la corsa all'oro della California, quando la necessit\u00e0 di arrivare prima compensava i rischi. Gli storici si riferiscono ora alla pista come alla Scorciatoia Sublette-Greenwood, in onore di Greenwood.\nLe carovane Hastings (1846).\nNel 1845, John C. Fr\u00e9mont (1813\u20131890) e Lansford Hastings (c. 1819\u20131870) guidarono dei gruppi che totalizzavano varie centinaia di coloni lungo la strada della California. L'anno seguente Hastings persuase una parte degli emigranti a seguire il suo \u00abaccesso diretto\u00bb, che correva a sud della pista principale. Hastings aveva scritto un'opera, \"The Emigrants' Guide to Oregon and California\" (\"La guida degli emigranti all'Oregon e alla California\"), per indurre i nordamericani ad andare in California con la speranza che potessero fare una rivoluzione incruenta, essendo numericamente superiori ai messicani. Descrisse in termini esaltati la California e diede consigli pratici per i viaggiatori via terra. Contrariamente alla credenza popolare, nel suo libro non promosse la scorciatoia che ora porta il suo nome, giacch\u00e9 si limit\u00f2 a descrivere in una sola frase una possibile pista:\nTuttavia, Hastings pubblic\u00f2 questo consiglio prima di aver viaggiato egli stesso per questa pista, e non era cosciente delle difficolt\u00e0 che doveva affrontare per attraversare i Monti Wasatch e le saline dell'ovest dello Utah. \nPubblicata a Cincinnati nella primavera del 1845, la guida di Hastings influ\u00ec sulla emigrazione in California, anche se non nella misura in cui aveva sperato. Nell'agosto di quest'anno, Hastings e un piccolo gruppo partirono verso la California, arrivando a Sutter's Fort nel giorno di Natale. Dopo aver passato l'inverno l\u00ec, Hastings part\u00ec dal forte l'11 aprile 1846, in direzione est con un altro piccolo gruppo. Lui e due compagni si fermarono al fiume Sweetwater, dove aspettarono che arrivasse l'emigrazione dell'anno. Un viaggiatore proveniente dall'est si trovava con una lettera aperta di Hastings agli emigranti, che li invitava a riunirsi con lui a Fort Bridger. Da l\u00ec, Hastings disse che li avrebbe portati a una nuova pista che avrebbe ridotto considerevolmente il tempo e la distanza. Da sessanta a settantacinque carri viaggiarono con Hastings per questa scorciatoia e arrivarono in salvo in California. Il gruppo Donner, che veniva dopo di lui, perse pi\u00f9 di tre settimane nella supposta scorciatoia attraversando i Monti Wasatch. Arrivarono tardi alla Sierra Nevada e rimasero intrappolati dalla neve. Degli 89 pionieri che partirono, solamente 48 sopravvissero, dopo aver inviato un gruppo in cerca di aiuto che dovette ricorrere al cannibalismo.\nLa corsa all'oro.\nLo stillicidio di emigranti sarebbe diventato una valanga dopo la scoperta dell'oro in California nel 1848, lo stesso anno in cui gli Stati Uniti \"acquisirono\" il Sudovest con il Trattato di Guadalupe Hidalgo. Nei mesi che seguirono all'annuncio pubblico della scoperta da parte del presidente James K. Polk, alla fine del 1848, decine di migliaia di cercatori d'oro si diressero verso l'Ovest in cerca di fortuna, in quella che \u00e8 conosciuta come la corsa all'oro della California. \nLa pista occidentale era ardua e piena di potenziali pericoli per i non bene equipaggiati. I nativi americani non erano il principale dei problemi nei primi anni che seguirono alla scoperta dell'oro in California, quando l'affluenza dei viaggiatori aument\u00f2 le tensioni tra gli emigranti e la popolazione nativa dell'America. Gli attraversamenti dei fiumi, con molti annegamenti, le malattie e la carestia furono delle cause di morte pi\u00f9 frequenti nel lungo viaggio e i pionieri dovevano essere ben preparati. Malgrado l'immagine popolare delle pellicole di Hollywood, la maggioranza dei carri venivano trainati da buoi invece che da cavalli per due semplici ragioni: il bue era pi\u00f9 lento, per cui se scappava di notte era pi\u00f9 facile catturarlo; in secondo luogo, quando cominciavano a mancare i viveri - come succedeva spesso nelle ultime tappe - come cibo il bue era una alternativa migliore del cavallo.\nRetaggio.\nDurante le schermaglie tra gli incursori del Kansas e del Missouri che precedettero la Guerra civile statunitense, conosciute come \"Bleeding Kansas\" (\"Kansas sanguinante\") i punti di partenza per i convogli di carri diretti ad ovest si spostarono a nord verso Omaha (Nebraska). La diramazione della strada che segu\u00ec John Fr\u00e9mont da Westport Landing fino alla Valle del Wakarusa, a sud di Lawrence (Kansas), cominci\u00f2 a essere conosciuta nella regione come Strada della California (\"California Road\"). \nParte della pista che attraversa il Nevada fu utilizzata dalla compagnia Central Pacific Railroad per la costruzione della prima parte della ferrovia transcontinentale. Nel XX secolo, la pista fu utilizzata per le autostrade moderne, in particolare la Strada nazionale 40 e poi l'Interstatale 80. Solchi delle ruote dei carri e alcuni nomi di emigranti, scritti con il grasso degli assi, si possono ancora vedere nella Riserva nazionale di City of Rocks, nell'Idaho meridionale."}
{"id": "6902074", "revid": "297059", "url": "https://it.wikipedia.org/wiki?curid=6902074", "title": "Enif Angiolini Robert", "text": ""}
{"id": "6902075", "revid": "616515", "url": "https://it.wikipedia.org/wiki?curid=6902075", "title": "California Trail", "text": ""}
{"id": "6902080", "revid": "122315", "url": "https://it.wikipedia.org/wiki?curid=6902080", "title": "Rhynchophanes", "text": ""}
{"id": "6902081", "revid": "72396", "url": "https://it.wikipedia.org/wiki?curid=6902081", "title": "Pier Fausto Bagatti Valsecchi", "text": "Biografia.\nPier Fausto Bagatti Valsecchi studia con Tomaso Buzzi, Cesare Fratino e Piero Portaluppi, laureandosi in Architettura al Regio Istituto Tecnico Superiore (poi Politecnico) di Milano nel 1910. L'elevato livello culturale dell'ambiente familiare, la plausibile frequentazione dello studio del padre Giuseppe e dello zio Fausto - \"architetti dilettanti\" - e la conoscenza dell'opera del nonno Pietro, raffinato miniaturista, lo stimolano ad approfondire le tematiche progettuali e i metodi di rappresentazione del disegno tecnico e figurativo. Le sue spiccate capacit\u00e0 si riscontrano nei progetti stesi nei quattro anni della sua breve carriera professionale: dai disegni a matita di una villa, al progetto della Cascina Lodovica dei Borromeo ad Oreno (Milano), al progetto di ampliamento del Villino dell'Aurora a Roma (gennaio 1914) completo di splendide vedute acquerellate. Si documenta o partecipa ad alcuni concorsi producendo disegni in uno stile liberty sobrio e raffinato: per la progettazione del Palazzo di Giustizia a Sofia in Bulgaria nel 1912, per un edificio su piazza delle Erbe a Verona nel 1913, per la realizzazione di villini al Lido di Venezia nel 1914, per una villa signorile (non datato).\nArchivio.\nIl Fondo Pier Fausto Bagatti Valsecchi, conservato nel Museo Bagatti Valsecchi di Milano, contiene documentazione relativa all'attivit\u00e0 svolta dall'architetto dal 1910 al 1914 nel settore della progettazione architettonica."}
{"id": "6902087", "revid": "22475", "url": "https://it.wikipedia.org/wiki?curid=6902087", "title": "La cuoca", "text": "La cuoca \u00e8 un dipinto del pittore italiano Bernardo Strozzi realizzato in olio su tela (176x185cm) intorno al 1625 a Genova. \u00c8 conservato a Genova, nei Musei di Strada Nuova (Palazzo Rosso).\nStoria.\nIl dipinto \u00e8 ricordato per la prima volta nell'inventario dei beni di Gio. Francesco I Brignole-Sale del 1683, come \"Animali e figura di donna che sta cucinando del Prete Cappuccino\". Dalla fine del Settecento \u00e8 conservato nelle sale di Palazzo Rosso, che fu donato, con tutta la sua collezione, al Comune di Genova nel 1874 dalla Duchessa di Galliera Maria Brignole-Sale De Ferrari. \nIl titolo di \"Cuoca\" \u00e8 moderno; in realt\u00e0 doveva trattarsi di una fantesca, in quanto, erano sempre di sesso maschile i cuochi nelle cucine dei palazzi patrizi, come quella rappresentata nel dipinto, riconoscibile dalla preziosa stagnara in argento cesellato.\nIn base a considerazioni stilistiche, \u00e8 ritenuta dai critici opera della maturit\u00e0 del pittore. \nStrozzi ne realizz\u00f2 una seconda versione, con alcune variazioni, presente alla sua morte nel suo studio a Venezia, e oggi conservata nella National Gallery of Scotland. \nDescrizione.\nIl soggetto discende dalle \"Cucine\" fiamminghe di Aertsen o Beuckelaer, allora note a Genova. Si tratta di una scena di genere, ossia un semplice soggetto di vita quotidiana, che ne implic\u00f2 una collocazione defilata all'interno della collezione Brignole-Sale secondo la gerarchia dei generi all'epoca in voga che prevedeva la superiorit\u00e0 dei soggetti storici o religiosi. L'altissima qualit\u00e0 pittorica porta invece oggi i critici a considerarla fra le pi\u00f9 notevoli realizzazioni dello Strozzi e pi\u00f9 in generale del Barocco italiano.\nAltre interpretazioni proposte, che ne vorrebbero un'allegoria dei cinque sensi, o dei quattro elementi, non sono ritenute convincenti dalla critica prevalente."}
{"id": "6902090", "revid": "306856", "url": "https://it.wikipedia.org/wiki?curid=6902090", "title": "Beppino Disertori", "text": "Biografia.\nNato a Trento il 19 giugno 1907, si trasferisce subito a Innsbruck, dove a soli tre anni contrae la poliomielite che lo segner\u00e0 per tutta la vita.\nDopo la prima guerra mondiale rientra a Trento, dove frequenta il Ginnasio liceo Prati. Si iscrive poi alla Facolt\u00e0 di medicina e chirurgia a Firenze e quindi si trasferisce a Genova, dove si laurea nel 1931 con una tesi di fisiopatologia del sistema nervoso centrale. Successivamente si trasferisce a Milano e si specializza in neurologia e psichiatria con Carlo Besta. Torna poi a Trento, dove esercita la libera professione: la carriera pubblica e ospedaliera gli era preclusa in quanto privo della tessera del Partito Nazionale Fascista.\nNel 1939 sposa Rosita Banfi, dalla quale ha due figli, Donatella e Marcello.\nAntifascista da sempre, negli anni quaranta partecipa attivamente alla Resistenza, incontrando fra gli altri Egidio Reale, Randolfo Pacciardi, Gigino Battisti, Egidio Bacchi, Giannantonio Manci.\nNel 1943 \u00e8 costretto a riparare in Svizzera. Finita la guerra ritorna in Italia e, a Trento, diventa primario nel reparto di neurologia dell'ospedale Santa Chiara e docente sia di neurologia e psichiatria all'Universit\u00e0 di Padova, sia di sociopsichiatria e criminologia presso la Facolt\u00e0 di sociologia dell'Universit\u00e0 di Trento.\nPubblica pi\u00f9 di 300 contributi in ambito scientifico, letterario e filosofico.\nPer tutto il secondo dopoguerra si occupa attivamente di politica, ricoprendo la carica di presidente regionale del Partito Repubblicano Italiano. Diventa inoltre presidente della Croce Rossa Italiana. Muore a Trento il 5 maggio 1992.\nArchivio.\nIl fondo Giuseppe Disertori, conservato presso la Fondazione Museo storico del Trentino, a Trento, contiene documentazione dal 1926 al 1990. Il fondo \u00e8 pervenuto al Museo storico in Trento con atto di donazione nel luglio 1988; nel 2007 la propriet\u00e0 \u00e8 passata alla Fondazione Museo storico del Trentino. Al momento del versamento la documentazione si trovava gi\u00e0 chiaramente ordinata e organizzata dal Disertori stesso.\nL'archivio \u00e8 stato dichiarato di notevole interesse storico locale (NISL). Il materiale pervenuto \u00e8 costituito dall'archivio, da numerosi periodici e da una biblioteca di circa 5.000 titoli. Il fondo conserva un ricco carteggio con scienziati, personalit\u00e0 politiche e del mondo della cultura, documenti sull'attivit\u00e0 scientifica e pubblicazioni; cronache e materiali raccolti durante i viaggi; recensioni alle sue opere e materiali di ricerche scientifiche."}
{"id": "6902101", "revid": "1573940", "url": "https://it.wikipedia.org/wiki?curid=6902101", "title": "Plectrophenax", "text": "Plectrophenax \u00e8 un genere di uccelli passeriformi della famiglia Calcariidae.\nEtimologia.\nIl nome scientifico del genere, \"Plectrophenax\", deriva dall'unione di \"Plectrophanes\" (sinonimo di \"Calcarius\") col termine greco \"\u03c6\u03b5\u03bd\u03b1\u03be\" (\"phenax\", \"rimpiazzare\").\nDescrizione.\nAl genere vengono ascritte specie di taglia medio-piccola (14-19 cm), dall'aspetto paffuto e massicico, munite di testa arrotondata, ali appuntite, coda dalla punta lievemente forcuta e forti zampe.\nIl piumaggio \u00e8 quasi completamente bianco nello zigolo di McKay, mentre nello zigolo delle nevi l'area dorsale \u00e8 di colore grigio scuro: il dimorfismo sessuale \u00e8 evidente soprattutto in questa ultima specie e durante il periodo degli amori, quando i maschi mostrano piumaggio nuziale con petto rosato e decise sfumature e screziature brune sul dorso, similmente alle femmine (che per\u00f2 mancano del rosa e del bianco ventrali).\nBiologia.\nSi tratta di uccelli diurni e moderatamente gregari, che durante le migrazioni formano stormi consistenti con specie affini: quando non sono in viaggio si muovono soprattutto al suolo, cercando i semi e le granaglie che rappresentano il loro nutrimento principale.\nLa stagione degli amori coincide con il periodo caldo: si tratta di uccelli monogami, i cui maschi si occupano di difendere il territorio (le coppie si isolano durante la riproduzione) mentre le femmine costruiscono il nido al suolo e covano, mentre i nidiacei vengono accuditi da ambedue i genitori, che li nutrono quasi esclusivamente con insetti.\nDistribuzione e habitat.\nIl genere ha distribuzione olartica, ma solo lo zigolo delle nevi popola anche l'Eurasia, mentre lo zigolo di McKay \u00e8 endemico della fascia costiera occidentale dell'Alaska. La prima specie \u00e8 migratrice, nidificando lungo le coste pi\u00f9 settentrionali dell'emisfero boreale e svernando in Europa orientale, Asia centrale e nel Midwest, la seconda tende alla stanzialit\u00e0. Rispetto alle altre specie di calcariidi, le due specie ascritte al genere sono maggiormente legate ad ambienti rocciosi.\nTassonomia.\nAl genere vengono ascritte due specie:\nNell'ambito della famiglia Calcariidae, il genere risulta un taxon fratello rispetto a \"Rhynchophanes\", col quale forma un clade."}
{"id": "6902107", "revid": "599013", "url": "https://it.wikipedia.org/wiki?curid=6902107", "title": "John Jairo Castillo", "text": "Caratteristiche tecniche.\n\u00c8 un Attaccante."}
{"id": "6902121", "revid": "767487", "url": "https://it.wikipedia.org/wiki?curid=6902121", "title": "Les trois potards", "text": "Les trois potards \u00e8 un cortometraggio del 1919 diretto da Lucien Nonguet.\nTrama.\nEus\u00e8be, Ga\u00ebtan et Timol\u00e9on, sono i tre studenti di facolt\u00e0 della farmacia di Bergamotte. Il giovane impiegato B\u00e9bert, completa il trio. M.lle \u00c9glantine, prende a cuore i tre studenti, tanto che inizia la gelosia e decidono cos\u00ec di combattere a duello. Ga\u00ebtan si improvvisa arbitro, decidendo che il duello si terr\u00e0 con l'aiuto di due pillole, una delle quali sar\u00e0 avvelenata. Ma entrambe le pillole sono avvelenate, portando i nostri due combattenti in un sonno molto profondo. Ga\u00ebtan, nel frattempo, salva \u00c9glantine dall'annegamento e la sposa. Eus\u00e8be e Timol\u00e9on, una volta ritornati in s\u00e9, non gli rimane altro che andare al matrimonio di Ga\u00ebtan."}
{"id": "6902130", "revid": "599013", "url": "https://it.wikipedia.org/wiki?curid=6902130", "title": "Huang Wenpan", "text": "Biografia.\n\u00c8 deceduto nel 2018 all'et\u00e0 di 22 anni a causa delle lesioni riportate in seguito ad un incidente automobilistico avventuo sulla Wawushan Avenue nella contea di Hongya."}
{"id": "6902131", "revid": "1613450", "url": "https://it.wikipedia.org/wiki?curid=6902131", "title": "Creatura (film)", "text": ""}
{"id": "6902132", "revid": "73843", "url": "https://it.wikipedia.org/wiki?curid=6902132", "title": "Merindol", "text": ""}
{"id": "6902142", "revid": "256896", "url": "https://it.wikipedia.org/wiki?curid=6902142", "title": "Servizio dei parchi nazionali", "text": ""}
{"id": "6902144", "revid": "62004", "url": "https://it.wikipedia.org/wiki?curid=6902144", "title": "Tour M\u00e9diterran\u00e9en 2000", "text": "La Tour M\u00e9diterran\u00e9en 2000, ventisettesima edizione della corsa, si svolse dal 9 al 13 febbraio su un percorso di 669 km ripartiti in 5 tappe (la seconda suddivisa in due semitappe). Fu vinta dal francese Laurent Jalabert della ONCE-Deutsche Bank davanti agli statunitensi Bobby Julich e Jonathan Vaughters."}
{"id": "6902149", "revid": "38120", "url": "https://it.wikipedia.org/wiki?curid=6902149", "title": "Sannazzaro (disambigua)", "text": ""}
{"id": "6902152", "revid": "765341", "url": "https://it.wikipedia.org/wiki?curid=6902152", "title": "Adattamenti cinematografici e televisivi dei romanzi di Peter Benchley", "text": "Questo \u00e8 l'elenco degli adattamenti cinematografici, film televisivi tratti dai romanzi di Peter Benchley."}
{"id": "6902169", "revid": "1543377", "url": "https://it.wikipedia.org/wiki?curid=6902169", "title": "Ultimo antenato comune tra uomo e scimpanz\u00e9", "text": "L'ultimo antenato comune tra umani e scimpanz\u00e9, (in inglese: \"chimpanzee\u2014human last common ancestor\", \"CHLCA\") \u00e8 l'ultimo antenato comune (LCA) tra i generi \"Homo\" e \"Pan\", facenti parte della trib\u00f9 \"Hominini\".\nA causa della complessa speciazione ibrida, non \u00e8 possibile stimare con precisione quanti anni fa sia vissuto questo individuo ancestrale, ma la differenziazione originale tra le due popolazioni dovrebbe essere avvenuta all'incirca 13 milioni di anni fa, durante il Miocene, con il processo di ibridizzazione che sarebbe proseguito fino a 4 milioni di anni fa, ossia nel Pliocene.\nSembra che la speciazione tra i generi \"Pan\" e \"Homo\" sia stato un processo molto lungo. Secondo uno studio del 2006 condotto da N. Patterson, dopo le differenziazioni originali, sarebbe iniziato un periodo di ibridizzazioni tra gruppi di popolazione e di alternanze divergenze-ibridizzazioni della durata di diversi milioni di anni. Ad un certo punto, nel tardo Miocene o all'inizio del Pliocene, i primi membri del clade umano hanno compiuto la separazione definitiva dalla linea di \"Pan\", in un periodo compreso tra i 13 e i 4 milioni di anni fa. L'ultima stima e la tesi sull'ibridizzazione non sono comunque condivisi da tutta la comunit\u00e0 scientifica, come esplicitato in uno studio del 2008 di J. Wakeley e altri, secondo cui il l'epoca relativamente recente della divergenza del cromosoma X tra umani e scimpanz\u00e9 potrebbe non essere dovuta a una massiccia ibridizzazione bens\u00ec a una selezione naturale riguardante il cromosoma X nell'antenato comune di umani e scimpanz\u00e9, a cambiamenti nel tempo del tasso di mutazioni maschio-femmina e ad altro ancora.\nIn una studio del 2001, Richard Wrangham sostiene che la specie del CHLCA sia molto simile allo scimpanz\u00e9 comune, \"Pan troglodytes\", al punto che essa dovrebbe essere classificata come appartenente al genere \"Pan\" ed essere battezzata con il nome di \"Pan prior\". Tuttavia, nessun fossile \u00e8 ancora stato identificato come possibile candidato per la carica di CHLCA o per il nome tassonomico di \"Pan prior\".\nNegli studi riguardanti la genetica umana, il CHLCA funge da utile punto di riferimento per il calcolo dei tassi di polimorfismo a singolo nucleotide (SNP) nelle popolazioni umane, dove gli scimpanz\u00e9 sono utilizzati come outgroup, in qualit\u00e0 di specie esistente pi\u00f9 geneticamente simile a \"Homo sapiens\".\nStime temporali.\nStudi precedenti agli anni novanta.\nI primi studi sulle scimmie suggerirono che il CHLCA potesse essere esistito circa 25 milioni di anni fa; tuttavia, studi riguardanti le proteine effettuati negli anni settanta suggerirono poi che il CHLCA non doveva risalire a pi\u00f9 di 8 milioni di anni fa. In seguito, metodi genetici basati sul periodo di esistenza dell'LCA tra oranghi e umani e tra gibboni e umani hanno fatto stimare che l'LCA scimpanz\u00e9-umani dovesse essere vissuto dai 5 ai 7 milioni di anni fa. \nAlcuni ricercatori provarono a stimare l'epoca dell'esistenza del CHLCA (TCHLCA) utilizzando strutture biopolimeriche che differiscono leggermente tra specie animali strettamente correlate. Tra questi ricercatori, Allan C. Wilson e Vincent Sarich furono i pionieri nello sviluppo dell'orologio molecolare per umani. Lavorando su sequenze proteiche essi determinarono infine, nel 1971, che esseri umani e scimmie erani molto pi\u00f9 ravvicinati di quanto alcuni paleontologi avessero intuito basandosi sui ritrovamenti fossili. In seguito, Vincent Sarich concluse che il TCHLCA non era pi\u00f9 grande di 8 milioni di anni, con un valore pi\u00f9 probabile compreso tra 6 e 4 milioni di anni fa.\nQuest'ultimo valore \u00e8 rimasto inalterato fino ai tardi anni novanta. In quegli ultimi anni, infatti, la stima \u00e8 stata spostata verso tempi pi\u00f9 remoti, poich\u00e9 diverse ricerche hanno trovato la prova di un rallentamento dell'orologio molecolare quando le scimmie antropomorfe si evolsero a partire da un antenato in comune con le altre scimmie e quando gli umani si evolsero da un antenato comune con le scimmie antropomorfe meno evolute.\nStime attuali.\nDagli anni novanta la stima del TCHLCA \u00e8 diventata meno certa e sono venute alla luce prove sia genetiche che paleontologiche a sostegno del fatto che il TCHLCA andrebbe portato ben oltre il range di 5-7 milioni di anni fa largamente accettato negli anni settanta e ottanta. Nel 1998, basandosi su una retrodatazione a 50 milioni di anni fa della divergenza tra le superfamiglie \"Hominoidea\" e \"Cercopithecoidea\", che veniva prima fatta risalire a 30 milioni di anni fa, \u00e8 stata proposta anche una retrodatazione per tutte le altre divergenze tra ominidi ed \u00e8 stato quindi stimato che il range del TCHLCA vada dai 13 ai 10 milioni di anni fa, o dai 10 ai 7 milioni di anni fa.\nUna fonte di confusione nel determinare l'epoca esatta della divisione \"Pan\"-\"Homo\" \u00e8 l'esistenza di quello che, secondo un gi\u00e0 citato articolo di N. Patterson del 2006, \u00e8 un complesso processo di speciazione piuttosto che di una chiara divisione tra due linee. Cromosomi diversi sembrano essersi separati in tempi diversi, forse nel corso di un periodo di 4 milioni di anni, indicando un lungo processo di speciazione con eventi di ibridizzazione su larga scala tra le due linee emergenti dai 6,3 ai 5,4 milioni di anni fa. L'assunto sull'esistenza di tale ibridizzazione \u00e8 in particolare basato sulla somiglianza del cromosoma X degli esseri umani e degli scimpanz\u00e9, il che suggerirebbe che l'ultima e definitiva separazione sarebbe avvenuta soltanto 4 milioni di anni fa. Cosa, quest'ultima, contestata in diversi articoli, come in quello di J. Wakeley del 2008 in cui per spiegare il fatto che la divergenza definitiva tra umani e scimpanz\u00e9 sembri avvenuta cos\u00ec di recente vengono suggerite spiegazioni alternative, inclusa la pressione selettiva sul cromosoma X nelle antiche popolazioni di CHLCA.\nLa complessa speciazione e un ordinamento incompleto delle sequenze genetiche sembrano aver riguardato anche la separazione della linea umana da quella dei gorilla, a testimonianza del fatto che una speciazione piuttosto confusa \u00e8 la regola, piuttosto che l'eccezione, per quanto riguarda i grandi primati. Un tale scenario spiegherebbe come mai l'epoca della divergenza tra \"Homo\" e \"Pan\" varia a seconda del metodo utilizzato per ricavarla e perch\u00e9 un singolo punto che traccia la divisione \u00e8 ancora lontano dall'essere trovato. \nNel 2016 P. Moorjani e altri hanno scoperto che le transizioni presso i siti CpG nelle sequenze genomiche mostrano un comportamento pi\u00f9 regolare rispetto alle altre sostituzioni. Utilizzando una tecnica che controlla tali transizioni si \u00e8 quindi riusciti a far risalire l'epoca della divergenza tra uomini e scimpanz\u00e9 a 12,1 milioni di anni fa.\nTassonomia.\nLa trib\u00f9 tassonomica \"Hominini\" \u00e8 stata proposta sulla base dell'idea che, per quanto riguarda una tripartizione dei generi della sottofamiglia \"Homininae\", la specie meno somigliante avrebbe dovuto essere separata dalle altre due. In origine, ci\u00f2 produsse il genere separato \"Homo\" che fu ritenuto il pi\u00f9 diverso dagli altri due, ossia dal genere \"Pan\" e dal genere \"Gorilla\". Tuttavia, scoperte successive rivelarono che in realt\u00e0 i generi \"Pan\" e \"Homo\" erano geneticamente pi\u00f9 somiglianti di quanto non lo fossero i generi \"Pan\" e \"Gorilla\"; in conseguenza di questo, il genere \"Pan\" fu incluso nella trib\u00f9 \"Hominini\" assieme al genere \"Homo\". Il genere \"Gorilla\", invece, fu inserito all'interno di una nuova trib\u00f9, \"Gorillini\".\nNel 1996, A. Mann e M. Weiss proposero un'ulteriore divisione, proponendo che la trib\u00f9 \"Hominini\" includesse ancora sia il genere \"Pan\" che il genere \"Homo\" ma raggruppati in due sottotrib\u00f9 separate, inserendo cos\u00ec il genere \"Homo\" e tutte le scimmie antropomorfe bipedi all'interno della sottotrib\u00f9 \"Hominina\" e il genere \"Pan\" all'interno della sottotrib\u00f9 \"Panina\".\nI discendenti della specie del CHCLA dal \"lato umano\" sono quindi specificati come i membri della trib\u00f9 \"Hominini\" evolutisi dopo la separazione dalla linea con \"Pan\". Tale raggruppamento rappresenta il cosiddetto \"clade umano\" e i suoi membri sono chiamati \"ominini\". Il \"clade degli scimpanz\u00e9\" \u00e8 invece rappresentato dai membri del \"lato scimpanz\u00e9\" della suddetta divisione e sono chiamati \"panina\".\n\"Sahelanthropus tchadensis\" \u00e8 un taxon ominide estinto avente la morfologia che ci si aspetterebbe dal CHLCA ed inoltre esso \u00e8 vissuto circa 7 milioni di anni fa, un'epoca piuttosto vicina a quella ipotizzata per la divergenza tra esseri umani e scimpanz\u00e9. Non \u00e8 per\u00f2 ad oggi ancora chiaro se tale specie sia da includere all'interno della trib\u00f9 \"Hominini\", e quindi se \"Sahelanthropus tchadensis\" sia in effetti di \"Hominini\" o se esso possa essere considerato un diretto antenato dei generi \"Homo\" e \"Pan\" e quindi un potenziale candidato a rivestire il ruolo di CHLCA.\nSono stati ritrovati pochi fossili dei membri della sottotrib\u00f9 \"Panina\", e nessuno di essi apparteneva ad una specie o a un genere estinto. Tutte le specie estinte derivate dalla trib\u00f9 \"Hominini\" di cui si siano ritrovati fossili appartengono infatti al genere \"Homo\" o a generi ad esso strettamente correlati, come il genere \"Orrorin\" o il genere \"Sahelanthropus\". Questi ultimi due esistevano gi\u00e0 all'epoca della divergenza \"Homo\"-\"Pan\" e quindi potrebbero anche costituire un antenato comune ai due generi.\nVoci fuori dal coro sono rappresentate da alcuni biologi, tra cui Jared Diamond, i quali hanno avanzato l'idea che la distinzione tra i generi \"Homo\" e \"Pan\" sia del tutto arbitraria e artificiosa, proponendo la riclassificazione dello scimpanz\u00e9 comune come \"Homo troglodytes\" e del bonobo come \"Homo paniscus\", di conseguenza eliminando le corrispondenti sottotrib\u00f9 (e riclassificando tutti i generi afferenti ad esse). \"Homo troglodytes\" (Linnaeus, 1758) era peraltro la primigenia classificazione linneana dello scimpanz\u00e9, ascritta a diverso genere solo nelle edizioni successive a tale anno del \"Systema Naturae\"."}
{"id": "6902173", "revid": "363629", "url": "https://it.wikipedia.org/wiki?curid=6902173", "title": "Complicanza", "text": "Una complicanza (o complicazione), in medicina, \u00e8 un'evoluzione o conseguenza sfavorevole di una malattia, di una condizione di salute o di una terapia. La malattia pu\u00f2 peggiorare nella sua gravit\u00e0 o mostrare un numero maggiore di segni, sintomi, diventare diffusa in tutto il corpo o influenzare altri sistemi od organi. Una complicanza in alcuni casi pu\u00f2 anche identificarsi con una nuova malattia che appare in conseguenza di una malattia preesistente.\nOgni tipo di trattamento in medicina, sia farmacologico che chirurgico, pu\u00f2 produrre effetti avversi o causare al paziente nuovi problemi di salute. Pertanto, una complicazione pu\u00f2 essere iatrogena (parola composta derivante dal greco: \"iatros\" medico e \"genos\" che \u00e8 nato, cio\u00e8 letteralmente causato dal medico).\nQuando in medicina si attua una procedura o un trattamento, le nozioni mediche acquisite su quella malattia e le sue possibili terapie comportano la conoscenza delle complicanze pi\u00f9 ricorrenti. In altre parole gli studi scientifici effettuati fanno s\u00ec che le complicanze pi\u00f9 comuni siano note e attese, in modo che possano essere prevenute, o al loro manifestarsi, riconosciute ed affrontate pi\u00f9 facilmente e rapidamente. \nLe complicanze possono presentarsi pi\u00f9 facilmente se il paziente mostra determinati fattori di rischio, ad esempio et\u00e0 avanzata, condizioni generali di salute precarie, cattivo stato di nutrizione, depressione del sistema immunitario ecc. Le complicanze influenzano sempre negativamente la prognosi di una malattia. In ambito chirurgico le procedure mediche non invasive e minimamente invasive di solito comportano un minor numero di complicanze (ed una loro minor gravit\u00e0) rispetto alle procedure interventistiche pi\u00f9 invasive e demolitive.\nBisogna prestare attenzione a non confondere le complicanze con le comorbilit\u00e0: queste ultime sono disturbi che si presentano temporalmente in concomitanza con un'altra malattia, ma non sono da essa causate. Questa linea concettuale di divisione \u00e8 a volte offuscata dalla complessit\u00e0 dei rapporti di causalit\u00e0 o dalla mancanza di informazioni/dati scientifici certi su di essa. Il termine complicanza e sequela (letteralmente una serie consecutiva di cose e fatti analoghi) sono spesso utilizzati come sinonimi. Esistono in realt\u00e0 lievi sfumature di significato in quanto la complicanza comporta che la condizione di salute risultante vada a complicare la gestione della condizione causale iniziale, ovvero ne rende pi\u00f9 complessa e impegnativa la gestione ed il trattamento.\nLa complicanza in ambito giuridico.\nViene definita complicanza un evento anomalo, cio\u00e8 una difficolt\u00e0 imprevista e imprevedibile che non pu\u00f2 essere addebitata ad una condotta colposa del medico (ad esempio a imperizia, imprudenza o negligenza). In altre parole la complicanza tende ad essere considerata come un fattore di esclusione della colpa. Tuttavia il motivo dell\u2019insorgenza della complicanza deve essere per\u00f2 verificato concretamente di caso in caso, in quanto specifici trattamenti o tecniche utilizzate dal medico, cos\u00ec come la mancata osservanza e rispetto dell\u2019ars medica (e delle linee guida) possono comunque configurare una responsabilit\u00e0 ed una colpa. Ne consegue che, pur in presenza di una complicanza nota, in molti casi spetta comunque al medico ed alla struttura presso la quale esercita, il dover fornire la prova della propria condotta diligente. "}
{"id": "6902178", "revid": "92723", "url": "https://it.wikipedia.org/wiki?curid=6902178", "title": "Classe Montana", "text": "Le corazzate della classe Montana della United States Navy furono progettate per succedere alla classe Iowa, essendo pi\u00f9 lente, ma pi\u00f9 grandi, con migliore corazzatura e con una potenza di fuoco maggiore. Cinque navi furono approvate per la costruzione durante la Seconda guerra mondiale, ma durante la guerra le priorit\u00e0 cambiarono e si diedero pi\u00f9 risorse alle portaerei classe Essex e alle corazzate Iowa, facendo cancellare la classe Montana ancor prima che essa fosse impostata.\nGli armamenti che queste navi avrebbero dovuto avere erano dodici cannoni Mark 7 da 406mm disposti su quattro torrette da tre cannoni ciascuna. Con un maggiore armamento contraereo e una corazzatura pi\u00f9 spessa, la classe Montana sarebbe stata la corazzata americana pi\u00f9 grande, pi\u00f9 resistente e pi\u00f9 armata di sempre. L'unica classe ad avvicinarsi alla classe Yamato dell'Impero giapponese.\nDato che le corazzate classe Iowa erano abbastanza veloci da scortare le portaerei classe Essex, esse furono mantenute in servizio, rendendole le ultime corazzate statunitensi ad essere rese operative.\nArmamenti.\nSpecifiche.\nGli armamenti della classe Montana sarebbero stati molto simili a quelli della precedente classe Iowa, ma con maggiori batterie principali e batterie secondarie pi\u00f9 potenti per una maggiore efficienza contro i nemici di superficie. Se fossero mai state realizzate si sarebbero contraddistinte nella flotta americana come le navi pi\u00f9 potenti mai costruite, oltre ad essere le uniche a possedere armamenti e corazzature simili alle giapponesi \"Yamato\" e \"Musashi\".\nBatterie principali.\nLe batterie principali delle corazzate classe Montana sarebbero state disposte su quattro torrette, due anteriori e due posteriori, ognuna da 3 cannoni calibro 406/50mm Mark 7, per un totale di dodici cannoni principali. Il tipo di cannoni sarebbe stato uguale a quelli montati sulle corazzate Iowa, lunghi 20 m, ovverosia sarebbero stati lunghi 50 volte il calibro dell'arma (406 mm). Ogni cannone pesava 121,500\u00a0kg (108,000\u00a0kg senza la culatta). I proiettili che sparava pesano 1,200\u00a0kg e raggiungono una velocit\u00e0 massima di 820 m/s con una portata di 24 miglia nautiche (44\u00a0km). Una volta raggiunta la sua portata massima il proiettile avrebbe passato pi\u00f9 di un minuto e mezzo in volo. L'aggiunta della quarta torretta fece s\u00ec che le corazzate classe Montana avessero una potenza di fuoco in bordata di 14,700\u00a0kg, quindi superiore ai 13,100\u00a0kg della classe Yamato. \nLe barbette si sarebbero dovute estendere nei ponti inferiori, per la precisione le torrette 1 e 4 si sarebbero estese per quattro ponti, mentre le torrette 2 e 3 per cinque ponti sotto coperta.\nGli spazi inferiori delle torrette avrebbero dovuto ospitare i magazzini per i proiettili e quelli per le cariche. Ogni torretta per essere operativa richiedeva 94 uomini. Le batterie principali non erano attaccate alla nave, ma poggiavano su dei rulli, in modo che se una delle navi fosse stata rovesciata le torrette sarebbero cadute dalla nave. Ogni torretta inclusiva di barbette, magazzini e camere di carica, avrebbe avuto un costo di $1.4 milioni."}
{"id": "6902180", "revid": "287204", "url": "https://it.wikipedia.org/wiki?curid=6902180", "title": "Elbert", "text": "Elbert \u00e8 un census-designated place (CDP) degli Stati Uniti d'America della contea di Throckmorton nello Stato del Texas. La popolazione era di 30 abitanti al censimento del 2010.\nGeografia fisica.\nElbert \u00e8 situata a (33.274758, -99.002109).\nSecondo lo United States Census Bureau, il CDP ha una superficie totale di 15,58 km\u00b2, dei quali 15,58\u00a0km\u00b2 di territorio e 0\u00a0km\u00b2 di acque interne (0% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 30 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 96,67% di bianchi, lo 0% di afroamericani, il 3,33% di nativi americani, lo 0% di asiatici, lo 0% di oceanici, lo 0% di altre razze, e lo 0% di due o pi\u00f9 etnie. Ispanici o latinos di qualunque razza erano lo 0% della popolazione."}
{"id": "6902185", "revid": "599013", "url": "https://it.wikipedia.org/wiki?curid=6902185", "title": "Tour M\u00e9diterran\u00e9en 2001", "text": "La Tour M\u00e9diterran\u00e9en 2001, ventottesima edizione della corsa, si svolse dal 14 al 18 febbraio 2001 su un percorso ripartito in cinque tappe (la quarta suddivisa in due semitappe). Fu vinta dall'italiano Davide Rebellin della Liquigas-Pata davanti al francese David Moncouti\u00e9 e al francese Laurent Brochard."}
{"id": "6902187", "revid": "1369234", "url": "https://it.wikipedia.org/wiki?curid=6902187", "title": "Constantinos Panagi", "text": ""}
{"id": "6902190", "revid": "36426", "url": "https://it.wikipedia.org/wiki?curid=6902190", "title": "Via del Porcellana", "text": "Via del Porcellana \u00e8 una strada del centro storico di Firenze, situata tra Via della Scala e Borgo Ognissanti.\nStoria.\nLa strada, contrariamente a quanto generalmente si pensa, non prende il nome da un particolare tipo di ceramica (dato che la porcellana comincia ad essere prodotta a Firenze solo a partire dal 1575 sotto il regno di Francesco I de' Medici) bens\u00ec da un personaggio chiamato \u201cil Porcellana\u201d. \nInfatti, lo \u201cspedale del Porcellana\u201d aveva sede in questa via del centro storico di Firenze e in origine era denominato \u201cspedale dei Michi\u201d, dal nome della famiglia che lo patronava. Fra\u2019 Guccio Aghinetti, detto \u201cil Porcellana\u201d, fu spedalingo, cio\u00e8 custode dello spedale, dal 1333 al 1335. L'ospedale cess\u00f2 la sua attivit\u00e0 nel 1504.\nLa \"Confraternita dei Barelloni\" che ha la chiesa con la facciata su via della Scala, sorse aggregandosi all'ospedale ed aveva il compito di trasportare gli ammalati con grandi barelle a mano invece che a spalla. Lo studioso fiorentino Manni vuole identificare il proverbiale \u201cGuccio Imbratta\u201d, servo di frate Cipolla, descritto nel Decameron di Giovanni Boccaccio come Fra\u2019 Guccio detto \u201cil Porcellana\u201d per la sua trascuratezza, scostumatezza e sciatteria.\nAnticamente il tratto tra via Palazzuolo e borgo Ognissanti la strada era chiamata \u201cvia Nuova d\u2019Ognissanti\u201d, poich\u00e9 aperta in un secondo tempo su terreni dei Vespucci, ed era famosa per le manifatture di conciatori e non a caso il pittore Sandro Botticelli, figlio di un galigaio, cio\u00e8 di un conciatore di cuoio, nacque in questa via nel marzo del 1445 come afferma Giorgio Vasari. \nLa via ancora oggi \u00e8 ricca di attivit\u00e0 artistiche e artigianali e di ristoranti noti. Nella via ha avuto per anni lo studio e la bottega d'arte il pittore, decoratore e restauratore Foresto Marianini, specializzato nelle tecniche del grattage e della craquelure.\nTabernacoli.\nUn elemento caratteristico di molte antiche strade fiorentine \u00e8 rappresentato dai tabernacoli: in Firenze sono circa 1200, di stili e periodi diversi ed in alcuni casi sono dei veri e propri capolavori, infatti, molti sono dovuti ad artisti anonimi e molti altri ad artisti famosissimi. Non fa eccezione nemmeno questa via del centro storico.\nSull'angolo dove via del Porcellana interseca via Palazzuolo un tabernacolo \u00e8 della maniera di Taddeo Gaddi rappresenta la \"Madonna col Bambino, san Giovanni Evangelista e sant'Antonio Abate \" - riconoscibili dai loro attributi - mentre un altro tabernacolo facente angolo con via della Scala all'inizio della via, mostra \"Santa Chiara d'Assisi\", affresco di Angelo La Naia realizzato nel 1953 in occasione del settimo centenario della nascita della santa, e collocato sulla fiancata della chiesa dell'oratorio dei Santi Jacopo e Filippo detta \"dei Barelloni\".\nOltre ai tabernacoli, nella via \u00e8 presente anche una delle tante \"Buchette per il vino\", una delle molte aperture nelle facciate di case e palazzi fiorentini, adesso murata che consentiva un tempo la somministrazione e la vendita del vino direttamente dal produttore al consumatore, in alternativa alle osterie, secondo una tipologia commerciale originalissima frutto dell\u2019inventiva e dell\u2019iniziativa dei numerosi produttori di vino provenienti dal contado toscano e residenti con propriet\u00e0 in Firenze."}
{"id": "6902192", "revid": "578661", "url": "https://it.wikipedia.org/wiki?curid=6902192", "title": "Cartoline magnetiche", "text": ""}
{"id": "6902196", "revid": "287204", "url": "https://it.wikipedia.org/wiki?curid=6902196", "title": "Bad Marienberg (Westerwald)", "text": ""}
{"id": "6902197", "revid": "729019", "url": "https://it.wikipedia.org/wiki?curid=6902197", "title": "Tour M\u00e9diterran\u00e9en 2002", "text": "La Tour M\u00e9diterran\u00e9en 2002, ventinovesima edizione della corsa, si svolse dal 13 al 17 febbraio su un percorso di 613 km ripartiti in 5 tappe. Fu vinta dall'italiano Michele Bartoli della Fassa Bortolo davanti al suo connazionale e compagno di squadra Paolo Tiralongo e all'olandese Michael Boogerd."}
{"id": "6902198", "revid": "1971512", "url": "https://it.wikipedia.org/wiki?curid=6902198", "title": "Itziar Itu\u00f1o", "text": "Nel 2014 ha recitato nel film \"Loreak\", fra i cinque selezionati per rappresentare la Spagna agli Oscar di quell\u2019anno, ed ha raggiunto la fama internazionale nel 2017 con il ruolo dell'ispettore Raquel Murillo nella serie televisiva spagnola \"La casa di carta,\" diffusa in tutto il mondo tramite Netflix e premiata con un International Emmy Award. \u00c8 stata inoltre protagonista per molti anni di \"Goenkale\", la pi\u00f9 longeva telenovela prodotta dalla televisione ufficiale dei Paesi Baschi.\nBiografia.\nItziar Itu\u00f1o \u00e8 nata a Basauri, il 18 giugno 1974. Ha studiato recitazione presso la Escuela de Teatro de Basauri, e frequentato anche il corso di laurea in sociologia. Anche se la sua lingua madre \u00e8 il castigliano, parla fluentemente il basco. Impegnata in lotte civili e politiche, \u00e8 stata oggetto di critiche a seguito delle sue dichiarate simpatie per l'autonomia del Paese Basco.\nIl suo primo lavoro in televisione \u00e8 stato il film \"Agur Olentzero\" nel 1997. Nel 2002 ha iniziato a lavorare alla serie \"Goenkale\", a quel tempo la pi\u00f9 popolare nei Paesi Baschi. Nella telenovela interpreta il personaggio di Nekane Beitia, una ertzaina lesbica della citt\u00e0 fittizia di Arralde. Itzar Itu\u00f1o rimane nella serie fino al 2015, anno in cui la telenovela finisce a causa del suo basso ascolto. Il ruolo di Nekane d\u00e0 a Itu\u00f1o una grande popolarit\u00e0 in Euskadi.\nItziar Itu\u00f1o comincia a farsi conoscere ancora di pi\u00f9 per i suoi ruoli nei film \"Loreak\" e \"Igelak\", usciti rispettivamente nel 2015 e nel 2016. Nel 2017 i suoi lavori vanno oltre i Paesi Baschi e fa il salto a livello nazionale con \"La casa di carta\", serie trasmessa su Antena 3 che verr\u00e0 successivamente acquisita dalla piattaforma Netflix. Il 26 settembre 2017 \u00e8 stata ospite del Basque Film Gala alla 65\u00aa edizione del Festival di San Sebasti\u00e1n. Nel luglio del 2019 partecipa alla nona edizione del Social World Film Festival di Vico Equense, la Mostra Internazionale del Cinema Sociale. Nel 2020 annuncia tramite il suo profilo Instagram di aver contratto il coronavirus, dal quale \u00e8 poi guarita.\nItziar unisce il suo lavoro nel cinema, televisione e teatro con la sua altra passione, la musica, essendo cantante in tre gruppi: Dangiliske, EZ3 e Ingot."}
{"id": "6902199", "revid": "106908", "url": "https://it.wikipedia.org/wiki?curid=6902199", "title": "Lambrecht (Pfalz)", "text": ""}
{"id": "6902200", "revid": "287204", "url": "https://it.wikipedia.org/wiki?curid=6902200", "title": "Albisheim (Pfrimm)", "text": ""}
{"id": "6902205", "revid": "287204", "url": "https://it.wikipedia.org/wiki?curid=6902205", "title": "Seelbach bei Hamm (Sieg)", "text": ""}
{"id": "6902206", "revid": "916580", "url": "https://it.wikipedia.org/wiki?curid=6902206", "title": "Cella (Noceto)", "text": "Cella \u00e8 una frazione del comune di Noceto, in provincia di Parma.\nLa localit\u00e0 dista 6,87\u00a0km dal capoluogo.\nGeografia fisica.\nIl borgo sorge tra le colline dell'Appennino parmense alla quota di 168\u00a0m s.l.m., sulla sponda sinistra del torrente Recchio.\nStoria.\nIl territorio di Cella risultava abitato gi\u00e0 durante l'et\u00e0 del bronzo, come testimoniato dal rinvenimento di alcuni reperti riferibili ai Terramaricoli.\nIn epoca medievale Cella fu menzionata per la prima volta nel 1189, quando fu assegnata, insieme a numerose altre localit\u00e0 del Parmense, al marchese Oberto I Pallavicino da parte dell'imperatore del Sacro Romano Impero Federico Barbarossa.\nNel 1348 Donnino Pallavicino eredit\u00f2 dal padre Manfredino, in seguito alla divisione col fratello Oberto, i feudi di Zibello, Ravarano, Casola, Monte Palerio, Sant'Ilario Baganza, Cella e Parola.\nNel 1360 il marchese Oberto Pallavicino ottenne conferma dell'investitura feudale dall'imperatore Carlo IV di Lussemburgo.\nNel 1441 Niccol\u00f2 Piccinino convinse Filippo Maria Visconti del tradimento di Rolando il Magnifico e si fece incaricare di conquistarne lo Stato Pallavicino; il Marchese fu costretto alla fuga e tutte le sue propriet\u00e0 furono incamerate dal Duca di Milano, che nel 1442 assegn\u00f2 al condottiero il feudo di Costamezzana, con Cella e Borghetto, e numerosi altri nel Parmense, tra cui Solignano, Sant'Andrea, Taro, Miano, Varano Marchesi, Banzola, Visiano, Tabiano, Monte Manulo, Bargone, Gallinella, Felegara e Monte Palerio. Alla morte del Piccinino, nel 1445 Filippo Maria invest\u00ec del feudo i figli Jacopo e Francesco, ma pochi anni dopo la zona torn\u00f2 nuovamente a Rolando il Magnifico.\nAlla morte del Marchese nel 1457, il castello di Costamezzana con le sue dipendenze fu assegnato al figlio Giovan Manfredo, marchese di Polesine, che lo trasmise ai suoi discendenti; l'ultimo marchese Giulio mor\u00ec nel 1600 e il feudo fu assorbito dalla Camera ducale di Parma.\nNel 1625 il feudo di Cella e Costamezzana fu acquistato dal marchese Alessandro Bergonzi e nel 1706 fu elevato rango di marchesato dal duca Francesco Farnese, che lo assegn\u00f2 al governatore di Parma Benedetto Mischi; i suoi discendenti ne detennero i diritti fino alla loro abolizione sancita da Napoleone nel 1805.\nMonumenti e luoghi d'interesse.\nChiesa di Santa Maria Assunta.\nMenzionata per la prima volta nel 1196, la pieve romanica fu aggregata nel 1601 alla nuova diocesi di Borgo San Donnino; completamente ricostruita in stile barocco tra il 1630 e il 1650 circa, fu decorata intorno alla met\u00e0 del XVIII secolo; riassegnata alla diocesi di Parma nel 1963, fu restaurata tra il 1990 e il 2000. Al suo interno l'aula, sviluppata su una pianta centrale ellittica, \u00e8 coperta da un'elaborata cupola affrescata a motivi geometrici; sul fondo del presbiterio l'ancona tardo-seicentesca sull'altare maggiore, riccamente decorata con putti e cariatidi, accoglie una statua lignea settecentesca raffigurante l\"'Immacolata Concezione\".\nCroce del Monte Pi\u00e8.\nCostruita nel 1998 e collocata sulla sommit\u00e0 del Monte Pi\u00e8, la croce in ferro fu benedetta il 12 settembre di quell'anno dal vescovo di Fidenza Maurizio Galli; alta col basamento 10\u00a0m, \u00e8 arricchita da una statua raffigurante la \"Regina della Pace\", posta ai suoi piedi."}
{"id": "6902208", "revid": "287204", "url": "https://it.wikipedia.org/wiki?curid=6902208", "title": "Sch\u00f6nebeck (Elbe)", "text": ""}
{"id": "6902210", "revid": "729019", "url": "https://it.wikipedia.org/wiki?curid=6902210", "title": "Tour M\u00e9diterran\u00e9en 2003", "text": "La Tour M\u00e9diterran\u00e9en 2003, trentesima edizione della corsa ciclistica, si svolse dal 12 al 16 febbraio su un percorso di 541 km ripartiti in 5 tappe (la terza suddivisa in due semitappe). Fu vinta dall'italiano Paolo Bettini della Quick Step-Davitamon davanti ai francesi Laurent Brochard e Sylvain Chavanel."}
{"id": "6902213", "revid": "104458", "url": "https://it.wikipedia.org/wiki?curid=6902213", "title": "Dipartimento di Nouna", "text": ""}
{"id": "6902216", "revid": "2130303", "url": "https://it.wikipedia.org/wiki?curid=6902216", "title": "Chiesa di Santa Maria Assunta (Noceto)", "text": "La chiesa di Santa Maria Assunta, nota anche come pieve di Cella, \u00e8 un luogo di culto cattolico dalle forme barocche, situato in via Varano 71 a Cella, frazione di Noceto, in provincia e diocesi di Parma.\nStoria.\nIl luogo di culto originario fu edificato in epoca medievale; la \"Plebem sanctae Mariae de Ceula\" fu nominata per la prima volta nel 1196 in una bolla del papa Celestino III.\nNel 1230 la \"plebis de Cellula\" fu menzionata nel \"Capitulum seu Rotulus Decimarum\" della diocesi di Parma; alle sue dipendenze erano poste sette cappelle del circondario.\nNel 1601 la chiesa fu aggregata alla nuova diocesi di Borgo San Donnino.\nAll'incirca tra il 1630 e il 1650 il tempio fu completamente ricostruito in stile barocco.\nIntorno alla met\u00e0 del XVIII secolo l'edificio fu risistemato e decorato.\nNel 1963 la chiesa fu nuovamente aggregata alla diocesi di Parma.\nTra il 1990 e il 2000 le facciate e la torre campanaria furono sottoposte a lavori di restauro.\nDescrizione.\nLa chiesa si sviluppa su una pianta centrale ellittica affiancata da tre cappelle per parte, con ingresso a ovest e presbiterio a est.\nLa simmetrica facciata a salienti, interamente intonacata, \u00e8 preceduta da un protiro ad arco a tutto sesto retto da quattro colonne doriche in pietra e coronato da frontone triangolare; nel mezzo \u00e8 collocato il portale d'accesso, mentre in sommit\u00e0 si apre una finestra ad arco a tutto sesto; a coronamento della porzione centrale si staglia un frontone triangolare, con cornice in aggetto; ai lati gli attici sono coronati da due piccole guglie piramidali.\nDal fianco sinistro aggetta il basso volume dei locali parrocchiali; al termine del lato destro, dietro al tamburo che emerge sull'aula, si innalza su due ordini il campanile a base quadrata; la cella campanaria si affaccia sulle quattro fronti attraverso monofore ad arco a tutto sesto; in sommit\u00e0 si eleva, tra quattro piccole guglie piramidali, una lanterna a base quadrata, con quattro finestre, in parte cieche, ad arco a tutto sesto; a coronamento si staglia una guglia piramidale a sostegno di una croce.\nAll'interno l'aula, coperta da un'elaborata cupola a base ellittica affrescata a motivi geometrici, \u00e8 affiancata da una serie di lesene coronate da capitelli dorici, a sostegno del cornicione perimetrale modanato in aggetto; ai lati si affacciano attraverso ampie arcate a tutto sesto le cappelle a pianta semicircolare, tra cui l'ultima sulla destra dedicata al copatrono san Lorenzo.\nIl presbiterio, lievemente sopraelevato, \u00e8 preceduto dall'arco trionfale; l'ambiente a base quadrata \u00e8 chiuso superiormente da una cupola su pennacchi, ornata con affreschi rappresentanti, tra figure geometriche, croci e agnelli pasquali; al centro \u00e8 situato l'altare maggiore in marmo, sormontato da un'ancona tardo-seicentesca riccamente decorata con putti e cariatidi; al suo interno \u00e8 collocata una statua lignea raffigurante l\"'Immacolata Concezione\", risalente alla fine del XVIII secolo."}
{"id": "6902217", "revid": "62004", "url": "https://it.wikipedia.org/wiki?curid=6902217", "title": "Tour M\u00e9diterran\u00e9en 2004", "text": "La Tour M\u00e9diterran\u00e9en 2004, trentunesima edizione della corsa, si svolse dal 11 febbraio al 15 febbraio su un percorso di 536 km ripartiti in 5 tappe. Fu vinta dal tedesco J\u00f6rg Jaksche del Team CSC davanti all'italiano Ivan Basso e all'altro tedesco Jens Voigt, entrambi compagni di squadra del vincitore."}
{"id": "6902219", "revid": "1272592", "url": "https://it.wikipedia.org/wiki?curid=6902219", "title": "Pieve di Cella", "text": ""}
{"id": "6902224", "revid": "124123", "url": "https://it.wikipedia.org/wiki?curid=6902224", "title": "Persone di cognome Valentini", "text": ""}
{"id": "6902237", "revid": "104458", "url": "https://it.wikipedia.org/wiki?curid=6902237", "title": "Regione di Mont\u00e9r\u00e9gie", "text": ""}
{"id": "6902238", "revid": "104458", "url": "https://it.wikipedia.org/wiki?curid=6902238", "title": "Regione di Chaudi\u00e8re-Appalaches", "text": ""}
{"id": "6902239", "revid": "104458", "url": "https://it.wikipedia.org/wiki?curid=6902239", "title": "Regione di Bas-Saint-Laurent", "text": ""}
{"id": "6902240", "revid": "104458", "url": "https://it.wikipedia.org/wiki?curid=6902240", "title": "Regione di Capitale-Nationale", "text": ""}
{"id": "6902242", "revid": "104458", "url": "https://it.wikipedia.org/wiki?curid=6902242", "title": "Regione di Lanaudi\u00e8re", "text": ""}
{"id": "6902245", "revid": "767487", "url": "https://it.wikipedia.org/wiki?curid=6902245", "title": "Los Morochucos", "text": "Los Morochucos erano un gruppo folk creolo del Per\u00f9. Molte delle loro canzoni si concentrano sulla citt\u00e0 di Lima e sulla vita di campagna. Fu formato dal 1945 al 1946 da Augusto Ego-Aguirre e Luis Sifuentes. Successivamente, dal 1947 al 1962 da \u00d3scar Avil\u00e9s, Augusto Ego-Aguirre e Alejandro Cort\u00e9z, trio considerato uno dei migliori della canzone creola peruviana. Il gruppo \u00e8 stato attivo per quindici anni.\nBiografia.\nSuonavano canzoni di molti compositori, come Chabuca Granda, Felipe Pinglo Alva, Pablo Casas Padilla, Eduardo M\u00e1rquez Talledo, Alicia Magui\u00f1a, Alberto Condemar\u00edn, Augusto Polo Campos e altri. Augusto Ego-Aguirre e Luis Sifuentes iniziarono l'era dei \"Los Morochucos\", iniziando la loro vita artistica sotto il nome di \"Los Chamacos\"; interpretarono i suoni delle loro origini, la musica messicana, nelle stazioni radio \"Mundial\", \"Miraflores\", e \"Internacional\", arrivando ad apparire in un numero infinito di locali, tra cui il famoso \"Tabaris\" e nella radio \"Splendid\" dell'Argentina. \u00c8 a Buenos Aires dove Luis Sifuentes cesser\u00e0 di vivere a causa della peritonite il 26 maggio 1946. In seguito lo sostituir\u00e0, ma per un breve periodo, Dante Miller. Erano tempi di trionfo per la musica peruviana, il boom di Los Embajadores Criollos, quello di Los Chalanes del Per\u00fa e di tutti i grandi del criollismo. La gloria dell'appoggio delle numerose stazioni radio che hanno scommesso sulla diffusione di questa musica \u00e8 stata rilevante in questo senso. I direttori delle radio si combattevano per le primizie, con i contratti sostanziosi che facevano agli artisti.\nLa loro formazione pi\u00f9 nota e di successo era composta da Alejandro Cort\u00e9s Seminario, Augusto Ego-Aguirre e Oscar Avil\u00e9s, che fu attiva per 15 anni. Si separarono nel 1973. Durante questo ultimo anno della loro carriera, il trio era composto da Rafael Matallana, Augusto Ego-Aguirre e Oscar Avil\u00e9s. Avil\u00e9s e Cortez continuarono la loro carriera artistica, il primo facendo un duetto con Arturo \"Zambo\" Cavero e il secondo da solista, mentre Ego-Aguirre si ritir\u00f2 definitivamente.\nHanno partecipato a film con Luis Aguilar, Libertad Leblanc, Nadia Milton del produttore messicano Alfonso Rosas Priego.\nSi erano specializzati nell'interpretazione di valzer romantici, nella loro prima fase originale e nella seconda fase, per lo pi\u00f9 copertine di grandi classici della musica creola. Tra questi, i pi\u00f9 noti tra i tanti LP che registrarono c'erano: \"El Huerto de mi Amada\" (Felipe Pinglo), \"Anita\" (Pablo Casas), \"Nube Gris\" (Eduardo Marqu\u00e9z Talledo) , \"Cuando Llora mi guitarra\" (Augusto Polo Campos), tra gli altri.\nSi sono esibiti in vari luoghi, tra i qualu spiccava El Grill Bolivar, poich\u00e9 erano i primi artisti peruviani ad apparire in questo importante hotel della citt\u00e0 di Lima.\nDalla conformazione pi\u00f9 nota del trio, i suoi membri negli ultimi 35 anni hanno cessato di esistere."}
{"id": "6902252", "revid": "110157", "url": "https://it.wikipedia.org/wiki?curid=6902252", "title": "Acatl\u00e1n (Puebla)", "text": "Acatl\u00e1n \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 di \"Acatl\u00e1n de Osorio\".\nConta 33.865 abitanti (2010) e ha una estensione di 607,78\u00a0km\u00b2. \nIl significato del nome della localit\u00e0 in lingua nahuatl \u00e8 \"in mezzo al cannetto\"."}
{"id": "6902299", "revid": "287204", "url": "https://it.wikipedia.org/wiki?curid=6902299", "title": "Campeonato Brasileiro S\u00e9rie A 2018", "text": "Il Campeonato Brasileiro S\u00e9rie A 2018 (in italiano Campionato Brasiliano Serie A 2018) \u00e8 stato la 48\u00aa edizione del massimo campionato brasiliano di calcio.\nFormula.\nGirone all'italiana con partite di andata e ritorno. Vince il campionato la squadra che totalizza pi\u00f9 punti, retrocedono in S\u00e9rie B le ultime 4 classificate. In caso di arrivo a pari punti tra due o pi\u00f9 squadre, per determinarne l'ordine in classifica sono utilizzati, nell'ordine, i seguenti criteri:\nRisultati.\nIl calendario \u00e8 stato definito il 5 febbraio 2018.\nClassifica finale.\nLegenda:\nNote:\nClassifica marcatori.\nFonte:"}
{"id": "6902306", "revid": "95432775", "url": "https://it.wikipedia.org/wiki?curid=6902306", "title": "Stazione di Torino Dora (FS)", "text": ""}
{"id": "6902308", "revid": "95432781", "url": "https://it.wikipedia.org/wiki?curid=6902308", "title": "Autodrom Most", "text": ""}
{"id": "6902310", "revid": "95432785", "url": "https://it.wikipedia.org/wiki?curid=6902310", "title": "Circuito Internacional de Vila Real", "text": ""}
{"id": "6902332", "revid": "95432924", "url": "https://it.wikipedia.org/wiki?curid=6902332", "title": "Vila Real Street Circuit", "text": ""}
{"id": "6902334", "revid": "95432930", "url": "https://it.wikipedia.org/wiki?curid=6902334", "title": "Circuito internazionale di Ningbo", "text": ""}
{"id": "6902396", "revid": "287204", "url": "https://it.wikipedia.org/wiki?curid=6902396", "title": "West Ham United Football Club 1985-1986", "text": "Questa voce raccoglie le informazioni riguardanti il West Ham United Football Club nelle competizioni ufficiali della stagione 1985-1986.\nStagione.\nIn sede di calciomercato, l'allenatore John Lyall mantenne invariata la rosa della stagione precedente integrandovi l'attaccante del Frank McAvennie e il centrocampista dell' Mark Ward, i quali risulteranno decisivi per il rendimento della squadra nel corso della stagione. Dopo diciotto anni di militanza, Frank Lampard venne ceduto al .\nDopo aver perso tre delle prime quattro giornate di First Division, a partire dal mese di settembre gli \"Hammers\" cominciarono a prendere lentamente quota, inanellando una serie positiva che port\u00f2 la squadra a concludere il girone di andata al terzo posto, staccato da una peggior differenza reti nei confronti del secondo e con cinque punti di svantaggio sul capolista. Nel frattempo il West Ham era stato eliminato ai sedicesimi di finale di Coppa di Lega, sconfitti dai \"Red Devils\" dopo aver eliminato nel doppio confronto del primo turno lo . L'anno si concluse con la sconfitta al White Hart Lane nel Boxing Day, che fiss\u00f2 a 17 il numero dei risultati utili consecutivi ottenuti dagli \"Hammers\".\nCon l'inizio dell'anno la squadra cominci\u00f2 il proprio cammino in FA Cup, dove esord\u00ec eliminando il ; nel turno successivo venne invece estromesso l' dopo che l'incontro era stato ripetuto per due volte in seguito al permanere del risultato di parit\u00e0 nei tempi supplementari. In campionato gli Hammers persero posizioni per via di alcune prestazioni alterne, come la sconfitta nello scontro diretto con il del 18 gennaio o la vittoria casalinga del 2 febbraio contro il , che in seguito a quel risultato lascer\u00e0 definitivamente la vetta della classifica. Gli stessi \"Red Devils\" vennero peraltro eliminati dagli \"Hammers\" agli ottavi di finale di FA Cup, dopo che la situazione di parit\u00e0 del relativo incontro aveva reso necessaria la disputa di uno spareggio. Il cammino del West Ham in coppa nazionale si ferm\u00f2 al turno successivo, in seguito a una sconfitta contro lo .\nA partire dal mese di aprile, il West Ham inanell\u00f2 una seconda serie di risultati utili consecutivi, vincendo otto delle nove gare rimanenti: fra esse il 4-0 allo Stamford Bridge contro un ancora in lotta per il titolo o l'8-1 contro il , ricordato per la tripletta di Alvin Martin segnata contro tre portieri diversi. Questa striscia di risultati permise al West Ham di rimanere nel lotto delle candidate alla vittoria del campionato fino alla penultima giornata; al termine della competizione gli \"Hammers\" saranno terzi, con quattro punti di svantaggio sul campione e due sull' secondo, ma non ebbero la possibilit\u00e0 di disputare la Coppa UEFA in seguito al bando dei club inglesi deciso dalla confederazione continentale in seguito alla strage dell'Heysel.\nPer i risultati ottenuti dagli \"Hammers\" in campionato, i giocatori facenti parte della rosa vengono indicati come \"Boys of '86\".\nMaglie e sponsor.\nLo sponsor tecnico per la stagione 1985-1986 \u00e8 Adidas, mentre lo sponsor ufficiale \u00e8 Avco. Rispetto alla stagione precedente, il motivo viene semplificato con le sole tre strisce azzurre sulle spalle, su sfondo bordeaux (bordeaux su sfondo bianco per le maglie da trasferta)."}
{"id": "6902462", "revid": "1149807", "url": "https://it.wikipedia.org/wiki?curid=6902462", "title": "Tang Tang", "text": "Tang Tang \u00e8 un videogioco a piattaforme in stile rompicapo sviluppato da GameVision Corporation e pubblicato da ESD Co., Ltd. per arcade nel 2000 ed in seguito convertito per la console portatile Game Boy Advance nel 2001 dove usc\u00ec ad opera di Take Two Interactive.\nTrama.\nLa storia \u00e8 ambientata nel 3025 dove i pianeti in pace fra loro istituiscono un'associazione che porta il nome di TANG (The Associated Nexus of Galaxies), la quale viene in seguito minacciata da diverse orde di invasori che intendono rubare i Cristalli di energia del loro pianeta per utilizzarli per i propri scopi. L'associazione non riuscendo a contrastare i nemici si vede costretta a rivolgersi a quattro soldati cyborg (rispettivamente di colore giallo, blu, rosso e verde) noti come Tangibili per via delle loro capacit\u00e0 innate di poter far apparire dal nulla dei blocchi solidi. Il compito di questi eroi \u00e8 quello di fare uso delle proprie capacit\u00e0 per recuperare i Cristalli e sconfiggere una volta per tutte i malvagi alieni.\nModalit\u00e0 di gioco.\nLo stile di gioco \u00e8 molto simile a quello utilizzato nel titolo arcade \"Solomon's Key\", dove in questo caso bisogner\u00e0 impersonare uno dei quattro soldati cyborg, il cui sprite sar\u00e0 in stile super deformed, e guidarlo attraverso i vari livelli utilizzando l'abilit\u00e0 di far apparire dei blocchi dal nulla per avanzare, eliminare ostacoli, bloccare nemici e raggiungere il termine dell'area.\nAccoglienza.\nIl gioco ha ricevuto recensioni miste da parte della critica, la cui media \u00e8 stata appena sufficiente.\nThomas Wilde di Gaming Target gli diede un 6, affermando \"Se non sei un fan dei puzzle, sentiti pure libero di saltare \"Tang Tang\". \u00c8 un gradito ritorno ai vecchi tempi del NES ma con un risultato diretto di qualcosa di datato. Con gli ulteriori problemi grafici dati dal GBA, \"Tang Tang\" affonda come una roccia\". Frank Provo di GameSpot gli assegn\u00f2 un 4.8 definendolo come il peggior titolo rompicapo pubblicato dopo \"Hello Kitty Cube Frenzy\".\nGiudizi negativi furono dati anche da: DS Central con un 1, Video Gamers First un 3.5 e Gaming Age con una C-.\nAltre recensioni invece pi\u00f9 positive furono date da: \"Nintendo Power\" che gli diede un 3.5, Game Vortex un 9, Gamer Web un 6.5, GameSpy un 71/100 e Hot Games un 3.5."}
{"id": "6902497", "revid": "1557426", "url": "https://it.wikipedia.org/wiki?curid=6902497", "title": "Giuseppe Disertori", "text": ""}
{"id": "6902514", "revid": "110157", "url": "https://it.wikipedia.org/wiki?curid=6902514", "title": "Acatzingo", "text": "Acatzingo \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 di \"Acatzingo de Hidalgo\".\nConta 52.078 abitanti (2010) e ha una estensione di 140,53\u00a0km\u00b2. \nIl significato del nome della localit\u00e0 in lingua nahuatl \u00e8 \"luogo delle piccole canne\"."}
{"id": "6902525", "revid": "149485", "url": "https://it.wikipedia.org/wiki?curid=6902525", "title": "Campionati asiatici di lotta 1981", "text": "I Campionati asiatici di lotta 1981 sono stati la 2\u00aa edizione della manifestazione continentale organizzata dalla FILA. Si sono svolti dall'1 al 4 dicembre 1981 a Lahore, in Pakistan."}
{"id": "6902532", "revid": "574302", "url": "https://it.wikipedia.org/wiki?curid=6902532", "title": "Astor d'argento al miglior attore", "text": "L'Astor d'Argento al miglior attore \u00e8 un premio cinematografico del Festival internazionale del cinema di Mar del Plata assegnato al miglior attore. Viene assegnato, con questo nome, dal 2004. \nIl festival non venne svolto dal 1967 al 1969, successivamente al colpo di stato militare del 1966 in Argentina e all'allestimento di un festival cinematografico a Rio de Janeiro, in Brasile. Riprese nel 1970, ma sub\u00ec una nuova e lunga interruzione fino al 1996."}
{"id": "6902538", "revid": "767487", "url": "https://it.wikipedia.org/wiki?curid=6902538", "title": "Carlos Saco", "text": "Biografia.\nCarlos Alberto Saco nacque il 25 febbraio 1894, in via Paz Soldan a Callao. Da giovane Saco lavor\u00f2 come fattorino presso la farmacia \"La Misi\u00f3n\", situata in via Jos\u00e9 G\u00e1lvez, e alla morte del proprietario di questa farmacia decise di risiedere a Lima e affittare una piccola stanza nella via las C\u00f3modas, Jir\u00f3n Chiclayo del vecchio distretto di R\u00edmac. Cerc\u00f2 lavoro e lo trov\u00f2 nel birrificio Backus e Johnston (ora Backus Corporation).\nSaco era un giocatore di baseball, un grande appassionato di calcio e anche un abile giocatore di biliardo. Riesce a fare amicizia con un chitarrista spagnolo che era conosciuto come il \"guercio Chalao\", che aveva abbandonato l'impresa artistica spagnola che lo aveva portato in Per\u00f9, la compagnia \"Conchita Carracedo\" per i problemi sentimentali di un amore non corrisposto. Lo spagnolo propone a Saco di scambiare le loro abilit\u00e0, stabilito e d'accordo che in cambio di insegnargli a giocare a biliardo, gli avrebbe insegnato a suonare la chitarra. In breve tempo riesce a imparare i segreti della chitarra che il suo esimio maestro gli ha dato e la sua dedizione nel tempo gli valse la possibilit\u00e0 di diventare uno studente eccellente e un futuro buon chitarrista. Dopo aver imparato l'arte di suonare la chitarra, Saco decide di tornare all'amata Callao per mostrare le sue nuove capacit\u00e0 ai suoi amici delle strade di Marco Polo, Loreto e America. Nella strada di Lima del Tigre del Jiron Junin, c'era un'Accademia di ballo e musica e Saco decide di essere anche un pianista e cos\u00ec fa sempre pi\u00f9 pratica e nel tempo riesce a padroneggiare il pianoforte.\nSaco viene quindi assunto da un vicino del quartiere di Monserrate, il signor Roberto Cox, che \u00e8 arrivato dalla Francia e lo incoraggia a diventare insegnante della sua scuola di danza che si trovava in via Comesebo. In questo modo riesce a guadagnare un po' di denaro e inizia a farsi conoscere anche come pianista, continuando a mostrare la sua arte a tutti i boh\u00e9mien di Lima del passato.\nSaco inizia a mettere in musica le canzoni di altri compositori, come \"Rosa Elvira\" (dell'autore del Re delle polche, don Pedro Espinel Torres), \"Las Cautivas\", \"El Elegante\", tra le altre. Cre\u00f2 la sua canzone \"Cuando el indio llora\" (\"Quando l'indio piange\") in tempo di fox. \u00c8 autore delle composizioni: \"Cecilia\"; \"Suspiros\"; \"El quita sue\u00f1os\" e \"El Zorzal\".\nNel 1925, chiamato a inaugurare la prima stazione radio dello Stato, \u201dRadio Nacional\u201d, a quel tempo pesava pi\u00f9 di 110 chili e gli era difficile camminare.\nAl suo ritorno da una festa tenutasi presso l'azienda agricola \"La Molina\", inizi\u00f2 ad avere le convulsioni, a soffrire di febbri alte e a sentirsi male.\nMor\u00ec il 18 febbraio 1935 all'et\u00e0 di 41 anni, vittima di una grave polmonite acuta."}
{"id": "6902539", "revid": "1543377", "url": "https://it.wikipedia.org/wiki?curid=6902539", "title": "Fello", "text": "Fello (, , in turco: \"Phellos\") \u00e8 un'antica citt\u00e0 della Licia, le cui rovine sono situate presso il villaggio di \u00c7ukurba\u011f, sito nell'entroterra montuoso della piccola citt\u00e0 di Ka\u015f, nel distretto omonimo appartenente alla provincia di Antalya, in Turchia. La citt\u00e0 fu menzionata per la prima volta nel 7 a.C. dal geografo e storico greco Strabone nel libro XII della sua opera \"Gheographik\u00e0\" (dove venivano riportati in dettaglio gli insediamenti nella regione dell'Anatolia), accanto alla citt\u00e0 portuale di Antifello. Questa fungeva da principale porto commerciale della colonia.\nLa sua posizione esatta, in particolare rispetto ad Antifello, \u00e8 stata erroneamente interpretata per molti anni. Strabone indica erroneamente entrambi gli insediamenti come citt\u00e0 dell'entroterra, pi\u00f9 vicine tra loro di quanto non sia in realt\u00e0 oggi evidente. Inoltre, dopo la sua riscoperta nel 1840 da parte di Sir Charles Fellows, l'insediamento si trovava vicino al villaggio di Saaret, a ovest-nord-ovest di Antifello. La verifica della sua posizione nel testo antico si \u00e8 rivelata difficile per Fellow, in quanto l'unica fonte scritta esistente \"in situ\" era costituita da iscrizioni greche illeggibili. Tuttavia, Thomas Abel Brimage Spratt scrive nel suo lavoro del 1847 \"Travels in Lycia\" che la conferma riguardo alla posizione della citt\u00e0 \u00e8 fornita dalle parole di Plinio il Vecchio, che colloca Fello a nord di Habessus (il nome pre-ellenico di Antifello).\nStoria.\nNel 5 \u00b0 secolo a.C. Fello era la residenza della dinastia arpagide di Xanthos, e fino al IV secolo a.C. rimase sede di una zecca. In quel momento Antifello era ancora il porto di Fello, ma questa relazione pi\u00f9 tardi and\u00f2 persa. Nel periodo ellenistico e nell'era imperiale, Fello era membro della Lega Licia. Plinio il Vecchio riporta Fello fra le pi\u00f9 importanti citt\u00e0 della Licia. Tra i pi\u00f9 importanti dignitari antichi della citt\u00e0 c'era l\"'Archiphylax\" L. Cornelius [- - -] Dionisios.\nFello divenne sede di una diocesi cristiana, ed \u00e8 ora sede titolare della chiesa cattolica."}
{"id": "6902541", "revid": "110157", "url": "https://it.wikipedia.org/wiki?curid=6902541", "title": "Ahuacatl\u00e1n (Puebla)", "text": "Ahuacatl\u00e1n \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 omonima.\nConta 14.754 abitanti (2010) e ha una estensione di 90,98\u00a0km\u00b2. \nIl significato del nome della localit\u00e0 in lingua nahuatl \u00e8 \"luogo posto accanto agli avocado\"."}
{"id": "6902542", "revid": "574302", "url": "https://it.wikipedia.org/wiki?curid=6902542", "title": "Astor d'argento alla miglior attrice", "text": "L'Astor d'Argento alla miglior attrice \u00e8 un premio cinematografico del Festival internazionale del cinema di Mar del Plata assegnato alla miglior attrice. Viene assegnato, con questo nome, dal 2004. \nIl festival non venne svolto dal 1967 al 1969, successivamente al colpo di stato militare del 1966 in Argentina e all'allestimento di un festival cinematografico a Rio de Janeiro, in Brasile. Riprese nel 1970, ma sub\u00ec una nuova e lunga interruzione fino al 1996."}
{"id": "6902552", "revid": "110157", "url": "https://it.wikipedia.org/wiki?curid=6902552", "title": "Archiphylax", "text": "L'Archiphylax () era il funzionario della Lega Licia che aveva il compito di riscuotere le tasse che la Licia doveva pagare a Roma.\nLa Lega licia aveva strappato a Roma una concessione di grande importanza politica: essa riscuoteva le tasse da pagare al fisco romano da sola. In cambio, il governo licio garantiva la consegna piena e puntuale delle tasse dovute. Questo probabilmente successe durante i negoziati che portarono alla creazione della provincia della Licia.\nI requisiti dell'Archiphylax erano i seguenti: egli avrebbe dovuto garantire di fronte al Fisco romano a nome del governo federale licio per le tasse; pagare l'imposta per intero e alla data dovuta; non riscuotere le tasse con durezza; anticipare con i propri soldi se la riscossione delle imposte non avesse fornito la somma richiesta; garantire la pace sociale e il benessere della provincia."}
{"id": "6902553", "revid": "767487", "url": "https://it.wikipedia.org/wiki?curid=6902553", "title": "Enosuchus", "text": "L'enosuco (gen. Enosuchus ) \u00e8 un tetrapode estinto, appartenente ai seymouriamorfi. Visse nel Permiano superiore (circa 258-255 milioni di anni fa) e i suoi resti fossili sono stati ritrovati in Russia.\nDescrizione.\nI fossili di questo animale sono piuttosto frammentari e incompleti, ma dal confronto con altri animali piuttosto simili e meglio conosciuti (\"Kotlassia\", \"Karpinskiosaurus\") si pensa che \"Enosuchus\" potesse avere l'aspetto vagamente simile a quello di un'odierna salamandra. Il capo era relativamente grosso e dal muso breve, e le zampe dovevano essere corte e piuttosto deboli. \"Enosuchus\" si distingueva da altri seymouriamorfi per l'intensa osteogenesi delle ossa dermiche ed endocraniche, per l'ornamentazione superficiale ben sviluppata, per l'assenza di ossa intertemporali, per la regione interorbitale espansa e per l'osso quadrato molto massiccio.\nClassificazione.\nLa specie tipo Enosuchus breviceps venne descritta per la prima volta da Konzhukova nel 1955, sulla base di un cranio parziale rinvenuto lungo la sponda sinistra del fiume Ulema (un affluente del fiume Sviaga) nei pressi del villaggio di Isheevo-Nikiforovo (Tatarstan, Russia europea). Altri fossili sono stati in seguito attribuiti a \"Enosuchus\", e sono stati ritrovati nella regione di Orenburg. Un'altra specie, \"E. alveolatus\", \u00e8 stata descritta nel 2018 sulla base di fossili frammentari provenienti dalla Russia europea.\n\"Enosuchus\" \u00e8 un rappresentante dei seymouriamorfi, un gruppo di tetrapodi dalle affinit\u00e0 incerte ma probabilmente appartenenti ai rettiliomorfi. In particolare, \"Enosuchus\" sembrerebbe essere stato una forma basale, forse affine a \"Kotlassia\" e a \"Karpinskiosaurus\", sempre provenienti dalla Russia."}
{"id": "6902560", "revid": "22356", "url": "https://it.wikipedia.org/wiki?curid=6902560", "title": "Enosuchus breviceps", "text": ""}
{"id": "6902562", "revid": "22356", "url": "https://it.wikipedia.org/wiki?curid=6902562", "title": "Kotlassia", "text": ""}
{"id": "6902564", "revid": "88812", "url": "https://it.wikipedia.org/wiki?curid=6902564", "title": "Kate Webster", "text": ""}
{"id": "6902565", "revid": "300067", "url": "https://it.wikipedia.org/wiki?curid=6902565", "title": "Orion Outerbridge", "text": ""}
{"id": "6902567", "revid": "110157", "url": "https://it.wikipedia.org/wiki?curid=6902567", "title": "Coppa di Francia 2017-2018 (pallavolo femminile)", "text": "La Coppa di Francia 2017-2018 si \u00e8 svolta dal 28 novembre 2017 al 10 marzo 2018: al torneo hanno partecipato sedici squadre di club francesi e la vittoria finale \u00e8 andata per la ventesima volta al .\nRegolamento.\nLe squadre hanno disputato ottavi di finale, quarti di finale, semifinali e finale."}
{"id": "6902568", "revid": "300067", "url": "https://it.wikipedia.org/wiki?curid=6902568", "title": "Pedro Rivero", "text": ""}
{"id": "6902569", "revid": "827882", "url": "https://it.wikipedia.org/wiki?curid=6902569", "title": "Campionati asiatici di judo 1966", "text": "I Campionati asiatici di judo 1966 sono stati la 1\u00aa edizione della competizione organizzata dalla Asian Judo Union.Si sono svolti a Manila, nelle Filippine."}
{"id": "6902587", "revid": "599013", "url": "https://it.wikipedia.org/wiki?curid=6902587", "title": "Miikka Anttila", "text": "Biografia.\nHa disputato la sua prima gara da copilota nel 1998, al \"Osuuspankki Ralli \", in Finlandia, a bordo di una Peugeot 306 16S pilotata dal connazionale Teppo Vekka. Esord\u00ec invece nel mondiale al Rally di Finlandia 1999 con Janne Tuohino su una Ford Escort WRC, terminando la gara all'ottavo posto assoluto. Con Tuohino corse anche nel 2000, con Jani Pirttinen nel 2001 e nel 2002 con Mikko Hirvonen, alternandosi in questi anni tra gare nazionali finlandesi, appuntamenti del campionato europeo e alcune gare iridate.\nLa carriera con Latvala.\nNel 2003, inizi\u00f2 a gareggiare con Jari-Matti Latvala, stabilendo il sodalizio che dura sino a oggi e nel 2004 lo accompagn\u00f2 per tutta la stagione nel campionato Junior WRC. Nelle due stagioni seguenti, il 2005 e il 2006, disputarono gare iridate guidando sia auto della categoria produzione che vetture WRC, in particolare le Ford Focus RS WRC della scuderia britannica M-Sport, il cui titolare, l'ex-pilota Malcolm Wilson, li mise poi sotto contratto per tutta la stagione 2007, sul finire della quale Anttila e Latvala ottennero anche il loro primo podio in carriera, terminando al terzo posto nel Rally d'Irlanda. Per il 2008 Wilson li promosse al team ufficiale Ford e alla seconda gara, il Rally di Svezia, conquistarono la loro prima vittoria e altri sei piazzamenti a podio che gli valse il quarto posto finale al termine della stagione. Sempre alla guida della Focus RS WRC, riconfermarono il quarto posto anche nel 2009 mentre nel 2010 si piazzarono al secondo posto dietro al duo S\u00e9bastien Loeb/Daniel Elena. Nel 2011 e nel WRC 2012 guidarono la Ford Fiesta RS WRC, sempre per il team Ford, ottenendo un totale di 3 vittorie e piazzandosi terzi nella generale del 2012. \nAl ritiro del costruttore americano dal mondiale rally, avvenuto al termine del 2012, Anttila e Latvala passarono alla Volkswagen, che per il 2013 schier\u00f2 la nuova Volkswagen Polo R WRC, alla guida della quale ottennero 9 vittorie in quattro anni, tre secondi e un terzo posto finale nella classifica piloti e copiloti.&lt;br&gt;\nDal 2017 la coppia gareggia per la squadra Toyota, rientrata sulle con la Yaris WRC scene dopo 18 anni di assenza dal mondiale rally, e regal\u00f2 al costruttore giapponese la prima vittoria dopo tanto tempo nel Rally di Svezia, al secondo appuntamento stagionale."}
{"id": "6902589", "revid": "767487", "url": "https://it.wikipedia.org/wiki?curid=6902589", "title": "La bella imprudente", "text": "La bella imprudente (\"Julia Misbehaves\") \u00e8 un film commedia romantica del 1948 diretto da Jack Conway.\n\u00c8 un adattamento cinematografico del romanzo di Margery Sharp \"The Nutmeg Tree\"."}
{"id": "6902590", "revid": "767487", "url": "https://it.wikipedia.org/wiki?curid=6902590", "title": "La sbornia di David", "text": "La sbornia di David (\"The Big Hangover\") \u00e8 un film commedia del 1950 diretto e scritto da Norman Krasna."}
{"id": "6902591", "revid": "729019", "url": "https://it.wikipedia.org/wiki?curid=6902591", "title": "The Five Doctors", "text": "The Five Doctors (traduzione letterale \"I cinque dottori\") \u00e8 un episodio speciale della serie televisiva di fantascienza britannica \"Doctor Who\", prodotto in occasione del ventesimo anniversario del programma. Fu trasmesso in anteprima assoluta negli Stati Uniti, sul canale WTTW della PBS il 23 novembre 1983, giorno dell'anniversario. In Gran Bretagna venne teletrasmesso due giorni dopo, il 25 novembre. In Italia \u00e8 inedito.\nLo speciale venne mandato in onda dopo la conclusione della ventesima stagione della serie. Patrick Troughton e Jon Pertwee ripresero per l'occasione i loro ruoli di Secondo e Terzo Dottore, rispettivamente. Richard Hurndall interpret\u00f2 il Primo Dottore, in quanto l'interprete originale del personaggio, William Hartnell, era deceduto otto anni prima. Poich\u00e9 Tom Baker decise di non apparire nello speciale, per rappresentare il Quarto Dottore si rese necessario ricorrere a delle riprese inedite tratte dall'incompleto serial \"Shada\", mai andato in onda.\nTrama.\nLe prime cinque incarnazioni del Dottore sono state rapite dai loro vortici temporali e portate su Gallifrey nella misteriosa \"Dead Zone\" (\"zona morta\").\nUn'entit\u00e0 sconosciuta utilizza il Time Scoop, un congegno in grado di trasportare persone ed oggetti da una dimensione spazio-temporale ad un'altra, per intrappolare le precedenti incarnazioni del Dottore; i suoi ex compagni di avventure Susan Foreman, Sarah Jane Smith, e il Maggiore Lethbridge-Stewart; ed anche alcuni dei suoi peggiori nemici quali Dalek e Cybermen, rapendoli dalle loro rispettive dimensioni temporali per imprigionarli nella \"Dead Zone\" sul pianeta Gallifrey. Il tentativo di rapire il Quarto Dottore e Romana ha come risultato di imprigionarli in un vortice temporale. Il Quinto Dottore percepisce la distruzione della propria linea temporale e insieme a Tegan e Turlough, viaggia fino a Gallifrey con il TARDIS, terminando anch'esso nella Dead Zone, impossibilitato a ripartire a causa di uno scudo protettivo generato dalla tomba di Rassilon, custodita nella torre che si erge al centro della Dead Zone. I vari Dottori, insieme ai loro compagni, si avvicinano alla torre per cercare di sconfiggere le forze ostili che li hanno intrappolati sul pianeta.\nNella Cittadella di Gallifrey, l'Alto Consiglio dei Signori del Tempo ha anch'esso percepito il disturbo nella linea temporale del Dottore, e il Lord Presidente Borusa convoca Il Maestro, l'arci-nemico del Dottore, affinch\u00e9 possa aiutarli a trovare il Dottore, offrendogli in cambio un nuovo ciclo di rigenerazioni. Il Maestro accetta, e prima di partire riceve un dispositivo di richiamo da parte del Castellano, in modo che possa tornare sano e salvo dalla Dead Zone. Il Maestro incontra le varie versioni del Dottore prima di imbattersi nel Quinto Dottore subito prima di essere circondati dai Cybermen. Il Maestro viene messo fuori combattimento e il Dottore si impossessa del \"congegno del ritorno\" per tornare alla Cittadella. Quando il Maestro si risveglia, stringe un accordo con i Cybermen promettendo loro di portarli fino alla torre, ma li tradisce facendoli cadere nelle trappole della Dead Zone.\nMentre Dottori e compagni convergono in prossimit\u00e0 della torre, il Quinto Dottore lavora con il Consiglio, scoprendo che il dispositivo di richiamo dato al Maestro include un segnale tracciante che guider\u00e0 l\u00ec i Cybermen, e sospetta un doppio gioco da parte del Consiglio dei Signori del Tempo. Il Castellano viene trovato in possesso delle proibite \"pergamene nere\" di Rassilon, ed egli muore mentre cerca di sfuggire a una sonda mentale invasiva. Quando il Dottore torna presso l'Alto Consiglio per fare rapporto, scopre che Borusa \u00e8 sparito, e presto scopre anche una stanza segreta dalla quale Borusa controlla il Time Scoop. Borusa rivela di voler diventare il Presidente Eterno di Gallifrey e di aver bisogno che i Dottori disabilitino lo scudo protettivo della tomba per ottenere l'immortalit\u00e0 di Rassilon. Borusa ricorre alla \"Corona di Rassilon\" per piegare la volont\u00e0 del Dottore ai suoi voleri.\nCome previsto da Borusa, gli altri tre Dottori e i loro compagni giungono alla Torre dentro la quale \u00e8 la Tomba di Rassilon. Riflettono sul significato della scritta incisa sulla tomba: \"perdere \u00e8 vincere e chi vince perder\u00e0\". Arriva il Maestro ma viene messo fuori combattimento da Lethbridge-Stewart. I Dottori disabilitano lo scudo deflettore per liberare il TARDIS, ma cos\u00ec facendo permettono a Borusa e al Quinto Dottore di arrivare via transmat. Borusa usa la Corona per impedire che i Dottori o i loro compagni possano interferire mentre egli parla a Rassilon. Appare un'immagine di Rassilon sopra la tomba e offre a Borusa il suo anello come chiave per raggiungere l'immortalit\u00e0. Gli altri Dottori tentano di fermare Borusa, ma il Primo Dottore dice loro di desistere. Borusa infila l'anello, ma poco dopo scompare, diventando egli stesso parte della tomba di Rassilon. Adesso il Primo Dottore realizza il vero significato della scritta sulla tomba.\nRassilon libera il Quarto Dottore e Romana dal vortice temporale, e fa ritornare il Maestro alla sua epoca; i Dottori rifiutano la sua offerta d'immortalit\u00e0. Riuniti i rispettivi compagni di viaggio, fanno ritorno alle loro dimensioni temporali, lasciando solo il Quinto Dottore con Tegan e Turlough. Flavia giunge via transmat, e venuta a conoscenza della sorte di Borusa, dichiara che il Dottore \u00e8 ora il nuovo Presidente di Gallifrey, carica che egli non pu\u00f2 rifiutare. Il Dottore dice a Flavia di tornare alla Cittadella e che lui la seguir\u00e0 poco dopo, poi invece se ne va a bordo del TARDIS insieme ai due compagni, in quanto non ha nessuna intenzione di restare su Gallifrey.\nProduzione.\nIl titolo provvisorio di lavorazione dello speciale era \"The Six Doctors\". Della sceneggiatura se ne sarebbe dovuto occupare Robert Holmes, e la sua stesura avrebbe visto i Cybermen rapire cinque incarnazioni del Dottore; nel tentativo di estrarre il DNA dei Signori del Tempo per trasformarli tutti in dei \"Cyberlord\", e il colpo di scena previsto sarebbe stata la rivelazione che il Primo Dottore e Susan erano in realt\u00e0 degli androidi impostori (e quest'ultimo era appunto il \"Sesto Dottore\" del titolo) e il Secondo Dottore avrebbe poi sventato il piano. Tuttavia, Holmes abbandon\u00f2 nelle fasi iniziali del progetto e venne sostituito da Terrance Dicks che cambi\u00f2 la storia. Alcuni elementi della sceneggiatura originale di Holmes sarebbero stati riciclati per lo speciale \"The Two Doctors\".\nIl programma \u00e8 ufficialmente una co-produzione tra BBC e Australian Broadcasting Corporation, anche se il team produttivo non fu a conoscenza di questo fatto durante le fasi di lavorazione e l'accordo fu in effetti molto informale. La prima scelta del produttore Nathan-Turner per la regia dello speciale era stato Waris Hussein, che aveva diretto il primo episodio in assoluto di \"Doctor Who\" nel 1963, \"An Unearthly Child\". Tuttavia, Hussein si trovava in America all'epoca e non pot\u00e9 accettare l'offerta. Allora Nathan-Turner offr\u00ec a Douglas Camfield l'opportunit\u00e0 di dirigere lo speciale ma anch'esso declin\u00f2 la proposta a causa di problemi di salute (infatti mor\u00ec poco tempo dopo).\nIl copione originale includeva anche una scena con la partecipazione degli Auton, razza aliena vista per l'ultima volta nel serial \"Terror of the Autons\" (1971). Dopo essersi ritrovata nella Dead Zone, Sarah sarebbe stata attaccata da un gruppo di Auton prima di essere salvata dal Terzo Dottore. Tuttavia, causa restrizioni di budget, la scena venne tagliata del tutto.\nLe riprese si svolsero a Cwm Bychan, Llanbedr, in Galles. Il costume da Yeti usato nel serial \"The Web of Fear\" del 1968, venne riciclato per lo speciale. In quindici anni si era alquanto deteriorato, e furono necessarie varie accortezze tecniche per rendere convincenti le riprese.\nIl serial venne preparato in due formati: la versione unica da 90 minuti di durata ed una divisa in quattro puntate, quest'ultima per la distribuzione internazionale o come repliche da trasmettere durante la serie regolare. Questa \u00e8 l'unica macrostoria della serie classica di \"Doctor Who\" della quale siano sopravvissuti tutto il girato originale, scene alternative, e riprese non utilizzate nella versione finale. Ci\u00f2 rese possibile la creazione della versione del 1995 della storia.\nNelle varie foto di gruppo pubblicitarie dei cinque Dottori per promuovere lo speciale, venne impiegata una statua di cera di Tom Baker proveniente dalla \"Doctor Who Exhibition\" di Madame Tussauds del 1980. Secondo quanto raccontato dal produttore John Nathan-Turner, sebbene Baker non avesse escluso di presenziare al servizio fotografico per il ventesimo anniversario dello show, sospettando che egli potesse non presentarsi, Nathan-Turner prefer\u00ec avere in loco la statua di cera per sicurezza.\nCasting.\nIl Primo Dottore venne interpretato sullo schermo da Richard Hurndall, in sostituzione di William Hartnell che era morto nel 1975. Tuttavia, Hartnell fece comunque un'apparizione nello speciale, tramite immagini d'archivio provenienti dalla fine del serial \"The Dalek Invasion of Earth\". Lo stesso Hurndall mor\u00ec di infarto a 73 anni nell'aprile del 1984, a meno di cinque mesi dalla prima trasmissione di \"The Five Doctors\". Molte fonti, tra cui l'autobiografia di Elisabeth Sladen, riportano il fatto che egli mor\u00ec prima di ricevere il compenso per il ruolo interpretato. Dopo aver inizialmente accettato di prendere parte allo speciale, Tom Baker decise di non tornare alla serie dopo soli due anni dal suo abbandono. Nel 2014, egli dichiar\u00f2: \u00abNon volevo recitare il 20% della parte. Non mi piaceva essere dato in pasto agli altri dottori, anzi, mi riempiva di orrore\u00bb. La sua partecipazione venne quindi ricavata da immagini di repertorio prese dall'inedito (all'epoca) serial \"Shada\".\nIn stesure iniziali del copione, alcune delle combinazioni tra i Dottori e i compagni di viaggio erano differenti. Originariamente, il Quarto Dottore era abbinato con Sarah Jane, il Terzo Dottore con il Maggiore Lethbridge-Stewart e il Secondo Dottore con Jamie. Quando per\u00f2 Frazer Hines non si rese disponibile a pi\u00f9 di una comparsata, il copione venne modificato, e il Secondo Dottore fu messo insieme a Victoria Waterfield. La questione cambi\u00f2 nuovamente quando Deborah Watling si rese indisponibile e Tom Baker decise di non partecipare allo show. Invece di incontrare i fantasmi di Jamie e Zoe, il Secondo Dottore e Lethbridge-Stewart avrebbero dovuto incontrare Zoe e Victoria. Il Dottore avrebbe scoperto la verit\u00e0 su di loro quando Victoria chiamava \"Maggiore\" (\"Brigadier\" nell'originale) Lethbridge-Stewart, avendolo lei conosciuto solo come Colonnello (in \"The Web of Fear\"). Deborah Watling non era disponibile per le date prefissate per le riprese, e quindi il suo personaggio venne sostituito con quello di Jamie.\nJohn Levene venne richiamato per riprendere il ruolo del Sergente Benton, ma egli ebbe da ridire sul copione circa il fatto che Benton non riconoscesse il Secondo Dottore. Levene disse che la cosa non era in linea con il suo personaggio, che, secondo lui, non avrebbe certo dimenticato il Dottore, e rifiut\u00f2 di partecipare al programma. La scena venne quindi filmata con un nuovo personaggio, il Colonnello Crichton, al suo posto.\nNell'aprile 2013, Carole Ann Ford rivel\u00f2 che la produzione insistette affinch\u00e9 Susan non chiamasse \"nonno\" il Dottore: \u00abNon crederete mai il perch\u00e9. Dissero: \"non vogliamo che la gente possa pensare che lui abbia fatto sesso con qualcuno tanto da generare un figlio\". Io iniziai a ridere istericamente e dissi: \"In questo caso, non lo far\u00f2\"\u00bb.\nTrasmissione ed accoglienza.\n\"The Five Doctors\" venne prima trasmesso negli Stati Uniti il 23 novembre 1983. In Gran Bretagna fu mandato in onda due giorni dopo cos\u00ec da coincidere con il programma di beneficenza della BBC \"Children in Need\".\nLa versione in quattro puntate venne teletrasmessa da BBC One, tra il 14 e il 17 agosto 1984 alle 18:15 di sera, con ascolti di 4.7, 4.5, 3.7 e 4.8 milioni di telespettatori, rispettivamente.\nPaul Cornell, Martin Day e Keith Topping scrissero dello speciale in \"The Discontinuity Guide\" (1995): \"Un bel racconto celebrativo, anche se la trama non \u00e8 da analizzarsi troppo da vicino in quanto \u00e8 in gran parte una raccolta di pezzi senza una grande coesione. Questo \u00e8 l'amorevole tributo di Terrance Dicks a una serie che egli ha aiutato a plasmare e, come tale, contiene tutto ci\u00f2 che dovrebbe\". In \"The Television Companion\" (1998), David J. Howe e Stephen James Walker affermarono che \"The Five Doctors\" \"non \u00e8 cos\u00ec male come avrebbe potuto essere... [ma] la storia arranca abbastanza con le inclusioni di tante vecchie glorie\". Inoltre, scrissero che funzionava come episodio speciale celebrativo isolato, sebbene fosse deludente che non vi avessero preso parte tutti e cinque i Dottori passati, e uno dei quattro non fosse interpretato dall'attore originale. Nel 2012, Patrick Mulkern di \"Radio Times\" defin\u00ec divertente il serial e pieno di amore per la serie, anche se fece notare come le performance di Pertwee e Sarah Jane fossero inferiori rispetto alle altre. Stuart Galbraith di \"DVD Talk\" assegn\u00f2 alla storia quattro stellette su cinque, trovando ottima l'interpretazione di Hurndall come Primo Dottore (definita una \"sorpresa deliziosa\"). Scrivendo per io9, Alasdair Wilkins afferm\u00f2 che lo speciale era \"lontano dalla perfezione\" e l'avventura \"una grossa sciocchezza\", ma che funzionava abbastanza bene \"se si spegneva il cervello nel guardarlo\". Morgan Jeffery di Digital Spy diede allo speciale tre stellette su cinque, scrivendo: \"Non l'ora pi\u00f9 bella dello show, ma divertente se goduta nel giusto stato d'animo\".\nEdizioni Home Video.\n\"The Five Doctors\" venne distribuito in formato VHS e Betamax nel settembre 1985. Nel 1990, fu la volta di una seconda edizione in videocassetta (questa volta solo VHS). Questa versione venne inoltre distribuita su LaserDisc negli Stati Uniti nel 1994.\nUna \"Special Edition\" della storia, con effetti speciali aggiornati e potenziati, compatibile in dolby surround e un montaggio leggermente differente venne pubblicata in VHS nel 1995 all'interno del cofanetto box set insieme a \"The King's Demons\". Questa \"Special Edition\" fu la prima storia di \"Doctor Who\" ad essere distribuita in formato DVD, il 1\u00ba novembre 1999.\nIl 22 agosto 2005 venne annunciato che \"The Five Doctors\" sarebbe stata la prima storia di \"Doctor Who\" ad essere resa disponibile per il download digitale. Il 3 marzo 2008 usc\u00ec la \"25th Anniversary Edition\" in DVD. Questa versione contiene la versione originale e la \"special edition\".\nIl 28 agosto 2015, \"The Five Doctors\" \u00e8 stato distribuito in Germania con il titolo \"Die F\u00fcnf Doktoren\", doppiato in tedesco.\nDifferenze tra le varie edizioni.\nCi sono molte differenze tra la versione originale dello speciale e le successive versioni:\nColonna sonora.\nLa colonna sonora dello speciale originale e delle edizioni successive \u00e8 stata pubblicata su CD e doppio LP in vinile nel 2018. L'edizione CD include anche una selezione di effetti sonori.\nRomanzo.\nDalla storia \u00e8 stato tratto un romanzo scritto da Terrance Dicks, pubblicato dalla Target Books nel novembre 1983. La trasposizione letteraria contiene numerose scene eliminate che successivamente sarebbero state reintegrate nell'edizione speciale in DVD della storia. Dal romanzo \u00e8 stato tratto un audiolibro con le voci di Jon Culshaw e Nicholas Briggs."}
{"id": "6902594", "revid": "767487", "url": "https://it.wikipedia.org/wiki?curid=6902594", "title": "Il grande odio", "text": "Il grande odio (\"A Time of Destiny\") \u00e8 un film del 1988, diretto da Gregory Nava.\nTrama.\nDurante la seconda guerra mondiale, Josie e Jack si amano, ma l'amore dei due \u00e8 contrastato dal padre di lei. Lui deve partire per il fronte in Europa, ma il padre di Josie nega le nozze. La fuga d'amore dei due provoca l'intervento e la morte del genitore. Al fronte, Jack conosce Martin; non l'ha mai incontrato prima, ma si tratta del fratello di Josie, che vuole vendicare la morte del padre. Ironia del destino: i due vengono perfino decorati per eroismo, ma mentre Jack ha salvato la vita a Martin, questi, nel corso della stessa azione, ha tentato invano di uccidere l'altro. In seguito scoprir\u00e0 l'amore di sua sorella per il ragazzo, desistendo dal suo proposito di ucciderlo."}
{"id": "6902602", "revid": "767487", "url": "https://it.wikipedia.org/wiki?curid=6902602", "title": "Il dottor Faustus", "text": "Il dottor Faustus (\"Doctor Faustus\") \u00e8 un film horror del 1967 diretto da Richard Burton e Nevill Coghill.\nSi tratta di un adattamento cinematografico de \"La tragica storia del Dottor Faust\", opera teatrale del 1588 di Christopher Marlowe.\nTrama.\nUn uomo vende la sua anima al diavolo per avere la donna che ama."}
{"id": "6902604", "revid": "767487", "url": "https://it.wikipedia.org/wiki?curid=6902604", "title": "L'unico gioco in citt\u00e0", "text": "L'unico gioco in citt\u00e0 (\"The Only Game in Town\") \u00e8 un film drammatico statunitense del 1970 diretto da George Stevens, al suo ultimo film da regista.\nTrama.\nFran Walker \u00e8 una solitaria ballerina di mezz'et\u00e0. Aspettando il divorzio dal suo marito, Fran si innamora di Joe Grady, un giocatore d'azzardo che sogna di fare fortuna a New York City."}
{"id": "6902606", "revid": "770685", "url": "https://it.wikipedia.org/wiki?curid=6902606", "title": "Peter Pellegrini", "text": "A seguito delle dimissioni di Robert Fico, conseguenti all'assassinio del giornalista J\u00e1n Kuciak per mano della 'Ndrangheta, \u00e8 stato designato come Primo ministro dal presidente Andrej Kiska. \u00c8 entrato in carica il 22 marzo 2018. Il suo mandato \u00e8 cessato il 21 marzo 2020, con l'assunzione della carica da parte di Igor Matovi\u010d.\nNel 2020 ha fondato il partito di centro-sinistra Voce - Socialdemocrazia.\nBiografia.\nIl bisnonno Leopoldo Pellegrini era italiano. Giunse in Slovacchia, all'epoca parte dell'Impero austro-ungarico, alla fine del XIX secolo per lavorare alla costruzione della ferrovia tra Levice e Zvolen. Ebbe una relazione con la slovacca M\u00e1ria Kunovsk\u00e1 e si trasfer\u00ec nel villaggio di Leh\u00f4tka pod Brehmi, nel distretto di \u017diar nad Hronom, dove compr\u00f2 una casa. Invest\u00ec i guadagni in appezzamenti di terreno e si dedic\u00f2 all'agricoltura, per la cui coltivazione assunse anche lavoratori locali e introdusse nuovi sistemi di coltivazione.\nGoverno Pellegrini.\nIl 16 marzo 2018 riceve dal Presidente della Repubblica Slovacca Andrej Kiska l'incarico di formare un nuovo Governo. L'opposizione critica la scelta poich\u00e9 la sua figura viene considerata troppo vicina a Robert Fico, e ideale continuazione del Governo Fico III, entrato in crisi a seguito dell'omicidio del giornalista J\u00e1n Kuciak e della sua compagna. Kuciak era stato ucciso il 22 febbraio 2018 dalla 'Ndrangheta mentre stava conducendo una serie di indagini riguardanti casi di corruzione e truffe intorno ai fondi strutturali dell\u2019Unione Europea, per il sito di notizie slovacco Aktuality. Kuciak aveva sostenuto nel suo ultimo scritto, pubblicato postumo, l'esistenza di rapporti tra la 'Ndrangheta calabrese e alcuni membri del Governo Fico III. In seguito al duplice assassinio, si dimisero in successione: il ministro della Cultura Marek Ma\u010fari\u010d, il ministro dell'Interno Robert Kali\u0148\u00e1k (travolto dalle proteste di piazza e accusato di aver mentito sui rapporti del Governo con i criminali della 'Ndrangheta, sospettati, arrestati e poi rilasciati, di avere avuto un ruolo nell'omicidio Kuciak), ed il primo ministro Robert Fico. Quest'ultimo si era visto costretto a rassegnare le dimissioni dopo che Most-H\u00edd, uno dei tre partiti di maggioranza, aveva annunciato di voler richiedere nuove elezioni nel caso in cui non vi fosse stato un rimpasto di governo.\nLa nomina di Peter Pellegrini determina il sorgere di proteste di piazza invocanti nuove elezioni.\nIl 20 marzo 2018 il Presidente della Repubblica Slovacca Andrej Kiska respinge la richiesta di Pellegrini di formare un nuovo governo, formulando specifiche riserve sulla proposta dei ministri da lui formulata. Quindi il Presidente chiede a Pellegrini di proporre una nuova lista di nomine di membri del governo.\nIl 22 marzo 2018 Peter Pellegrini propone una nuova lista di ministri ed il presidente Kiska lo nomina primo ministro. Il Governo Pellegrini affida l'incarico di ministro dell\u2019Interno a Tom\u00e1\u0161 Drucker, politicamente indipendente, scelto da Pellegrini per la sua imparzialit\u00e0, con lo scopo di garantire la regolarit\u00e0 dell'indagine sulla morte di J\u00e1n Kuciak (come richiesto dal presidente Kiska)."}
{"id": "6902607", "revid": "767487", "url": "https://it.wikipedia.org/wiki?curid=6902607", "title": "Under Milk Wood", "text": "Under Milk Wood \u00e8 un film del 1972 diretto da Andrew Sinclair.\n\u00c8 un adattamento del radiodramma omonimo del 1954 scritto da Dylan Thomas."}
{"id": "6902609", "revid": "599013", "url": "https://it.wikipedia.org/wiki?curid=6902609", "title": "Caravanserraglio di R\u00fcstem Pasci\u00e0", "text": "Il caravanserraglio di R\u00fcstem Pasci\u00e0 (in turco: \"R\u00fcstem Pa\u015fa Kervansaray\u0131 \") \u00e8 un caravanserraglio ottomano della citt\u00e0 di Edirne, in Turchia. Sorge nel centro storico della cittadina, a pochi metri dalla Moschea vecchia.\nStoria e descrizione.\nLa struttura fu commissionata da R\u00fcstem Pasci\u00e0, gran visir del sultano Solimano il Magnifico, al celebre architetto Sin\u0101n per poter accogliere i mercanti e i viaggiatori che transitavano per Edirne. I lavori di costruzione iniziarono attorno al 1554. La struttura progettata da Sinan era un edificio a pianta rettangolare, con un cortile, anch'esso di forma rettangolare al centro. Successivamente, in epoca sconosciuta, fu aggiunta l'ala sinistra, di forma irregolare. La struttura sub\u00ec alcuni danneggiamenti nel corso della guerra russo-turca del 1877-78 e durante l'occupazione bulgara del 1912-13. Tra il 1960 ed il 1964 il caravanserraglio venne completamente restaurato per poter accogliere al suo interno una struttura alberghiera che apr\u00ec i battenti nel 1972.\nIl caravanserraglio, realizzato con un'alternanza di pietre e mattoni, presenta una pianta irregolare, frutto della successiva aggiunta dell'ala ovest e di una modifica minore nell'angolo nord-est. Solamente lungo il lato nord dell'edificio sono presenti al livello stradale una serie di botteghe e attivit\u00e0 commerciali. Al suo interno la struttura si presenta divisa in due piani. Il primo \u00e8 sormontato da un sistema di volte che sorreggono a loro volta il piano superiore, sormontato lungo tutto il perimetro da un doppio ordine di cupole."}
{"id": "6902621", "revid": "767487", "url": "https://it.wikipedia.org/wiki?curid=6902621", "title": "Tor-ramdisk", "text": "Tor-ramdisk \u00e8 una distribuzione micro Linux basata su uClibc i686 il cui unico scopo \u00e8 ospitare un server Tor in un ambiente che massimizzi la sicurezza e la privacy. La sicurezza \u00e8 migliorata in Tor-ramdisk utilizzando un kernel con patch GRSEC / PaX compilato in modo monolitico e strumenti di sistema consolidati. La privacy \u00e8 migliorata disattivando la registrazione a tutti i livelli in modo che anche l'operatore Tor abbia accesso solo a informazioni minime. Infine, poich\u00e9 tutto gira nella memoria effimera, nessuna informazione sopravvive a un riavvio, ad eccezione del file di configurazione Tor e della chiave privata RSA, che possono essere esportati e importati via FTP o SCP"}
{"id": "6902622", "revid": "767487", "url": "https://it.wikipedia.org/wiki?curid=6902622", "title": "C'era una volta Hollywood", "text": "C'era una volta Hollywood (\"That's Entertainment!\") \u00e8 un film del 1974 prodotto dalla Metro-Goldwyn-Mayer per celebrare il cinquantesimo anniversario dei suoi studi.\nIl film, realizzato dal regista e sceneggiatore Jack Haley Jr. sotto la supervisione del produttore esecutivo Daniel Melnick, \u00e8 dedicato in particolare ai film musicali della MGM realizzati dagli anni '20 agli anni '50.\nIl titolo originale del film, \"That's Entertainment!\", \u00e8 lo stesso di una canzone scritta da Arthur Schwartz e Howard Dietz per il film \"Spettacolo di variet\u00e0\".\nSequel.\nNel 1976 \u00e8 uscito \"Hollywood... Hollywood\" (\"That's Entertainment, Part II\").\nNel 1994 \u00e8 uscito il terzo film \"That's Entertainment! III\"."}
{"id": "6902623", "revid": "1073227", "url": "https://it.wikipedia.org/wiki?curid=6902623", "title": "Disco di uranio", "text": "Il disco di uranio \u00e8 un riconoscimento creato dall'etichetta discografica Hispavox e assegnato per la prima volta nel dicembre del 1980 al cantante spagnolo Raphael. La certificazione premiava i 50 milioni di dischi venduti dall'artista nel corso della sua carriera e rimane ancora oggi esposta al Museo Raphael di Linares, luogo di nascita del cantante.\nStoria.\nL'assegnazione di un simile riconoscimento gener\u00f2 parecchia confusione: in seguito alla pubblicazione della raccolta di Raphael \"Ayer, hoy y siempre\", cominci\u00f2 a farsi strada la notizia che una nuova certificazione era stata introdotta appositamente per celebrare il successo commerciale di quell'album. La voce fu poi smentita dalla targhetta didascalica del Museo Raphael: \nLa raccolta \"Ayer, hoy y siempre\" venne pubblicata nel 1982, pertanto la targhetta dimostr\u00f2 che si trattava di un omaggio all'intera carriera del cantante.\nIl disco di uranio si tramut\u00f2 per\u00f2 ben presto in una vera e propria certificazione musicale destinata ad album d'inediti che avessero superato la soglia dei 50 milioni di copie vendute in tutto il mondo e album di altra tipologia che avessero superato i 25 milioni. Il primo album certificato disco di uranio fu \"Back in Black\" degli AC/DC, pubblicato nel 1980. Seguirono la raccolta \"Greatest Hits\" dei Queen, pubblicata nel 1981, e \"Thriller\" di Michael Jackson del 1982. \nAnche i Pink Floyd riuscirono in realt\u00e0 a superare la soglia dei 50 milioni di copie vendute nel mondo, con \"The Dark Side of the Moon\". L'album non venne per\u00f2 certificato disco di uranio perch\u00e9 pubblicato nel 1973, molto prima che il nuovo riconoscimento fosse istituito. Per quanto riguarda la soglia dei 25 milioni, la stessa sorte tocc\u00f2 invece agli oltre 42 milioni di copie vendute nel mondo da \"Their Greatest Hits (1971-1975)\", raccolta degli Eagles del 1976."}
{"id": "6902627", "revid": "228587", "url": "https://it.wikipedia.org/wiki?curid=6902627", "title": "Hard drive", "text": ""}
{"id": "6902628", "revid": "767487", "url": "https://it.wikipedia.org/wiki?curid=6902628", "title": "Spogliarello per una vedova", "text": "Spogliarello per una vedova (\"Promise Her Anything\") \u00e8 un film commedia romantica del 1966 diretto da Arthur Hiller, con protagonisti Warren Beatty e Leslie Caron."}
{"id": "6902629", "revid": "300067", "url": "https://it.wikipedia.org/wiki?curid=6902629", "title": "Kemy Osse", "text": ""}
{"id": "6902630", "revid": "686936", "url": "https://it.wikipedia.org/wiki?curid=6902630", "title": "Denver Broncos 1965", "text": "La stagione dei Denver Broncos \u00e8 stata la sesta della franchigia nell'American Football League. La squadra miglior\u00f2 leggermente il record delle due stagioni precedenti ma continu\u00f2 a classificarsi all'ultimo posto della AFL Western division. \nClassifiche.\nNota: I pareggi non venivano conteggiati ai fini della classifica fino al 1972."}
{"id": "6902632", "revid": "599013", "url": "https://it.wikipedia.org/wiki?curid=6902632", "title": "Vasil\u012bs Toliopoulos", "text": ""}
{"id": "6902633", "revid": "767487", "url": "https://it.wikipedia.org/wiki?curid=6902633", "title": "La truffa che piaceva a Scotland Yard", "text": "La truffa che piaceva a Scotland Yard (\"Kaleidoscope\") \u00e8 un film britannico del 1966 diretto da Jack Smight ed interpretato da Warren Beatty e Susannah York."}
{"id": "6902634", "revid": "1048993", "url": "https://it.wikipedia.org/wiki?curid=6902634", "title": "Vado a vivere a New York", "text": "Vado a vivere a New York (\"Naked in New York\") \u00e8 un film statunitense del 1993 diretto da Daniel Algrant.\nTrama.\nJake \u00e8 un bambino rimasto orfano che ha sviluppato sin dall'infanzia un interesse precoce per le attivit\u00e0 artistiche, in particolare la scrittura cinematografica. Crescendo Jake si trova a un bivio: adattarsi a una vita normale oppure cercare di sfondare trasferendosi a New York, lasciando la sua vita ordinaria e la sua giovane promessa sposa. Lo aspetta un regista che vuole realizzare la sua commedia e incontri con le pi\u00f9 grandi star del cinema."}
{"id": "6902635", "revid": "1543377", "url": "https://it.wikipedia.org/wiki?curid=6902635", "title": "Ricardo Odnoposoff", "text": "Figlio di emigranti russi e argentino di nascita, Ricardo Odnoposoff \u00e8 stato naturalizzato prima austriaco e poi americano. \nBiografia.\nRicardo Odnoposoff inizi\u00f2 a studiare il violino a Buenos Aires. L'eccezionale talento musicale del giovane ha spinto i suoi genitori a cercare un'educazione musicale per lui e i fratelli in Europa. I genitori si trasferirono in Germania dove i loro figli, Ricardo, Adolfo e N\u00e9lida, continuarono gli studi musicali. Un tentativo di studiare con Leopold Auer non ebbe successo. Su raccomandazione di Erich Kleiber, Odnoposoff studi\u00f2 il violino con Rudolf Deman a Berlino, e dopo pochi mesi (1928) fu ammesso alla \u201cHochschule f\u00fcr Musik\u201d di Berlino, per studiare violino con Carl Flesch e composizione con Paul Hindemith fino al 1931. \nAl termine dei suoi studi, a soli 17 anni, si esibisce per la prima volta come solista con i Berliner Philharmoniker diretti da Erich Kleiber. \nNel 1932 vince il secondo premio al Concorso di Vienna e nel 1937 il secondo premio al Concorso Eug\u00e8ne Ysa\u00ffe di Bruxelles, dietro a David Ojstrach. \nNel 1933 grazie a Clemens Krauss divenne \u201cprimo violino\u201d dei Wiener Philharmoniker come successore di Arnold Ros\u00e9; allo stesso tempo insegn\u00f2 all'Accademia di Stato. \nDopo l\u2019annessione dell\u2019Austria alla Germania nazista, Odnoposoff fu licenziato dall\u2019Orchestra dell\u2019Opera di Stato di Vienna e dai Wiener Philharmoniker e dovette tornare in Argentina.\nAll'inizio degli anni '40 Odnoposoff si trasfer\u00ec negli Stati Uniti, dove fece il suo debutto alla Carnegie Hall di New York nel 1944. In questo periodo suon\u00f2 con direttori d\u2019orchestra come Leonard Bernstein, Arturo Toscanini, Fritz Busch e Andr\u00e9 Cluytens. Nel 1953 divenne cittadino americano. \nNel 1956 torn\u00f2 a Vienna e insegn\u00f2 alla Musikhochschule fino al 1993. Dal 1964 Odnoposoff insegn\u00f2 anche all'Universit\u00e0 di Musica e Arti dello Spettacolo di Stoccarda. \nL'ultima apparizione di Ricardo Odnoposoff con la Filarmonica di Vienna fu il 13 giugno 1965, nella Konzerthaus, quando suon\u00f2 la prima del Concerto per violino di Theodor Berger (1905-1992), con la direzione di Eugene Ormandy. \nDal 1975 al 1984 ha insegnato all'Accademia di Musica di Zurigo. Ha realizzato alcune registrazioni con l\u2019Orchestra sinfonica di Colonia della WDR diretta da Franz Marszalek. Odnoposoff si esib\u00ec col Guarneri del Ges\u00f9 \"ex Ladenburg\" del 1735, poi denominato \u201cLadenburg-Odnoposoff\u201d."}
{"id": "6902638", "revid": "31886", "url": "https://it.wikipedia.org/wiki?curid=6902638", "title": "Costanzo Ciarletta", "text": "Biografia.\nNativo di Scanno, in Abruzzo, consegu\u00ec gli studi a Napoli, laureandosi in ingegneria civile nel 1875 presso la Scuola di applicazione.\nNella sua attivit\u00e0 professionale, documentata a partire dal 1877, si occup\u00f2 di numerose opere di urbanizzazione per i comuni della provincia dell'Aquila, progettando acquedotti, condutture urbane, fontane e impianti di irrigazione, strade rotabili e tronchi ferroviari, piani urbanistici e programmi di risanamento, perizie e stime di terreni.\nOper\u00f2 inoltre nell'ambito dell'edilizia pubblica (edifici scolastici, come previsto nella legge Coppino, sedi comunali, aree cimiteriali), privata e religiosa. Tra il 1889 ed il 1904 si dedic\u00f2 alla sistemazione della sede del liceo classico Domenico Cotugno all'interno del Palazzo del Convitto, all'Aquila. Ciarletta lavor\u00f2 anche per committenze private dedicandosi soprattutto alla messa in sicurezza, al restauro, al consolidamento e alla nuova costruzione in chiave antisismica di una cospicua mole di palazzi dell'Aquila danneggiati dal terremoto della Marsica del 1915.\nNel 1926 venne nominato per elaborare il nuovo piano regolatore dell'Aquila; tuttavia, l'anno seguente, il podest\u00e0 Adelchi Serena gli revoc\u00f2 l'incarico, probabilmente a causa di contrasti politici.\nNegli ultimi anni della sua vita venne affiancato dal figlio Ettore, che ne eredit\u00f2 l'attivit\u00e0.\nOpere.\nTra i principali progetti del Ciarletta si menzionano:\nArchivio.\nIl \"Fondo Costanzo Ciarletta\" documenta l'attivit\u00e0 professionale dell'ingegnere Costanzo Ciarletta a partire dal 1877 e fino al 1935, attraverso oltre trecento progetti, di cui circa due terzi a carattere pubblico, elaborati per conto di amministrazioni comunali, del Corpo reale del genio civile e del Consorzio per la sistemazione dell'Aterno.\nL'archivio fu donato dalla vedova Ciarletta al convento francescano di Scanno; venne poi trasferito, con l'eccezione della documentazione inerente al territorio di Scanno, al convento della basilica di San Bernardino all'Aquila e successivamente spostato nel convento di Santa Maria in Valleverde di Celano. Il fondo \u00e8 stato dichiarato di notevole interesse storico con provvedimento della Soprintendenza archivistica per l'Abruzzo del 1 febbraio 2001, n. 87. "}
{"id": "6902640", "revid": "72396", "url": "https://it.wikipedia.org/wiki?curid=6902640", "title": "Josef Schrammel", "text": "Biografia.\nEra figlio illegittimo di Kasper Schrammel e della sua successiva moglie Alosia Ernst. Molto presto nella sua vita, suo padre riconobbe il talento di Josef e lo mand\u00f2, nonostante le difficolt\u00e0 finanziarie, al Conservatorio della Gesellschaft der Musikfreunde (Societ\u00e0 degli Amici della Musica di Vienna) dove ricevette lezioni di violino. Pi\u00f9 tardi nella sua vita, viaggi\u00f2 in Oriente. Nel 1878 Josef fond\u00f2, insieme a suo fratello Johann Schrammel e un chitarrista, un trio; l'anno seguente Anton Strohmayer sostitu\u00ec il primo chitarrista. Questo alla fine, con l'aggiunta del clarinettista Georg Danzer, divenne il famoso Schrammel Quartet.\nLa sua tomba si trova a Hernals a Vienna."}
{"id": "6902643", "revid": "599013", "url": "https://it.wikipedia.org/wiki?curid=6902643", "title": "Souley Drame", "text": ""}
{"id": "6902645", "revid": "287204", "url": "https://it.wikipedia.org/wiki?curid=6902645", "title": "Nogajskij rajon", "text": ""}
{"id": "6902654", "revid": "300067", "url": "https://it.wikipedia.org/wiki?curid=6902654", "title": "Mikel Motos", "text": ""}
{"id": "6902655", "revid": "110157", "url": "https://it.wikipedia.org/wiki?curid=6902655", "title": "Ahuazotepec", "text": "Ahuazotepec \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 omonima.\nConta 14.754 abitanti (2010) e ha una estensione di 90,98\u00a0km\u00b2. \nIl significato del nome della localit\u00e0 in lingua nahuatl \u00e8 \"sulla collina della vecchia quercia\"."}
{"id": "6902658", "revid": "300067", "url": "https://it.wikipedia.org/wiki?curid=6902658", "title": "Albert Homs", "text": ""}
{"id": "6902665", "revid": "547034", "url": "https://it.wikipedia.org/wiki?curid=6902665", "title": "I Hate Rock 'n' Roll", "text": "I Hate Rock 'n' Roll \u00e8 un singolo del gruppo musicale britannico The Jesus and Mary Chain, pubblicato nel maggio 1995.\nVenne inserito nella compilation \"Hate Rock 'n' Roll\" di quell'anno. Raggiunse il n\u00b0 61 delle classifiche britanniche. Questa fu l'ultima pubblicazione della band su questa etichetta. Il formato da 10\" venne numerato e limitato a 5000 copie. La versione rielaborata della traccia, che \u00e8 stata soprannominata \"I Love Rock 'n' Roll\" \u00e8 stata inclusa nell'album \"Munki\", uscito nel 1998."}
{"id": "6902666", "revid": "287204", "url": "https://it.wikipedia.org/wiki?curid=6902666", "title": "DFB-Pokal der Frauen 1984-1985", "text": "La DFB-Pokal der Frauen 1984-1985 \u00e8 stata la quinta edizione della Coppa di Germania riservata alle squadre di calcio femminile. La finale si \u00e8 svolta all'Olympiastadion di Berlino ed \u00e8 stata vinta dal , al suo primo titolo nel torneo, superando le avversarie del KBC Duisburg ai tiri di rigore dopo che i tempi supplementari si erano conclusi in parit\u00e0 con una rete per parte. \nPrimo Turno.\nLe gare di andata si sono svolte il 1 e il 2 settembre 1984, quelle di ritorno il 7 ottobre 1984.\n \nQuarti di finale.\nLe gare si sono svolte l'11 novembre 1984.\nSemifinali.\nLe gare si sono svolte l'8 aprile 1985."}
{"id": "6902667", "revid": "599013", "url": "https://it.wikipedia.org/wiki?curid=6902667", "title": "Xavier Puyada", "text": ""}
{"id": "6902669", "revid": "767487", "url": "https://it.wikipedia.org/wiki?curid=6902669", "title": "Il cacciatore di daini", "text": "Il cacciatore di daini, (titolo originale: \"The Deerslayer, or The First War Path\") \u00e8 un romanzo d'avventura pubblicato nel 1841 dallo scrittore statunitense James Fenimore Cooper (1789 - 1851). \u00c8 il quinto e ultimo romanzo del ciclo de \"I racconti di Calza di Cuoio\", ma il primo secondo la cronologia interna della saga, seguito da \"L'ultimo dei Mohicani\". Il protagonista \u00e8 l'esploratore e cacciatore nordamericano Nathaniel \"Natty\" Bumppo, soprannominato \"Calza di cuoio\".\nTrama.\nL'ambientazione del romanzo \u00e8 la Nuova Inghilterra del XVIII sec, colonia reclamata dalla Gran Bretagna ma ancora in buona parte occupato da foreste popolate dai nativi indiani. Il protagonista, il giovane Nathaniel \"Natty\" Bumppo, soprannominato \"Cacciatore di daini\" e \"Calza di cuoio\" (non ancora \"Occhio di falco\" e \"Longue Carabine\", coi quali viene chiamato in \"L'ultimo dei Mohicani\"), accompagna un pioniere di nome Henry March al lago Otsego, ove March vuole raggiungere la palafitta in cui abitano Tom Hutter e le sue figlie Judith e Hetty. Natty invece intende unirsi al suo amico, il guerriero mohicano Chingachgook, per aiutarlo a liberare la sua fidanzata Wah-ta!-Wah rapita dagli indiani Mingo. Incontratisi con Tom Hutter, i tre uomini affrontano una schermaglia con dei Mingo, ma quando Hutter e March decidono di strappare lo scalpo dei nemici uccisi per incassare una taglia dal governatore, Natty si rifiuta, adducendo di aver vissuto presso gli indiani Delaware dall'et\u00e0 di dieci anni, nonch\u00e9 che questa pratica sia contraria alla morale cristiana. Di l\u00ec a poco i Mingo attaccano nuovamente, Hutter e March vengono fatti prigionieri, mentre Natty riesce a sfuggire e raggiungere la casa di Hutter, dove si asserraglia con Judith e Hetty, in attesa che sopraggiunga Chingachgook. Hetty per\u00f2 decide di partire da sola per aiutare il padre: prende una canoa e raggiunge la riva, dove incontra Wah-ta!-Wah (la fidanzata di Chingachgook, prigioniera dei Mingo), la quale la conduce al campo indiano; ivi Hetty, armata di una Bibbia, esorta i Mingo a liberare i prigionieri e il loro capo Rivenoak, impressionato dal coraggio della ragazza, acconsente in cambio di un riscatto, che poi viene fissato in alcuni pezzi degli scacchi in avorio. Hutter, tornando verso la sua casa, viene per\u00f2 sorpreso da alcuni Uroni, che lo lasciano indietro mortalmente ferito; l'uomo, prima di morire, fa in tempo a rivelare alle figlie di non essere il loro padre biologico, bens\u00ec il secondo marito della loro defunta madre, inoltre, prima di stabilirsi sull'Otsego, faceva il pirata. Intanto Natty, raggiunto da Chingachgook, cerca di penetrare di nascosto nel campo Mingo, i due riescono a portare via Wah-ta!-Wah, ma Natty viene scoperto e catturato. Rivenoak preme ripetutamente sul prigioniero di unirsi alla sua trib\u00f9 e, ottenendo ripetuti rifiuti, lo condanna al palo della tortura. Ma Henry March e Chingachgook sopraggiungono in tempo con una truppa di soldati inglesi a salvare Natty, tuttavia nello scontro rimane uccisa Hetty. Judith decider\u00e0 quindi di abbandonare la regione e tornare sulla costa, presso i suoi parenti, mentre March si arruola nell'esercito. Wah-ta!-Wah morir\u00e0 dando alla luce un figlio di nome Uncas."}
{"id": "6902671", "revid": "363629", "url": "https://it.wikipedia.org/wiki?curid=6902671", "title": "Linea guida (sanit\u00e0)", "text": "Una linea guida (chiamata linea guida di pratica clinica) \u00e8 un documento con l'obiettivo di guidare le decisioni e i criteri relativi alla diagnosi, alla gestione e al trattamento in specifiche aree della sanit\u00e0. Tali documenti sono stati utilizzati per migliaia di anni durante l'intera storia della medicina. Tuttavia, contrariamente agli approcci precedenti (spesso basati sulla tradizione o sull'autorit\u00e0), le moderne linee guida mediche si basano sull'esame delle prove attualmente disponibili, all'interno del modello di medicina basata sull'evidenza. Di solito le linee guida includono \"dichiarazioni di consensus\" riassunte sulle migliori pratiche in campo sanitario. Un operatore sanitario \u00e8 tenuto a conoscere le linee guida mediche della sua professione e deve decidere se seguire le raccomandazioni di una linea guida per un determinato trattamento individuale.\nCaratteristiche.\nLe moderne linee guida cliniche identificano, riassumono e valutano le evidenze di pi\u00f9 alta qualit\u00e0 e i dati pi\u00f9 recenti sulla prevenzione, la diagnosi, la prognosi, la terapia incluso il dosaggio dei farmaci, il rapporto rischio/beneficio e l'efficacia in termini di costi. Quindi definiscono le domande pi\u00f9 importanti relative alla pratica clinica e identificano tutte le possibili opzioni decisionali e i loro risultati. Alcune linee guida contengono algoritmi decisionali o di calcolo che devono essere seguiti. Pertanto, integrano i punti decisionali identificati e le rispettive linee di azione con il giudizio clinico e l'esperienza dei professionisti. Molte linee guida stratificano le alternative di trattamento in classi per aiutare i medici a decidere quale trattamento utilizzare.\nUlteriori obiettivi delle linee guida cliniche sono di standardizzare le cure mediche, aumentare la qualit\u00e0 dell'assistenza, ridurre diversi tipi di rischio (rischio del paziente, di coloro che forniscono assistenza sanitaria, delle assicurazioni mediche, degli organizzatori sanitari) e ottenere il miglior equilibrio tra costi e parametri di assistenza medica come efficacia, specificit\u00e0, sensibilit\u00e0, risolutivit\u00e0 ecc.\n\u00c8 stato dimostrato ripetutamente che l'uso di linee guida da parte di operatori sanitari e degli ospedali \u00e8 un modo efficace (sebbene non sia l\u2019unico) per raggiungere gli obiettivi sopra elencati.\nLe linee guida sono solitamente prodotte a livello nazionale o internazionale da associazioni mediche, societ\u00e0 scientifiche o enti governativi, ad esempio in Italia dall'Istituto Superiore di Sanit\u00e0 tramite il Sistema nazionale linee guida (definito come il punto unico di accesso alle linee guida inerenti all'esecuzione di prestazioni sanitarie di prevenzione, diagnostiche, terapeutiche, palliative, riabilitative e di medicina legale. \nA livello locale i fornitori di servizi sanitari (aziende ospedaliere, istituti clinici privati, residenze sanitarie ecc.) possono elaborare delle proprie personali linee guida o adattarle alle linee guida esistenti di livello superiore.\nNegli Stati Uniti, la \"National Guideline Clearinghouse\" mantiene un catalogo di linee guida di alta qualit\u00e0 pubblicate da varie associazioni mediche e sanitarie. Nel Regno Unito, le linee guida sulla pratica clinica sono pubblicate principalmente dal NICE (\"National Institute for Health and Care Excellence\"). Nei Paesi Bassi due enti, \"Cursorisch beroepsonderwijs\" (CBO) e \"Nederlands Huisartsen Genootschap\" (NHG), hanno pubblicato rispettivamente le linee guida specialistiche e di assistenza primaria. In Germania, l'Agenzia tedesca per la qualit\u00e0 in medicina (\"\u00c4rztliches Zentrum f\u00fcr Qualit\u00e4t in der Medizin\" - AZQ) coordina un programma nazionale per le linee guida sulla gestione della malattie. Tutte queste organizzazioni sono ora membri del \"Guidelines International Network\" (GIN), una rete internazionale di organizzazioni coinvolte nelle linee guida di pratica clinica.\nLe liste di controllo (\"checklist\") sono state utilizzate nella pratica medica per tentare di assicurare che le linee guida sulla pratica clinica siano effettivamente seguite. Un esempio di queste \"checklist\" \u00e8 la lista di controllo sulla sicurezza chirurgica sviluppata per conto dell'Organizzazione mondiale della sanit\u00e0 dal dott. Atul Gawande. Secondo una meta-analisi dopo l'introduzione della lista di controllo la mortalit\u00e0 \u00e8 scesa del 23% e tutte le complicanze del 40%, ma sono necessari ulteriori studi di alta qualit\u00e0 per rendere pi\u00f9 robusta la meta-analisi.\nProblemi.\nLe linee guida possono perdere la loro rilevanza clinica man mano che invecchiano e nel frattempo la ricerca fa emergere nuovi aspetti ed approcci. Anche il 20% delle cosiddette \u201craccomandazioni forti\u201d delle linee guida, specialmente se basate su opinioni di esperti piuttosto che su prove, possono dover essere ritirate entro pochi anni.\nIl quotidiano statunitense New York Times in un articolo apparso nel 2004 metteva in evidenza come anche alcune semplici linee guida di pratica clinica non erano in realt\u00e0 seguite dagli operatori sanitari con la regolarit\u00e0 ed attenzione che avrebbero dovuto essere messe in atto.\nLe linee guida possono presentare sia problemi metodologici che di conflitto di interessi. A causa di ci\u00f2 la qualit\u00e0 delle linee guida pu\u00f2 variare considerevolmente, specialmente per alcune linee guida pubblicate on-line e che possono non aver seguito degli standard metodologici che possono invece dover essere richiesti da alcune rinomate istituzioni di garanzia (\"clearinghouse\"). Talvolta pu\u00f2 anche accadere che le linee guida possano formulare raccomandazioni pi\u00f9 forti delle evidenze a supporto. Il mondo delle linee guida appare pertanto in costante divenire e sono state ricercate le possibili risposte a molti di questi problemi che si hanno con le linee guida tradizionali: il British Medical Journal, ad esempio, ha creato una nuova serie di linee guida ritenute affidabili e incentrate sulle questioni mediche pi\u00f9 urgenti, chiamate \"raccomandazioni rapide del BMJ\"."}
{"id": "6902692", "revid": "1543377", "url": "https://it.wikipedia.org/wiki?curid=6902692", "title": "Saturn Awards 2009", "text": "La 35\u00aa edizione dei Saturn Awards si \u00e8 svolta il 25 giugno 2009 a Burbank in California, per premiare le migliori produzioni cinematografiche del 2008. \nVincitori e candidati.\nI vincitori sono indicati in grassetto, a seguire gli altri candidati."}
{"id": "6902694", "revid": "104458", "url": "https://it.wikipedia.org/wiki?curid=6902694", "title": "Giandomenico Salvadori", "text": "Biografia.\nNato a Feltre, in provincia di Belluno, nel 1992, vive a Mezzano, in provincia di Trento. Inizia a praticare lo sci di fondo a 6 anni, nel 1998. Nel 2010, a 18 anni, partecipa alle sue prime gare importanti.\nNel 2012 partecipa ai Mondiali juniores ad Erzurum, in Turchia, arrivando 4\u00ba nella staffetta 4x5 km.\nDebutta in Coppa del Mondo il 5 dicembre 2015, a Lillehammer, in Norvegia.\nNel 2016 arriva 68\u00ba in classifica generale di Coppa del Mondo e 42\u00b0 in quella di distanza.\nL'anno successivo \u00e8 di scena ai Mondiali di Lahti, in Finlandia, dove partecipa a tre gare: la 15 km tecnica classica, chiusa al 21\u00ba posto in 38'51\"1, l'inseguimento 30 km, dove arriva 10\u00ba in 1h09'54\"0, anche in questo caso, come nella 15 km, migliore degli italiani in gara, e la staffetta 4x10 km, terminata in ottava posizione.\nA 25 anni partecipa ai Giochi olimpici di in tre competizioni: lo skiathlon 30 km, che chiude al 26\u00ba posto in 1h18'36\"9, la 50 km tecnica classica, dove arriva 16\u00ba in 2h13'45\"4, e la staffetta 4x10 km, dove, insieme a Francesco De Fabiani, Federico Pellegrino e Maicol Rastelli, termina 7\u00b0 in 1h35'40\"1; l'anno successivo ai Mondiali di Seefeld in Tirol \u00e8 stato 26\u00ba nella 50 km, 16\u00ba nell'inseguimento e 10\u00ba nella staffetta, mentre a quelli di Oberstdorf 2021 si \u00e8 classificato 22\u00ba nell'inseguimento. Ai XXIV Giochi olimpici invernali di si \u00e8 piazzato 22\u00ba nella 15 km, 18\u00ba nella 50 km, 48\u00ba nell'inseguimento e 8\u00ba nella staffetta."}
{"id": "6902695", "revid": "767487", "url": "https://it.wikipedia.org/wiki?curid=6902695", "title": "The Happy Prince - L'ultimo ritratto di Oscar Wilde", "text": "The Happy Prince - L'ultimo ritratto di Oscar Wilde (\"The Happy Prince\") \u00e8 un film del 2018 diretto da Rupert Everett.\nIl film \u00e8 incentrato sulla figura di Oscar Wilde, interpretato dallo stesso regista esordiente Everett che firma anche la sceneggiatura. Altri protagonisti sono Colin Firth e Emily Watson.\nTrama.\n1897. Oscar Wilde \u00e8 appena uscito di prigione dopo aver scontato la condanna per omosessualit\u00e0 causata dalla sua storia con Alfred Douglas. Allontanato dalla moglie e dai figli, giunge a Dieppe, dove lo attendono i vecchi amici Reggie Turner e Robert Ross. Wilde assume l'identit\u00e0 fittizia di Sebastian Melmoth e cerca di ricostuire la sua vita: scrive infatti a sua moglie Constance Lloyd per cercare di riappacificarsi con lei, ma invano; inoltre la sua vera identit\u00e0 viene presto scoperta e diventa vittima di atti di omofobia, ai quali risponde con violenza, ricevendo poi severe ammonizioni.\nLo scrittore scrive quindi a Bosie Douglas, il suo vecchio amante che lui non ha mai dimenticato, causando rabbia nel suo amico Robbie, segretamente innamorato di lui da sempre e mai ricambiato. I due si reincontrano e d'istinto fuggono insieme a Napoli, dove abiteranno per qualche tempo in una casa a Posillipo. Qui i due sono liberi di amarsi e condurre la loro vita libertina, ma ben presto Lady Douglas, madre di Bosie, cessa di mandare a suo figlio i sussidi necessari a coprire le loro spese. Lady Douglas \u00e8 disposta a concedere a Bosie la sua rendita e a dare un premio di 200 sterline a Oscar se i due amanti si separeranno. Nonostante la rabbia di Oscar, i due cedono e si separano. Poco dopo Constance muore per le complicazioni dovute a un'operazione chirurgica, e a Oscar viene negata la patria potest\u00e0 dei due figli avuti con lei.\nOrmai incapace di scrivere, Oscar ripara a Parigi, dove vive di espedienti e dell'elemosina dei suoi vecchi sostenitori. Reincontra Reggie e Robbie e poco dopo ritrova Bosie, divenuto ricco in seguito alla morte di suo padre; il suo vecchio amante rifiuta con violenza di aiutarlo. Intanto lo scrittore comincia a manifestare strani sintomi che lui attribuisce a un avvelenamento da cozze, sospettando per\u00f2 si possa trattare di sifilide. L'uomo intanto conosce due fratelli accattoni con i quali condivide la miseria: il maggiore diventa suo favorito, mentre il minore desidera ascoltare la fiaba \"Il principe felice\", che lo scrittore raccontava sempre ai figli.\nOscar si aggrava e si rende necessaria un'operazione chirurgica per l'asportazione di un ascesso. Il precario stato fisico in cui si trova gli causa delle infezioni post-operatorie che in breve tempo lo conducono al coma. Con le sue ultime forze Oscar chiede un'estrema unzione cattolica, per poi morire attorniato dai pochi amici che gli sono rimasti.\nAl funerale Robbie contesta a Bosie di essere stato un ipocrita, perch\u00e9 piange la morte dell'uomo che l'aveva sempre amato e che lui aveva abbandonato senza dimostrare alcuna gratitudine. Bosie risponde che queste parole sono dettate dalla gelosia, e che solo lui sar\u00e0 ricordato al fianco di Oscar Wilde, mentre Robbie sar\u00e0 dimenticato.\nAlla fine del film, i titoli informano che Bosie morir\u00e0 da solo e in povert\u00e0 nel 1945, mentre Robbie, deceduto nel 1918, sar\u00e0 sepolto nella stessa tomba di Oscar. Quest'ultimo sar\u00e0 riabilitato solo nel 2017 assieme a tutte le altre persone ingiustamente condannate a causa della loro omosessualit\u00e0.\nProduzione.\nLe riprese principali del film sono iniziate a met\u00e0 settembre 2016 in Baviera, in Germania. Altre riprese sono state effettuate in Francia, Belgio e Italia (Napoli).\nDistribuzione.\nLa pellicola \u00e8 stata presentata in anteprima al Sundance Film Festival 2018 il 21 gennaio 2018. \u00c8 uscito nelle sale cinematografiche italiane il 12 aprile 2018, distribuito dalla Vision Distribution.\nIncassi.\nIn Canada e Stati Uniti la pellicola ha guadagnato 464.495 dollari."}
{"id": "6902698", "revid": "125059316", "url": "https://it.wikipedia.org/wiki?curid=6902698", "title": "Buggy (videogioco)", "text": "Buggy, pubblicato in Nord America con il titolo Team Losi RC Racer nell'edizione PlayStation, \u00e8 un simulatore di guida sviluppato e pubblicato da Gremlin Interactive nel 1998.\nModalit\u00e0 di gioco.\nL'obiettivo del gioco \u00e8 quello di vincere varie gare per sbloccare nuovi livelli e anche altri veicoli, in diversi scenari; usando la terza persona da parte del giocatore. Il gioco ha una modalit\u00e0 storia, composta di vari livelli, ognuno con una variabilit\u00e0 tra le due e le cinque mappe giocabili. Completando quest'ultime, si sbloccano nuove macchine da corsa. I congegni vengono valutati in base a quattro statistiche: velocit\u00e0, accelerazione, aderenza alla strada e peso; motivo per cui il giocatore deve scegliere in base alla gara che deve percorrere quale sia la migliore per l'occasione. Inizialmente la dotazione di macchine \u00e8 di cinque.\n\u00c8 possibile anche la modalit\u00e0 multiplayer, in cui lo schermo viene diviso a met\u00e0. Nella versione computer si pu\u00f2 giocare in due solamente attraverso i protocolli IPX e TCP.\nAspetti tecnici.\nIl videogioco \u00e8 stato pubblicato in versione per Microsoft Windows e PlayStation dapprima il 30 giugno del 1998 in Europa e successivamente dal 1\u00ba ottobre dello stesso anno nell'America del Nord. Il gioco \u00e8 stato messo in commercio anche in Giappone e Australia.\nSuccessivamente, \u00e8 stato reso disponibile anche nella piattaforma Steam.\nAccoglienza.\n\"Buggy\" ha ricevuto recensioni discordanti tra di loro. Il magazine olandese Power Unlimited ha dato un punteggio di 86 su 100 al videogioco, sottolineandone l'originalit\u00e0. Anche la rivista inglese PC Zone gli ha dato un rating di 80 su 100, affermando anche la validit\u00e0 dello scenario. Nonostante ci\u00f2, GameStar, giornale tedesco, accoglie il videogioco con 22 su 100."}
{"id": "6902702", "revid": "890997", "url": "https://it.wikipedia.org/wiki?curid=6902702", "title": "Tottenham Court Road (metropolitana di Londra)", "text": "Tottenham Court Road \u00e8 una stazione della metropolitana di Londra situata all'incrocio tra le linee Central e Northern.\nStoria.\nApertura della linea Central.\nLa stazione \u00e8 stata inaugurata il 30 luglio 1900 inserita nella \"Central London Railway\" (CLR).\nI binari si trovano sotto Oxford Street a ovest di \"St Giles' Circus\", mentre l'edificio della stazione originale era in Oxford Street, progettato da Harry Bell Measures. Demolito nel 2009, \u00e8 stato completamente rinnovato e riaperto al pubblico nel 2015.\nApertura della linea Northern.\nIl 22 giugno 1907 \u00e8 stata aperta anche la stazione sulla \"Charing Cross, Euston &amp; Hampstead Railway\" (CCE&amp;HR), successivamente inglobata nella Northern line. Inizialmente questa nuova stazione si chiamava Oxford Street fino al 3 settembre 1908, quando \u00e8 stato aperto un interscambio con la Central Line mantenendo il nome di Tottenham Court Road. L'edificio originale della stazione della CCE&amp;HR \u00e8 stato demolito per costruire il grattacielo del Centre Point.\nModifiche fino agli anni 80.\nDurante gli anni 20 gli ascensori originali sono stati sostituiti con scale mobili\nNel 1984 gli interni della stazione sono stati rinnovati, utilizzando mosaici creati da Eduardo Paolozzi, che sono stati in parte rimossi recentemente per permettere l'espansione della stazione per la futura linea della National Rail\nModifiche dagli anni 90 a oggi.\nIn seguito all'incendio di King's Cross del 18 novembre 1987, alla \"London Underground\" \u00e8 stato ufficialmente chiesto di investigare sui flussi di passeggeri e di snellire i punti di congestione. All'epoca la stazione aveva quattro entrate intorno all'incrocio tra Tottenham Court Road e Oxford Street, di cui una da un sottopassaggio collegato al Centre Point. Nel 1991 \u00e8 stato varato un atto del Parlamento per consentire l'espansione della stazione, che \u00e8 stata completamente rinnovata a met\u00e0 degli anni 10 nell'ambito del progetto Crossrail.\nNella nuova biglietteria \u00e8 esposta l'opera permanente \"Diamonds and Circles\" dell'artista concettuale francese Daniel Buren.\nStrutture e impianti.\nLa stazione di Tottenham Court Road si trova nella \"Travelcard Zone 1\".\nInterscambi.\nNelle vicinanze della stazione effettuano fermata numerose linee urbane automobilistiche, gestite da London Buses."}
{"id": "6902703", "revid": "1526204", "url": "https://it.wikipedia.org/wiki?curid=6902703", "title": "Fosmide", "text": ""}
{"id": "6902707", "revid": "184755", "url": "https://it.wikipedia.org/wiki?curid=6902707", "title": "Domenico Coppi", "text": "Biografia.\nFiglio di Luigi si trasfer\u00ec ancora bambino a Firenze. Lavor\u00f2 come carbonaio e falegname ed entr\u00f2 in contatto con i fotografi fiorentini Alinari e Brogi. La sua attivit\u00e0 di fotografo inizi\u00f2 a Prato intorno al 1902. Quando i Salvi cessaroro l\u2019attivit\u00e0, nello stabilimento fotografico, Coppi subentr\u00f2 e si dichiar\u00f2 \u201csuccessore di G. Salvi\u201d. Dopo il 1905 si trasfer\u00ec nei locali di piazza Buonamici. La nuova attivit\u00e0 \"Fotografia Coppi\" venne inaugurata nell\u2019aprile 1905 ed fu destinata a segnare la storia della fotografia a Prato.\nMembro del circolo dei Misoduli, Coppi si inser\u00ec negli spazi lasciati dai Salvi e puntando sulla novit\u00e0 di un moderno studio fotografico, secondo quanto accadeva da tempo nelle grandi citt\u00e0. L'attivit\u00e0 fotografica divenne attrasse i pratesi facoltosi, intenzionati ad avere un ritratto per s\u00e9 o per la propria famiglia. Coppi esegu\u00ec non solo ritratti in studio ma anche fotografie all'aperto, soprattutto nella campagna di Schignano dove possedeva una casa. Fotograf\u00f2 mutilati e invalidi di guerra in gita a Trieste e Venezia, documentando una mostra di tessuti pratesi in Tripolitania. Si dedic\u00f2 anche ai collage fotografici, ai fotomontaggi e alle stampe eseguite con diversi procedimenti.\nNel 1929 cess\u00f2 l\u2019attivit\u00e0 nello studio di piazza Buonamici a causa di problemi di salute e forse anche dalla concorrenza.\nDomenico Coppi ebbe come allievi i futuri fotografi professionisti: Carlo Silli, Adolfo Massai e Alfredo Ranfagni, al quale insegn\u00f2 il mestiere e al quale la moglie lasci\u00f2 l\u2019archivio dei negativi, acquisito successivamente dall\u2019Archivio Fotografico Toscano."}
{"id": "6902713", "revid": "729019", "url": "https://it.wikipedia.org/wiki?curid=6902713", "title": "Cantieri di Penho\u00ebt", "text": "I Cantieri di Penho\u00ebt sono antichi cantieri navali situati a Saint-Nazaire, lungo l'estuario della Loira. Essi sono i predecessori dei Chantiers de l'Atlantique, divenuti poi STX France.\nStoria.\nI cantieri di Penho\u00ebt di Saint-Nazaire furono fondati nel 1861 da John Scott e dai fratelli Pereire. Furono i primi cantieri di Saint-Nazaire.\nNel 1955 essi si fusero con i cantieri di compropriet\u00e0 Ateliers et Chantiers de la Loire per divenire i Chantiers de l'Atlantique.\nNavi costruite.\nVi furono costruiti i piroscafi destinati alle nuove linee della Compagnie g\u00e9n\u00e9rale transatlantique.\nIl piroscafo \"Imp\u00e9ratrice Eug\u00e9nie\" (1864), il \"France\", il \"Paris\", l'\"\u00cele-de-France\" (1927) e il \"Normandie\" (1932), sono stati costruiti nei cantieri di Penho\u00ebt.\nUn cargo, il \"Mont Viso\", fu varato il 20 novembre 1911 per la Soci\u00e9t\u00e9 g\u00e9n\u00e9rale des transports maritimes (SGTM).\nLa portaerei \"Joffre\" fu ivi iniziata nel 1938, ma la sua costruzione non fu mai portata a termine a causa dello scoppio della seconda guerra mondiale."}
{"id": "6902735", "revid": "438678", "url": "https://it.wikipedia.org/wiki?curid=6902735", "title": "The Open House", "text": "The Open House \u00e8 un film horror americano del 2018 scritto e diretto da Matt Angel e Suzanne Coote, con protagonisti Dylan Minnette, Piercey Dalton, Sharif Atkins, Patricia Bethune e Aaron Abrams. Il film \u00e8 stato rilasciato su Netflix il 19 gennaio 2018.\nTrama.\nIl padre di Logan, Brian, viene ucciso durante un incidente automobilistico, pertanto per via dei problemi finanziari, Logan e la madre Naomi devono abbandonare temporaneamente la casa familiare per trasferirsi nella casa di montagna della sorella di Naomi, finch\u00e9 questa non verr\u00e0 venduta. Durante il viaggio, Naomi e Logan incontrano l'anziana vicina, Martha, che si comporta in maniera strana, e Chris, il gestore di un negozio.\nLa casa dove si trasferiscono viene regolarmente visitata da potenziali acquirenti, pertanto Naomi e Logan devono temporaneamente lasciarla durante le domeniche di apertura. Iniziano una serie di strani accadimenti: gli oggetti vengono spostati oppure spariscono, il telefono suona ma non risponde nessuno, l'interruttore della caldaia viene ripetutamente spento e vi sono rumori inspiegabili. Una notte, Logan vede un'auto che sosta nell'accesso alla casa e all'esterno trova Martha che vaga senza meta; Martha allude poi al suo marito deceduto, sostenendo che sia vivo.\nViene chiamato il tecnico della manutenzione della caldaia, che rivela che il marito di Martha \u00e8 veramente deceduto e che Martha soffre della malattia di Alzheimer, e questo sembra spiegare alcuni strani fatti che erano accaduti. Il tecnico trova il telefono di Logan, che era scomparso, presso la caldaia, portando Naomi a pensare che Logan si stia prendendo gioco di lei, e i due discutono animatamente, Quella notte, viene rivelato che c'\u00e8 una figura che vaga per la casa, e una sera Naomi e Logan scoprono che qualcuno si \u00e8 introdotto in casa, chiamano la polizia che per\u00f2 non trova tracce. Non potendosi permettere un hotel, la madre e il figlio sono costretti a rimanere nella casa per la notte.\nLogan contatta Chris, che acconsente a passare la notte con loro. A notte fonda Logan scopre che Chris \u00e8 stato portato nell'automobile all'esterno, con la gola tagliata. Un uomo non identificato colpisce Logan, che perde i sensi; l'assalitore versa dell'acqua sul corpo del ragazzo, lasciandolo al gelo dell'inverno, ed entra in casa per sdraiarsi nel letto di Naomi. La donna si sveglia, trova delle fotografie in cui lei e il figlio sono ritratti mentre dormono nei loro letti. Naomi viene assalita, legata e torturata. Logan rinviene, entra in casa e libera la madre, ma scopre che tutte le SIM dei telefoni sono state rimosse e non pu\u00f2 pertanto chiamare i soccorsi. Nel tentativo di aiutare la madre, la accoltella scambiandola per l'assalitore; Naomi gli intima di scappare prima di morire, ma l'assalitore sopraff\u00e0 Logan e gli toglie le lenti a contatto, lasciandolo poi fuggire.\nLogan scappa nei boschi e si nasconde anche da Martha, che non riesce a riconoscere per via della mancanza delle lenti. Vaga nel gelo invernale fino al mattino, e vicino ad un torrente si abbandona all'ipotermia. L'assalitore lo trova, e lo strangola mentre il ragazzo lotta invano.\nNel finale il corpo di Logan viene lasciato senza vita nei pressi del torrente, mentre l'assalitore guida per dirigersi ad un altro evento di apertura di una casa in vendita.\nDistribuzione.\nIl film \u00e8 uscito su Netflix il 18 gennaio 2018.\nCast.\nCritica.\nIl film \u00e8 stato accolto in maniera negativa dalla critica. Sul sito Rotten Tomatoes ottiene solo l'11% delle recensioni professionali positive, con un voto medio di 3 su 10, basato su 9 recensioni. Il film \u00e8 stato aspramente criticato per problemi relativi alla trama e alla sceneggiatura, in particolar modo a venire stroncato negativamente dalla critica \u00e8 stato il finale del film, definito come incoerente, totalmente insensato e altamente deludente."}
{"id": "6902738", "revid": "115730609", "url": "https://it.wikipedia.org/wiki?curid=6902738", "title": "Alessandro Romani (pittore)", "text": "Biografia.\nAlessandro Romani nacque a Scansano, in provincia di Grosseto, nell'anno 1800 da una famiglia di origine campana. Il nonno, commerciante, si era trasferito in Toscana da Sorrento; il padre fu funzionario della Camera di soprintendenza comunitativa di Grosseto. La condizione benestante della famiglia rese possibile al giovane Alessandro di compiere gli studi presso l'Istituto di belle arti di Siena e l'Universit\u00e0 di Firenze, dove nel 1823 consegu\u00ec la laurea in Architettura. \nGi\u00e0 nel 1819 si era distinto, a Siena, in un concorso di disegni architettonici e nel 1824 vinse, durante un soggiorno a Roma, la medaglia d'oro per il disegno della facciata dell'Ara Coeli. Dato questo promettente inizio di carriera, nel 1828 Alessandro Romani decise di stabilirsi a Firenze insieme alla moglie Vittoria Malaguida, di Pienza, ma solo pochi anni pi\u00f9 tardi, nel 1834, torn\u00f2 a vivere a Scansano, dove rimase per dieci anni. \nNel 1844, a seguito della morte del padre e al sopraggiungere di notevoli difficolt\u00e0 economiche dovute al mantenimento di una famiglia numerosa \u2013 nove figli, la moglie e la madre vedova \u2013, si trasfer\u00ec di nuovo a Siena, dove partecip\u00f2 alla vita cittadina entrando a far parte della Guardia civica (1847), del Circolo democratico di Fontebranda e del Circolo popolare senese, istituzioni che si proponevano di diffondere l'istruzione nella popolazione dei pi\u00f9 bassi strati sociali. Nel 1848 fu ammesso come socio all'Accademia dei Tegei, presso cui divenne professore di geometria descrittiva applicata alle arti. Nello stesso anno gli si present\u00f2 l'occasione di realizzare vedute pittoriche per una guida di Siena illustrata progettata in vista del X Congresso degli scienziati italiani. In seguito agli avvenimenti politici di quell'anno, per\u00f2, il Congresso fu annullato e la guida pubblicata solo nel 1862. Nel frattempo Alessandro Romani venne incaricato, nel 1850, di compiere ricerche storiche, corredate di disegni, su alcuni luoghi e personaggi citati nella Divina Commedia, per conto del celebre dantista George John Warren Lord Vernon. A causa di alcuni dissapori sorti con il committente, l'incarico non gli fu rinnovato ed il libro, che avrebbe contenuto solo alcuni dei disegni realizzati dal Romani, fu edito diversi anni pi\u00f9 tardi. \nAncora angosciato da problemi economici derivati dalla situazione lavorativa instabile: riusciva a dare solo occasionalmente lezioni di disegno di paesaggio a convittori del Convitto Tolomei di Siena, Alessandro Romani si ammal\u00f2 nel dicembre 1853 e mor\u00ec verosimilmente tra la fine del 1854 e l'inizio del 1855.\nArchivio.\nIl \"Fondo Alessandro Romani\" \u00e8 conservato presso la Biblioteca comunale di Siena degli Intronati. \u00c8 costituito perlopi\u00f9 da diari, agende e taccuini."}
{"id": "6902740", "revid": "2093951", "url": "https://it.wikipedia.org/wiki?curid=6902740", "title": "Agostino Trap\u00e8", "text": " \nBiografia.\nNato a Montegiorgio nelle Marche il 9 gennaio del 1915, Trap\u00e8 fu ordinato sacerdote a Roma il 15 luglio 1937. Si laure\u00f2 in Teologia sistematica nel 1938 presso l'Universit\u00e0 Gregoriana con una tesi intitolata \"Il concorso divino nel pensiero di Egidio Romano\", pubblicata a Tolentino nel 1942.\nTrap\u00e8 fu professore presso la Pontificia Universit\u00e0 Lateranense dal 1960 al 1983. \nPriore Generale dell'Ordine agostiniano dal 26 agosto 1965 al 10 settembre 1971, Agostino Trap\u00e8 promosse la fondazione dell'Istituto Patristico Augustinianum.\nTrap\u00e8 ha fondato e diretto la \"Nuova Biblioteca Agostiniana\", che si occupa della pubblicazione dell'Opera Omnia di Sant'Agostino in edizione bilingue latino-italiano (Edita da Citt\u00e0 Nuova), e la serie del \"Corpus Scriptorum Augustinianorum\", che pubblica le opere dei filosofi scolastici agostiniani.\nLe sue opere sono state tradotte in varie lingue."}
{"id": "6902744", "revid": "112987269", "url": "https://it.wikipedia.org/wiki?curid=6902744", "title": "Kurt Heinrich Debus", "text": "Biografia.\nNacque nel 1908 a Francoforte dove segu\u00ec il primo ciclo di studi. Successivamente studi\u00f2 presso l'Universit\u00e0 di Darmstadt dove si laure\u00f2 in ingegneria meccanica ed elettrica e dove fu assistente nella facolt\u00e0 di ingegneria elettrica. Nel 1939 consegu\u00ec il dottorato in Ingegneria con una tesi sui picchi di tensione. Nel corso della II guerra mondiale fece parte del programma di sviluppo del razzo V2 dirigendo il personale incaricato dei test di volo a Peenem\u00fcnde. Il 2 maggio 1945 fu catturato, insieme ad altri scienziati guidati dal fratello di Wernher von Braun, da soldati dell'esercito statunitense nei pressi di Schattwald ed internato a Garmisch-Partenkirchen. Alla fine del 1945 fu trasferito in Texas a Fort Bliss con un contratto speciale di impiego per l'esercito statunitense insieme ad altri scienziati. Fu direttore del Dipartimento di guida e controllo dei razzi a Fort Bliss per poi essere trasferito, come assistente del direttore Werner von Braun, presso il Redstone Arsenal a Huntsville che divenne il centro di progettazione dei razzi per l'Esercito statunitense. Con l'inizio del progetto del missile Redstone Debus fu nominato, a novembre del 1951, capo del dipartimento che si occupava dei lanci dei razzi sperimentali. In questo ambito il dipartimento si occup\u00f2 del lancio del primo missile con testata nucleare nell'Oceano Pacifico. A partire dal 1952 Debus si occup\u00f2 della realizzazione di una base di lancio per i missili Redston, Jupiter, Jupiter C e Juno I e Juno II a Cape Canaveral fino al 1960 anno in cui tutta l'organizzazione missilistica civile fu trasferita alla NASA. A partire dall'Inizio del 1961 Debus diresse la progettazione e la realizzazione della costruzione delle strutture di lancio dei missili Saturno nella zona nord di Cape Canaveral che, una volta operative, divennero nel 1962 il Launch Operations Center della NASA rinominato alla morte di John Kennedy John F. Kennedy Space Center e di cui Debus fu direttore, carica che lasci\u00f2 nel 1974 al momento del suo pensionamento.\nRiconoscimenti.\nRicevette numerosi riconoscimenti per la sua carriera tra cui la NASA Distinguished Service Medal \nA Kurt Heinrich Debus la UAI ha intitolato il cratere lunare Debus "}
{"id": "6902745", "revid": "1731103", "url": "https://it.wikipedia.org/wiki?curid=6902745", "title": "Marco Rose", "text": "Caratteristiche.\nRose predilige un calcio prettamente offensivo e aggressivo, caratterizzato da passaggi veloci e verticalizzazioni; per attuare tali idee ha spesso utilizzato il modulo 4-4-2 ma, a seconda dell'avversario, anche il 4-3-3 o il 4-2-3-1.\nCarriera.\nCalciatore.\nCalcisticamente cresciuto nel settore giovanile della Lokomotive Lipsia, Rose debutta tra i professionisti nel 1995 in 2. Bundesliga.\nNel 2000 viene acquistato dall'Hannover, con cui vince il campionato cadetto ed ottiene la promozione in Bundesliga.\nNel 2002 si trasferisce al Magonza, squadra in cui resta fino al termine della sua carriera nel 2010.\nAllenatore.\nNel 2012 diventa l'allenatore della sua prima squadra da calciatore, la Lokomotive Lipsia, guidandola al 10\u00b0 posto in Regionalliga Nordost.\nDopo quattro anni alla guida del settore giovanile del Salisburgo, viene promosso in prima squadra nel 2017 per sostituire il dimissionario \u00d3scar Garc\u00eda; con i bianco-rossi vince due volte la Bundesliga (2017-2018 e 2018-2019) e una volta la \u00d6FB-Cup (2018-2019), oltre a raggiungere la semifinale di Europa League nella stagione 2017-2018, dove viene eliminato dall'Olympique Marsiglia ai tempi supplementari.\nNel 2019 diventa l'allenatore del Borussia M\u00f6nchengladbach, riportando i bianco-verdi in Champions League dopo quattro anni. Nella stagione 2020-2021 supera la fase a gironi in un gruppo che comprendeva Real Madrid, Shakhtar Donetsk e Inter, piazzandosi al secondo posto alle spalle dei \"Blancos\"; agli ottavi di finale viene per\u00f2 eliminato dal Manchester City di Josep Guardiola.\nNel 2021 diventa l'allenatore del Borussia Dortmund. Il 17 agosto, all'esordio con i giallo-neri, perde la DFL-Supercup contro il Bayern Monaco."}
{"id": "6902776", "revid": "574302", "url": "https://it.wikipedia.org/wiki?curid=6902776", "title": "Saturn Award per il miglior film thriller", "text": "Il Saturn Award per il miglior film thriller (\"Best Thriller Film\") \u00e8 un premio assegnato annualmente nel corso dei Saturn Awards dal 2011.\nDal 1995 al 2010 \u00e8 stato consegnato in una categoria unica come Saturn Award per il miglior film d'azione/di avventura/thriller (\"Best Action, Adventure or Thriller Film\"), mentre negli anni 2011-2013 \u00e8 stato accorpato con il premio Miglior film horror."}
{"id": "6902777", "revid": "574302", "url": "https://it.wikipedia.org/wiki?curid=6902777", "title": "Saturn Award per il miglior film d'azione/di avventura/thriller", "text": ""}
{"id": "6902783", "revid": "110157", "url": "https://it.wikipedia.org/wiki?curid=6902783", "title": "Borja Vidal Fern\u00e1ndez", "text": "Carriera.\nHa iniziato la propria carriera sportiva come cestista, disputando il Mondiale Under-21 del 2001 con la nazionale spagnola. Nel 2005 ha deciso di ritirarsi dalla pallacanestro e un anno pi\u00f9 tardi \u00e8 diventato pallamanista. Nel 2013 ha ottenuto la cittadinanza qatariota, diventando cos\u00ec membro della nazionale asiatica, con cui ha conquistato l'argento ai Mondiali del 2015."}
{"id": "6902786", "revid": "599013", "url": "https://it.wikipedia.org/wiki?curid=6902786", "title": "Giacomo Carini", "text": ""}
{"id": "6902794", "revid": "599013", "url": "https://it.wikipedia.org/wiki?curid=6902794", "title": "Stefan Zelger", "text": "Biografia.\nAttivo in gare FIS dal marzo del 2012, ha debuttato in Coppa del Mondo il 14 gennaio 2017 a Dobbiaco (50\u00ba), ai Giochi olimpici invernali a , dove si \u00e8 classificato 60\u00ba nella 15 km e 41\u00ba nella sprint, e ai Campionati mondiali a Seefeld in Tirol 2019, dove \u00e8 stato 57\u00ba nella 15 km e 29\u00ba nella sprint.\nIn carriera ha gareggiato anche nello skiroll, sport nel quale ha vinto un oro tra gli junior ai Mondiali del 2015 in Val di Fiemme."}
{"id": "6902800", "revid": "599013", "url": "https://it.wikipedia.org/wiki?curid=6902800", "title": "H\u00e9ctor Manzano", "text": ""}
{"id": "6902801", "revid": "767487", "url": "https://it.wikipedia.org/wiki?curid=6902801", "title": "Landless People's Movement", "text": "Il Landless People's Movement (in lingua inglese \"Movimento della Gente Senzaterra\") \u00e8 un movimento sociale indipendente in Sudafrica. \u00c8 composto da gente di campagna e che vive in baraccopoli situate ai margini delle citt\u00e0 e della societ\u00e0. Il movimento si prefigge lo scopo di boicottare le elezioni parlamentari e ha forti contrasti con il Congresso Nazionale Africano; \u00e8 affiliato alla Via Campesina e fa parte del gruppo Poor People's Alliance. Il movimento \u00e8 fondatore della campagna \"No Land! No House! No Vote!\" iniziata nel 2004."}
{"id": "6902802", "revid": "12109", "url": "https://it.wikipedia.org/wiki?curid=6902802", "title": "Global Hawk", "text": ""}
{"id": "6902804", "revid": "287204", "url": "https://it.wikipedia.org/wiki?curid=6902804", "title": "Fu\u00dfballsportverein Frankfurt 1899 (femminile)", "text": "Il Fu\u00dfballsportverein Frankfurt 1899 e.V., abbreviato in FSV Frankfurt (italiano: FSV Francoforte) fu una squadra di calcio femminile tedesca, sezione femminile dell'omonimo club con sede a Francoforte sul Meno, citt\u00e0 dell'Assia.\nInattiva dall'estate 2006, nel suo palmar\u00e8s figurano tre titoli di Campione di Germania, il primo dell'allora Germania Ovest, e cinque Coppe di Germania."}
{"id": "6902805", "revid": "1605525", "url": "https://it.wikipedia.org/wiki?curid=6902805", "title": "Uscirne vivi", "text": "Uscirne vivi (in lingua inglese \"Dear Life\") \u00e8 una raccolta di racconti della scrittrice canadese Alice Munro, pubblicata nel 2012 da McClelland e Stewart.\nIl libro avrebbe dovuto essere promosso anche da una lettura al Festival internazionale degli autori di Toronto, anche se l'apparizione fu cancellata per motivi di salute.\nPubblicazione.\nLa maggior parte delle storie raccolte in \"Uscirne vivi\" vennero pubblicate precedentemente. Amundsen, Corrie, Dear Life, Gravel, Haven e Leaving Maverly sono stati originariamente pubblicati su The New Yorker. Dolly invece fu pubblicato per la prima volta su Tin House.\nCritica.\nKate Kellaway, sul The Guardian descrive queste storie come \"concise, minuziose e magistrali\" notando che hanno una \"sottile, nascosta e intelligenza brillante\".\nRuth Scurr, che scrive The Telegraph, indica l'aspetto autobiografico della collezione e dichiara essere: \"una sfida sovversiva all'idea di autobiografia: una fusione intenzionale di finzione e sentimento\". Il critico continua a suggerire che la collezione potrebbe essere l'ultima della Munro e se cos\u00ec fosse, sarebbe un finale \"spettacolare\"."}
{"id": "6902809", "revid": "62004", "url": "https://it.wikipedia.org/wiki?curid=6902809", "title": "Giro dell'Appennino 1973", "text": "Il Giro dell'Appennino 1973, trentaquattresima edizione della corsa, si svolse il 5 agosto 1973, su un percorso di 254\u00a0km. La vittoria fu appannaggio dell'italiano Italo Zilioli, che complet\u00f2 il percorso in 6h39'48\", precedendo i connazionali Gianni Motta e Michele Dancelli.\nI corridori che partirono furono 93, mentre coloro che tagliarono il traguardo di Pontedecimo furono 39. "}
{"id": "6902810", "revid": "1048993", "url": "https://it.wikipedia.org/wiki?curid=6902810", "title": "Fatti sentire", "text": "Fatti sentire \u00e8 il tredicesimo album in studio della cantante italiana Laura Pausini, pubblicato il 16 marzo 2018 dalla Atlantic Records.\nL'album viene pubblicato anche in lingua spagnola con il titolo \"Hazte sentir\".\nAntefatti.\nL'album fu annunciato il 18 dicembre 2017 attraverso i social network dell'artista. Il 26 gennaio 2018 esce il primo singolo \"Non \u00e8 detto\", il 15 gennaio vengono rivelati la copertina e il titolo dell'album, mentre il giorno successivo la track list. \nIl 24 gennaio 2018 viene annunciata la data di uscita dell'album, prevista per il 16 marzo 2018. Il 16 febbraio 2018 \u00e8 stato reso disponibile l'acquisto digitale del brano \"Fantastico (Fai quello che sei)\"; il 2 marzo di \"Un progetto di vita in comune\", mentre il 9 marzo 2018 viene pubblicato per il solo download digitale la versione rivisitata di \"Nadie ha dicho\" in duetto con il gruppo cubano Gente de Zona, duo di salsa reggaeton.\nConcezione.\nL'album \u00e8 composto da 14 tracce inedite tra generi dance, pop, rock, reggeaton e sonorit\u00e0 elettroniche. Le tracce non sono autobiografiche, ma ognuna racconta cose che sono successe all'artista. I brani sono legati da un comun denominatore: in ognuno c'\u00e8 una persona che deve fare una scelta e che deve quindi \"farsi sentire\"\nTra le collaborazioni storiche compaiono Niccol\u00f2 Agliardi (testo in \"Non \u00e8 detto\", \"Frasi a met\u00e0\", \"Zona d'ombra\"), Cheope (testo in \"Un progetto di vita in comune\"), Daniel Vuletic (musica in \"Nuevo\", \"Un progetto di vita in comune\", \"Il caso \u00e8 chiuso\" e \"Francesca (Piccola aliena)\") e Gianluigi Fazio (musica in \"Non \u00e8 detto\"). Figurano inoltre Virginio (testi \"E.STA.A.TE\", \"Fantastico (Fai quello che sei)\" e \"Il caso \u00e8 chiuso\"), Enrico Nigiotti (testo e musica \"Le due finestre\"), Tony Maiello (testo e musica \"Il coraggio di andare\"), Yoel Henriquez (testo \"Nuevo\" brano in lingua spagnola). Il compagno Paolo Carta compare per la musica di quattro canzoni (\"E.STA.A.TE\", \"Fantastico (Fai quello che sei)\", \"No River Is Wilder\", \"L'ultima cosa che ti devo\"). Joseph Carta (figlio di Paolo) figura nella musica di \"Zona d'ombra\". A quasi tutte le tracce collabora Laura Pausini ma solo tre sono firmate interamente dall'artista: \"No River Is Wilder\", \"L'ultima cosa che ti devo\" e \"Francesca (Piccola aliena)\". Riguardo alle collaborazioni l'artista ha commentato: \nIn questo progetto discografico il titolo dell'album non corrisponde ad un titolo di una traccia. \"Fatti sentire\" \u00e8 nascosto ne \"Il coraggio di andare\" scritta con Tony Maiello, dove Laura Pausini ha inserito questo imperativo: \n\"Francesca (Piccola aliena)\" \u00e8 dedicata alla bambina Francesca Morini di Solarolo affetta da una rara malattia, la Sindrome da delezione 1p36; la bimba \u00e8 morta a 2 anni domenica 16 aprile 2017 ed era figlia di Roberta, cugina di Laura Pausini.\nIl 9 marzo viene pubblicato solo in download digitale la versione rivisitata di \"Nadie ha dicho\" in versione reggaeton in duetto con il gruppo cubano Gente de Zona; mentre l'8 giugno viene pubblicato solo in download digitale il singolo \"Novo\", contenente tutte le versioni del brano: duetto portoghese con Simone &amp; Simaria, duetto portoghese remix (inedita), solista portoghese (inedita) e spagnola.\nPromozione.\nL'album \u00e8 stato presentato alla stampa il pomeriggio del 15 marzo 2018 a bordo di un aeroplano \"Airbus A320\" della compagnia \"Alitalia\" sulla tratta Milano-Roma. Il giorno successivo si \u00e8 invece svolto il \"Fatti sentire Day\", un flashmob in piazza Navona a Roma e all'Arco della Pace a Milano.\nLa versione dell'album in lingua italiana viene pubblicata in formato CD e anche in formato doppio LP a tiratura limitata. La versione pubblicata in Brasile il 16 marzo 2018 contiene \"Novo\" in lingua portoghese (con alcune parti in lingua spagnola) in duetto con il duo brasiliano Simone &amp; Simaria, in sostituzione di \"Nuevo\" in lingua spagnola pubblicata sulle altre versioni. Per chi \u00e8 abbonato al servizio di streaming musicale Apple Music \u00e8 stato reso disponibile un video con una interpretazione in versione unplugged di \"Un progetto di vita in comune\". Il 22 ottobre 2018 la versione dell'album in lingua spagnola viene pubblicata anche in formato doppio LP a tiratura limitata.\nIl primo singolo estratto in Italia \u00e8 stato \"Non \u00e8 detto\"; \"Frasi a met\u00e0\" il secondo; \"E.STA.A.TE\" il terzo, \"La soluzione\" il quarto e \"Il coraggio di andare\" il quinto. Come secondo singolo in Svizzera, Belgio, Germania e Francia \u00e8 stato pubblicato \"Nuevo\". Anche in Brasile il primo singolo \u00e8 stato \"Non \u00e8 detto\", il secondo \u00e8 stato \"Novo\" in duetto con il duo brasiliano Simone &amp; Simaria e il terzo \"Frasi a met\u00e0\". In Spagna e in America Latina sono stati estratti come singoli: \"Nadie ha dicho\" (nel mercato latino americano si \u00e8 aggiunta la versione rivisitata in stile latino arricchita da un duetto con il gruppo cubano Gente de Zona), \"Nuevo\", \"El valor de seguir adelante\" con Biagio Antonacci (solo in Spagna) e \"La soluci\u00f3n\" con Carlos Rivera. Nel 2020 a distanza di due anni viene pubblicato l'ultimo singolo solo in Spagna: \"Verdades a medias\" reintepretata in duetto con Bebe e distribuita solo in formato digitale.\nPer la promozione dell'album, Laura Pausini rimane impegnata da luglio a dicembre 2018 in un tour mondiale intitolato \"Fatti sentire World Wide Tour 2018\" e composto da 53 date.\nIl concerto del 21 luglio al \"Circo Massimo\" di Roma viene registrato e trasmesso in prima serata su Canale 5 il 22 settembre successivo, ottenendo 1.553.000 telespettatori con l'8.8% di share.\nIl 7 dicembre 2018 viene riproposto il progetto discografico attraverso un cofanetto con l'aggiunta di un DVD con la registrazione del concerto del 21 luglio al \"Circo Massimo\" di Roma e di un libro di 100 pagine scritto dall'artista. La versione per il mercato italiano intitolata \"Fatti sentire ancora\" ripropone il CD con in aggiunta \"Il coraggio di andare\" in duetto con Biagio Antonacci, per un totale di 15 tracce, mentre la versione per il mercato spagnolo e latino intitolata \"Hazte sentir m\u00e1s\" ripropone il CD con in aggiunta \"El valor de seguir adelante\" in duetto con Biagio Antonacci, \"La soluci\u00f3n\" con Carlos Rivera e \"Nadie ha dicho (remix)\" con Gente de Zona (finora mai incisa su supporto fisico), per un totale di 17 tracce.\nTracce.\n\"Fatti sentire\" (Brasile).\nL'edizione pubblicata in Brasile contiene \"Novo\" in lingua portoghese (con alcune parti in lingua spagnola) in duetto con il duo brasiliano Simone &amp; Simaria (Simone Mendes Rocha Diniz e Sim\u00e1ria Mendes Rocha Escrig), in sostituzione di \"Nuevo\" in lingua spagnola pubblicata sulle altre versioni.\n\"Fatti sentire ancora\".\n\"Fatti sentire ancora\" pubblicato in Italia \u00e8 un cofanetto cartonato (digipack) composto da:\n\"Fatti sentire ancora\" (Brasile).\n\"Fatti sentire ancora\" pubblicato in Brasile \u00e8 un cofanetto cartonato (digipack) composto da:\n\"Hazte sentir\".\nL'edizione del disco pubblicata in Europa, Spagna e Argentina ha la cover con lo sfondo di colore grigio; mentre l'edizione pubblicata in Messico e nel resto dell'America Latina ha la cover con lo sfondo di colore rosa.\n\"Hazte sentir m\u00e1s\".\n\"Hazte sentir m\u00e1s\" pubblicato in Spagna e in America \u00e8 un cofanetto cartonato (digipack) composto da:\nSuccesso commerciale.\nDopo 16 minuti dalla pubblicazione, l\u2019album raggiunge la prima posizione nella classifica iTunes italiana, poche ore dopo arriva in cima alle classifiche in altri 7 paesi del mondo. Esordisce al primo posto della classifica italiana FIMI degli album e durante la sua prima settimana di vendite, viene certificato \"disco d'oro\" e secondo \"Mediatraffic\", risulta il 10\u00ba album pi\u00f9 venduto al mondo con 49.000 copie vendute. Nella terza settimana di vendite ottiene la certificazione di \"disco di platino\" con 50.000 copie vendute in Italia. In seguito alla riedizione dell'album intitolato \"Fatti sentire ancora\" (7 dicembre 2018) torna in vetta alla classifica italiana FIMI ottenendo nuovamente il primo posto e il secondo \"disco di platino\".\n\"Hazte sentir\" nella classifica Billboard degli Stati Uniti d'America ottiene il 5\u00ba posto nella classifica \"Latin Pop Albums\", il 12\u00b0 nella \"World Albums\" e il 35\u00b0 nella \"Latin Albums\".\nPremi e riconoscimenti.\nIl 4 giugno 2018, in occasione dell'annuale Wind Music Award, \"Fatti sentire\" \u00e8 stato premiata nella categoria \"Album Multiplatino\". \"Fatti sentire\" riceve inoltre a novembre 2018 una nomination ai \"Rockol Awards 2018\" nella categoria \"Miglior album italiano\". Inoltre si aggiudica il \"Premios LatinPop 2018\" come miglior disco dell'anno secondo l'omonimo sito web brasiliano.\nCon \"Hazte sentir\" ottiene il 15 novembre 2018 il \"Latin Grammy Award\" nella categoria \"Miglior album pop tradizionale\". Aveva inoltre ricevuto una nomination nella categoria \"Miglior produttore\" (Julio Reyes Copello) con la canzone \"El valor de seguir adelante\".\n\"Fatti sentire ancora\" riceve inoltre a novembre 2019 una nomination ai \"Rockol Awards 2019\" nella categoria \"Miglior album italiano\"."}
{"id": "6902813", "revid": "1924342", "url": "https://it.wikipedia.org/wiki?curid=6902813", "title": "Nuevo (singolo)", "text": "Nuevo \u00e8 un singolo della cantante italiana Laura Pausini, pubblicato il 5 luglio 2018 come secondo estratto dal tredicesimo album in studio \"Hazte sentir\" in Spagna, America Latina, Nord America, Svizzera, Belgio, Germania e Francia.\nDescrizione.\nSeconda traccia dell'album (e della corrispettiva versione italiana \"Fatti sentire\"), il testo \u00e8 interamente in lingua spagnola ed \u00e8 stato scritto da Laura Pausini e Yoel Henriquez, mentre le musiche sono state curate da Daniel Vuletic. Al coro del brano ha partecipato Gaetano Moragas, un ragazzo iscritto al Fan Club ufficiale \"Laura 4U\" scelto attraverso un concorso canoro tenutosi alla festa del Raduno dei Fan a Rimini il 16 settembre 2017.\nRiguardo al brano, la stessa Pausini ha dichiarato: \nL'interpretazione di \"Nuevo\" dal vivo al Circo Massimo di Roma (21 luglio 2018) viene viene inserita nel DVD di \"Fatti sentire ancora \"/\"Hazte sentir m\u00e1s\" del 2018.\nVideo musicale.\nIl videoclip \u00e8 stato diretto da Nuno Gomes e reso disponibile il 5 luglio 2018 attraverso il canale YouTube della Warner Music Italy.\nPubblicazioni.\n\"Nuevo\" (insieme alla versione strumentale) viene pubblicato nel box \"The Singles Collection - Volume 4\" edito dalla Atlantic Records nel 2019, commercializzato attraverso il fan club ufficiale dell'artista \"Laura4u\".\n\"Novo\".\nIl 15 marzo 2018 \u00e8 stata pubblicata per il download digitale e per le radio brasiliane una versione in lingua portoghese (con alcune parti in lingua spagnola) del brano, intitolata \"Novo\" ed estratta come secondo singolo nell'edizione brasiliana di \"Fatti sentire\".\nTale versione, adattata dalla stessa Pausini e caratterizzata da alcune parti in lingua spagnola, presenta inoltre la partecipazione vocale del duo musicale brasiliano Simone &amp; Simaria.\nL'8 giugno 2018 \u00e8 stata pubblicata una seconda versione digitale del singolo composta da quattro tracce: oltre al duetto con Simone &amp; Simaria, sono presenti un remix del duetto in versione sertaneja, la versione solista completamente in lingua portoghese di \"Novo\" e la versione solista in lingua spagnola di \"Nuevo\". La versione solista di \"Novo\" viene poi pubblicata sulla riedizione dell'album intitolata \"Fatti sentire ancora\" uscita il 7 dicembre 2018 in Brasile.\nVideo musicale.\nIl videoclip, diretto da Jo\u00e3o Monteiro e Fernando Moraes e girato a febbraio 2018 in Brasile, \u00e8 stato reso disponibile il 30 marzo 2018 attraverso il canale YouTube della Warner Music Italy."}
{"id": "6902818", "revid": "219110", "url": "https://it.wikipedia.org/wiki?curid=6902818", "title": "Thinstation", "text": "Thinstation \u00e8 un'implementazione Linux gratuita e open source di un sistema operativo thin client. Richiede solo hardware PC x86 standard a 32 bit e pu\u00f2 essere avviato direttamente dalla rete tramite PXE o Etherboot da un server TFTP o da dispositivi locali come dischi rigidi, unit\u00e0 CompactFlash, chiavi USB e CD / DVD. Il requisito minimo \u00e8 una CPU e una RAM di classe i686 dipendenti dall'uso previsto, in genere 64-256 MB.\nThinstation \u00e8 un sistema autonomo, che non richiede alcuna modifica del server finch\u00e9 il server accetta connessioni client remote. Questo \u00e8 vero per:\nAnche un desktop leggero standalone \u00e8 disponibile con Mozilla Firefox e alcune altre applicazioni di base come editor e file manager. Anche un web kiosk \u00e8 una soluzione standard.\nUn'immagine di avvio Thinstation pu\u00f2 essere creata in due modi (in realt\u00e0 solo uno con due percorsi).\n\u00c8 possibile scaricare l'ambiente di sviluppo con DevStation Installer, che configurer\u00e0 per voi un sistema di compilazione su hardware reale o una macchina virtuale che gira su Microsoft Windows, Apple Mac o un computer Unix.\n\u00c8 possibile clonare l'ambiente di sviluppo su una distribuzione Linux installata di propria scelta.\nConfronto con LTSP.\nThinstation \u00e8 simile a Linux Terminal Server Project (LTSP) ma:\nStoria.\nThinstation \u00e8 nata come fork di Netstation nel maggio 2003, ospitata su SourceForge. \u00c8 stato originato da Miles Roper dalla Nuova Zelanda e affiancato da Paolo Salvan (Italia) e Mike Eriksen (Danimarca). Poco dopo Trevor Batley (Australia) si \u00e8 unito allo staff principale, contribuendo con TS-O-Matic ed \u00e8 stato il project leader di ver. 2.3, che non si \u00e8 concretizzato. Marcos Amorim (Brasile) sta dirigendo una versione futura basata su OpenEmbedded. La presente versione 5 \u00e8 sviluppata principalmente da Donald A. Cupp Jr. (USA) ed \u00e8 basata su Crux Linux ver. 2.7. Tobias Paepke (Germania) ha aderito allo sviluppo di ver. 5."}
{"id": "6902820", "revid": "62004", "url": "https://it.wikipedia.org/wiki?curid=6902820", "title": "Le Tour de Filipinas", "text": ""}
{"id": "6902821", "revid": "2033069", "url": "https://it.wikipedia.org/wiki?curid=6902821", "title": "Secret Seven - Thoe khon ngao kap khao thang chet", "text": "Secret Seven - Thoe khon ngao kap khao thang chet (; conosciuta comunemente come Secret Seven) \u00e8 una serie televisiva thailandese diretta da Nuttapong Mongkolsawas e prodotta da GMMTV. \u00c8 andata in onda dal 19 agosto al 2 dicembre 2017 su One31, in latecast su Line TV e successivamente su YouTube.\nTrama.\nPadlom \u00e8 sempre stata una ragazza spaventata dall'amore, finch\u00e9 non scopre che una persona in un gruppo di sette ragazzi \u00e8 innamorato di lei, senza sapere chi \u00e8 tra loro."}
{"id": "6902823", "revid": "287204", "url": "https://it.wikipedia.org/wiki?curid=6902823", "title": "Passaggio in ombra", "text": "Passaggio in ombra \u00e8 un romanzo della scrittrice italiana Mariateresa Di Lascia pubblicato postumo nel 1995.\nIl libro vinse il Premio Strega nello stesso anno; queste circostanze spinsero l'editore Feltrinelli a pubblicizzarlo in modo analogo a com'era successo molti anni prima con \"Il Gattopardo\".\nTrama.\nLa narratrice, Chiara D'Auria, \u00e8 una donna di mezza et\u00e0 non sposata che vive in una citt\u00e0 dell'Italia meridionale, nell'appartamento lasciatole in eredit\u00e0 dalla prozia Peppina Curatore, che le era legatissima. Sentendo approssimarsi la morte, essa si mette a rievocare gli eventi della sua vita e di quelle dei suoi famigliari.\nPrima parte: \"L'audacia\".\nIn un paese della Puglia, poco prima della Seconda guerra mondiale, giunge una nuova levatrice, Anita Riccetti. Di questa s'invaghisce Francesco D'Auria, figlio di un intrallazzatore locale con qualche bene al sole chiamato Tripoli per aver combattuto nella guerra italo-turca. Quando l'Italia entra in guerra, Francesco si arruola volontario nelle camicie nere ed \u00e8 inviato nella Jugoslavia occupata; dopo l'8 settembre 1943 diserta e si unisce ai partigiani. \nNel frattempo Anita ha dato alla luce una bambina, Chiara, che viene vezzeggiata dalla prozia donna Peppina Curatore, sorella di Tripoli, che non ha potuto avere figli, e dalla zia Giuppina, sorella di Francesco, che ha avuto in giovane et\u00e0 un figlio naturale che \u00e8 stato mandato lontano per volont\u00e0 di donna Peppina che teneva all'onorabilit\u00e0 della famiglia. \nFrancesco, tornato a casa al termine delle ostilit\u00e0, riconosce la bambina e le d\u00e0 il proprio cognome. Grazie alle trame del padre, che ha dei legami con un potente sottosegretario, egli viene assunto nel Consorzio agrario e, per promuovere la vocazione cerealicola della zona, organizza una \"fiera del grano\", ma i raccolti dei contadini che gli erano stati consegnati gli vengono rubati e due sacchi sono ritrovati in un rustico di propriet\u00e0 dei D'Auria. Francesco, consigliatosi con l'amico Giovanni Cantalupa denuncia il fatto ai carabinieri ma viene riconosciuto colpevole e condannato a quattro anni di carcere. Rocco Gessano, possidente e compaesano, chiede al sottosegretario di dare a suo nipote il posto che era stato di Francesco al consorzio, suscitando i sospetti di Tripoli, che grazie all'aiuto di Cantalupa scopre che i ladri sono stati proprio degli uomini di Gessano, che tuttavia si guardano bene dal fare il nome del mandante del furto. Francesco viene comunque scarcerato e decide di sposare Anita. \nSeconda parte: \"Il silenzio\".\nChiara, che con l'inizio delle scuole medie \u00e8 andata a vivere in citt\u00e0 con donna Peppina e il marito per motivi di comodit\u00e0, viene richiamata al paese natale perch\u00e9 la madre sta morendo di tifo. Per lei \u00e8 la prima occasione di rivedere suo padre dopo che, alcuni anni prima, non si \u00e8 presentato all'altare il giorno del matrimonio: gli dichiara che non potr\u00e0 mai perdonarlo.\nMentre frequenta il liceo classico, Chiara intreccia una relazione epistolare col cugino Saverio, figlio di Giuppina, che ha ripreso i rapporti con la madre all'insaputa di donna Peppina. Saverio \u00e8 emigrato in Svizzera dove spera di guadagnare abbastanza per aprire una propria autofficina, e torna in Italia per il servizio militare. Avendo scoperto la corrispondenza tra Chiara e Saverio, Giuppina, che teme il diverso livello culturale tra i due giovani e paventa che possano fare scelte avventate, proibisce ogni contatto tra figlio e nipote. Chiara allora si reca di nascosto nella citt\u00e0 dove si trova la caserma di Saverio con l'intenzione di fuggire insieme con lui ma, giuntavi, scopre che il cugino ha chiesto e ottenuto di essere trasferito altrove e non \u00e8 rintracciabile. Torna allora a casa in compagnia di Giuppina, venuta a prenderla, ma qualcosa si rompe nel suo animo. Frequenta la facolt\u00e0 di medicina all'universit\u00e0 senza convinzione, non arrivando alla laurea, e vede la morte del nonno e della prozia, senza riconciliarsi col padre come questa le aveva raccomandato."}
{"id": "6902824", "revid": "33751", "url": "https://it.wikipedia.org/wiki?curid=6902824", "title": "Stadio Luso Brasileiro", "text": "Lo stadio Luso Brasileiro (port. \"Est\u00e1dio Luso Brasileiro\" ) o Ilha do Urubu, precedentemente noto come Arena Petrobras, Arena Botafogo e stadio da Ilha do Governado, \u00e8 uno stadio di Rio de Janeiro, in Brasile.\nLo stadio pu\u00f2 contenere 20.113 persone ed \u00e8 di propriet\u00e0 del ."}
{"id": "6902825", "revid": "406204", "url": "https://it.wikipedia.org/wiki?curid=6902825", "title": "Regnum Siciliae ultra Pharum", "text": ""}
{"id": "6902826", "revid": "339392", "url": "https://it.wikipedia.org/wiki?curid=6902826", "title": "Ilha do Urubu", "text": ""}
{"id": "6902827", "revid": "599013", "url": "https://it.wikipedia.org/wiki?curid=6902827", "title": "Bazar di Ali Pasci\u00e0", "text": "Il bazar di Ali Pasci\u00e0 (in turco: \"Ali Pa\u015fa \u00c7ar\u015f\u0131s\u0131\") \u00e8 un mercato coperto ottomano della citt\u00e0 di Edirne, in Turchia. \nStoria e descrizione.\nFu commissionato dal gran visir Semiz Ali Pasci\u00e0 al celebre architetto Sin\u0101n con l'intento di creare un grande spazio commerciale coperto all'interno della citt\u00e0. I lavori di costruzione iniziarono nel 1568 e terminarono l'anno seguente. Il bazar \u00e8 stato sottoposto ad un importante restauro tra il 1994 ed il 1997.\nLa struttura si presenta come un'unica galleria coperta di 270 m, lungo i cui lati si sviluppano circa 130 botteghe ed attivit\u00e0 commerciali. Il bazar \u00e8 accessibile mediante sei differenti ingressi. "}
{"id": "6902845", "revid": "33751", "url": "https://it.wikipedia.org/wiki?curid=6902845", "title": "Stadio Barrad\u00e3o", "text": "Lo stadio Manoel Barradas (), noto come Barrad\u00e3o, \u00e8 uno stadio a Salvador, in Brasile. ha una capienza di 34.535 persone ed ospita le partite del .\nStoria.\nI lavori per la costruzione del Barrad\u00e3o si sono conclusi nel 1986. Nel novembre successivo \u00e8 stata disputata la partita inaugurale fra e , terminata 1-1.\nNel 1991 sono stati effettuati alcuni lavori di ristrutturazione. Il primo match nell'impianto rinnovato ha visto la partecipazione di e ed \u00e8 terminato 1-1."}
{"id": "6902846", "revid": "339392", "url": "https://it.wikipedia.org/wiki?curid=6902846", "title": "Barrad\u00e3o", "text": ""}
{"id": "6902849", "revid": "712828", "url": "https://it.wikipedia.org/wiki?curid=6902849", "title": "Saturn Awards 2010", "text": "La 36\u00aa edizione dei Saturn Awards si \u00e8 svolta il 24 giugno 2010 a Burbank in California, per premiare le migliori produzioni cinematografiche del 2009. \nIl film pi\u00f9 premiato \u00e8 stato \"Avatar\": 10 premi su 10 candidature. \nVincitori e candidati.\nI vincitori sono indicati in grassetto, a seguire gli altri candidati."}
{"id": "6902856", "revid": "120062486", "url": "https://it.wikipedia.org/wiki?curid=6902856", "title": "Zehra Do\u011fan", "text": "Biografia.\nFondatrice e direttrice di \"Jinha\", un'agenzia di stampa curda femminista con un personale tutto femminile, dal febbraio 2016 Do\u011fan ha vissuto a Nusaybin, una citt\u00e0 turca al confine con la Siria. Il 21 luglio 2016 \u00e8 stata arrestata in un bar a Nusaybin e incarcerata nella prigione di Diyarbakir. Il 2 marzo 2017 \u00e8 stata assolta dall'accusa di \"appartenenza a un'organizzazione illegale\", ma \u00e8 stata condannata a 2 anni, 9 mesi e 22 giorni di carcere per \"propaganda terroristica\" a causa delle notizie pubblicate e dei post sui social media tra cui anche un suo dipinto in cui raffigura la distruzione di Nusaybin.\n\u201cMi sono stati dati due anni e 10 mesi [di prigione] solo perch\u00e9 ho dipinto bandiere turche su edifici distrutti. Tuttavia, (il governo turco) ha causato questo. L'ho solo dipinto\", ha scritto Do\u011fan su Twitter dopo la sentenza. \nLa sua pubblicazione Jinha \u00e8 stata chiusa il 29 ottobre 2016 dalle autorit\u00e0 turche, uno degli oltre 100 organi di stampa chiusi dopo il fallito colpo di stato militare nel luglio 2016. In prigione, lei e altre donne hanno creato il quotidiano \"\u00d6zg\u00fcr G\u00fcndem Zindan\" (Free Agenda Dungeon), il cui nome \u00e8 un'opera teatrale su \u00d6zg\u00fcr G\u00fcndem (Free Agenda), una pubblicazione con sede a Istanbul che si rivolge al pubblico curdo. \nDopo aver terminato la condanna, \u00e8 stata rilasciata dalla prigione di Tarso il 24 febbraio 2019. \nNel novembre 2017 un artista cinese dissidente, Ai Weiwei, ha pubblicato una lettera in cui esprimeva solidariet\u00e0 nei riguardi della giornalista-artista incarcerata, facendo un parallelo tra la Cina e la Turchia nella repressione delle espressioni artistiche. Zehra Do\u011fan ha risposto dalla prigione: \"L'arte \u00e8 il miglior strumento per la lotta\".\nL'artista di strada Banksy ha espresso pi\u00f9 volte solidariet\u00e0 nei confronti di Do\u011fan dedicandole anche un murale a New York."}
{"id": "6902859", "revid": "110157", "url": "https://it.wikipedia.org/wiki?curid=6902859", "title": "Mirco Bertolina", "text": "Biografia.\nNato a Sondalo, in provincia di Sondrio, nel 1991, vive a Valfurva, altro paese dell'Alta Valtellina. Partecipa alle sue prime gare importanti nel 2008, a 17 anni.\nDebutta in Coppa del Mondo il 19 dicembre 2015 a Dobbiaco.\nNel 2016 vince la 42 km tecnica libera alla Gran fondo Val Casies.\nNel 2018, a 26 anni, partecipa ai Giochi olimpici di in due gare: lo sprint individuale, dove chiude le qualificazioni al 40\u00ba posto in 3'20\"07, non riuscendo a qualificarsi per i quarti di finale, e la 15 km tecnica libera, dove termina 44\u00b0 in 36'33\"5. L'anno dopo ai Mondiali di Seefeld in Tirol 2019 \u00e8 stato 52\u00ba nella 50 km."}
{"id": "6902865", "revid": "1851848", "url": "https://it.wikipedia.org/wiki?curid=6902865", "title": "Myrtille Gollin", "text": "Biografia.\nHa rappresentato la Francia ai Giochi olimpici invernali di .\nHa vinto la medaglia d'argento nella staffetta 3.000 metri in entrambe le edizioni dei Campionati europei di Torino 2005 e Krynica-Zdr\u00f3j 2006.\nDopo il ritiro dalle competizioni \u00e8 divenuta allenatrice nel \"Club de Glace de l'Amicale La\u00efque d'Echirolles\"."}
{"id": "6902866", "revid": "6923", "url": "https://it.wikipedia.org/wiki?curid=6902866", "title": "Druga liga SR Jugoslavije", "text": "La Druga liga SR Jugoslavije (in italiano: \"Seconda lega della R.F. Jugoslavia\") era la seconda categoria calcistica per importanza della Repubblica Federale di Jugoslavia ed era la diretta continuazione della Druga savezna liga, ovvero la seconda lega della Jugoslavia socialista.\nStoria.\nIl torneo \u00e8 nato nel 1992 all'indomani della dissoluzione della R.S.F. Jugoslavia con l'abbandono da parte delle squadre della Bosnia Erzegovina e della Macedonia, mentre quelle della Slovenia e della Croazia avevano abbandonato nel 1991. Quindi erano rimaste le squadre della Voivodina, della Serbia Centrale, del Kosovo e del Montenegro.\nNel 1999, a causa della guerra in Kosovo, il campionato non \u00e8 stato terminato, infatti le classifiche provvisorie dopo la 21\u00aa giornata sono state dichiarate definitive. Le squadre del Kosovo abbandonano il sistema calcistico jugoslavo sebbene lo stato rimanga ancora politicamente con la Serbia fino alla dichiarazione unilaterale di indipendenza del 17 febbraio 2008 ed ancora oggi sia uno stato a riconoscimento limitato.\nIl 4 febbraio 2003 la R.F.Jugoslavia \u00e8 divenuta Unione Statale di Serbia e Montenegro e quindi la \"Druga liga SR Jugoslavije\" \u00e8 stata rinominata Druga liga Srbije i Crne Gore. Anche la federazione ha cambiato nome diventando Federazione calcistica della Serbia e Montenegro (FSSCG).\nNel 2004 il torneo formalmente finisce poich\u00e9 le squadre della Serbia e del Montenegro confluiscono in due tornei separati: la Prva Liga Srbija per le prime e Prva crnogorska fudbalska liga per le seconde. Invece la Prva liga Srbije i Crne Gore, ovvero la massima divisione, sopravvive ancora per due anni con le squadre di entrambi i paesi, fino al 3 giugno 2006, giorno della separazione consensuale fra i due stati."}
{"id": "6902869", "revid": "113524984", "url": "https://it.wikipedia.org/wiki?curid=6902869", "title": "Guanajatabey", "text": "I Guanajatabyi (chiamati anche Guanahatabey o Guanajatabey) erano un'antica popolazione che viveva nella regione occidentale di Cuba, prima dell'arrivo di Cristoforo Colombo e dei colonizzatori spagnoli. Studi archeologici e storici suggeriscono che i Guanahatabey erano cacciatori-raccoglitori arcaici con una lingua e una cultura distinte dai loro vicini, i Ta\u00edno. La loro origine potrebbe essere tracciata da una cultura precedente che si diffuse ampiamente attraverso i Caraibi prima dell'ascesa di quella agricola dei Taino.\nDescrizione.\nI riferimenti storici contemporanei, in gran parte corroborati da reperti archeologici, collocano i Guanajatabey all'estremit\u00e0 occidentale di Cuba, adiacente alle trib\u00f9 Ta\u00edno che vivevano nel resto di Cuba e nel resto delle Grandi Antille. I Guanajatabey vivevano in quella che oggi \u00e8 la provincia di Pinar del R\u00edo e in parti delle province di Avana e Matanzas. Le indagini archeologiche condotte in zona rivelarono una popolazione arcaica di cacciatori-raccoglitori.\nSecondo la descrizione effettuata da Bartolomeo de Las Casas, essi erano un popolo nomade che si riuniva in bande, che viveva all'aperto o in grotte e non costruiva abitazioni. A differenza dei propri vicini Ta\u00edno, essi non praticavano alcuna forma di agricoltura. Si sostenevano soprattutto con la molluschicoltura e il foraggiamento, integrando la propria dieta con pesce e selvaggina. Quest'ultimo dato fu confermato all'epoca da Diego Vel\u00e1zquez, un conquistador spagnolo, che dopo aver conquistato Cuba rifer\u00ec della presenza di questo popolo che non coltivava la terra ma procacciava cibo unicamente con la caccia o la raccolta. Non producevano ceramiche, ma solo utensili in pietra, conchiglie e osso, utilizzando tecniche di macinazione e scheggiatura.\nIl linguaggio dei Guanajatabey \u00e8 andato perduto, tranne che per una manciata di toponimi. Tuttavia, sembra essere stato distinto dalla lingua Ta\u00edno, in quanto l'interprete Ta\u00edno di Cristoforo Colombo non era in grado di comunicare con loro.\nDato che simili ritrovamenti archeologici sono stati individuati in altre regioni dei Caraibi, gli archeologici considerano i Guanahatabey sopravvissuti tardivi di una cultura molto pi\u00f9 antica che esisteva in tutte le isole prima dell'ascesa dei Ta\u00edno. Culture simili esistevano anche nella Florida meridionale durante lo stesso periodo, anche se questo pu\u00f2 essere semplicemente un adattamento indipendente ad un ambiente simile. \u00c8 possibile che i Guanahatabey fossero legati ai Ta\u00edno, ma nessun sito caratteristico Ta\u00edno \u00e8 mai stato trovato nel loro territorio.\nLa cultura.\nLa cultura Guanajatabey non era uniforme, dato il suo carattere arcaico, e la presenza antichissima di questo popolo sull'isola. I Guanajatabey si distribuivano lungo le coste, in luoghi dove era facile procacciarsi cibo. La cultura Guanajatabey era quindi divisa in tre sottoculture, distinte dalla propria antichit\u00e0 e dalla presenza sull'isola.\nCultura di Guayabo Blanco.\nQuesta cultura, la pi\u00f9 antica fra le tre, venne alla luce dal ritrovamento di alcuni reperti archeologici in un tumulo funerario presso la localit\u00e0 di Guayabo Blanco. I reperti consistevano in utensili e oggetti di conchiglia, ad eccezione di alcuni piccoli strumenti di pietra, come dei martelli. Questa cultura era dominata dall'uso delle conchiglie. Gli uomini all'epoca forse non erano in grado di lavorare la pietra.\nCultura di Cayo Redondo.\nI reperti ritrovati misero in un luce una cultura pi\u00f9 avanzata di quella di Guayabo Blanco. I reperti infatti consistevano in picconi, pietre da macina, da taglio, sassi abrasivi e pietre rituali. Queste ultime furono ritrovate anche in altre regioni delle Grandi Antille. La caratteristica pi\u00f9 evidente di questa cultura \u00e8 che quasi tutti gli oggetti erano composti in pietra anzich\u00e9 conchiglie. L'evoluzione fu evidente, e questa cultura divenne molto simile a tutte le altre culture litiche del globo. Le pietre utilizzate tuttavia erano molto grezze.\nCultura di Maniab\u00f2n.\nQuest'ultima cultura fu scoperta grazie alla riesumazione di un accampamento di Guanajatabey a ridosso della costa. Nel campo furono ritrovati diversi oggetti e utensili di conchiglia e di pietra, ma anche tracce di ocra, usato come colorante, ma anche pezzi di corallo e spatole. Anche questa cultura \u00e8 assimilabile a quelle litiche del resto del mondo, ma vi \u00e8 traccia di un'ulteriore evoluzione. La lavorazione della pietra \u00e8 pi\u00f9 precisa, e molti resti sono ben delineati, tanto che si \u00e8 potuto riscontrare un certo grado di simmetria nei lavori di pietra. Anche la presenza di oggetti decorativi personali testimonia il \"salto di qualit\u00e0\" di questa cultura."}
{"id": "6902870", "revid": "62004", "url": "https://it.wikipedia.org/wiki?curid=6902870", "title": "Giro dell'Appennino 1972", "text": "Il Giro dell'Appennino 1972, trentatreesima edizione della corsa, valido come campionato nazionale in linea, si svolse il 25 giugno 1972, su un percorso di 248\u00a0km. La vittoria fu appannaggio dell'italiano Felice Gimondi, che complet\u00f2 il percorso in 6h27'43\", precedendo i connazionali Franco Bitossi e Michele Dancelli.\nI corridori che partirono furono 70, mentre coloro che tagliarono il traguardo di Pontedecimo furono 30. "}
{"id": "6902873", "revid": "46291", "url": "https://it.wikipedia.org/wiki?curid=6902873", "title": "Echeveria elegans", "text": "Echeveria elegans ( \u00e8 una pianta succulenta appartenente alla famiglia delle Crassulacee, endemica del Messico.\nEtimologia.\nIl nome le \u00e8 stato dato in onore del pittore e botanico messicano Atanasio Echeverr\u00eda, noto per i dipinti di piante fatti durante una spedizione; \"elegans\" \u00e8 il latino per 'elegante' o 'distinto'.\nDescrizione.\n\"E. elegans\" \u00e8 una pianta di medie dimensioni che pu\u00f2 raggiungere i 5\u201310\u00a0cm di altezza e 50\u00a0cm di larghezza, inoltre lo stelo \u00e8 lungo 25\u00a0cm.\nFoglie.\nLe foglie, concave e grasse, sono di colore grigio azzurro e disposte a rosetta; possono anche avere le punte rossastre.\nFiore.\nI fiori, che crescono su lunghi steli, sono lunghi e stretti; hanno una colorazione rosso-rosata con bordature gialle.\nDistribuzione e habitat.\n\"Echeveria elegans\" \u00e8 originaria delle zone semi-desertiche del Messico.\nTassonomia.\nLa classificazione tradizionale assegna le Crassulacee, tra cui \"E. elegans\", all\u2019ordine Rosales; la Classificazione APG III le colloca in Saxifragales.\nUsi e coltivazione.\n\"E. elegans\", come d\u2019altra parte tutte le Crassulacee, viene apprezzata come pianta ornamentale. \u00c8 una pianta da vaso utilizzata anche nei giardini rocciosi. \u00c8 facile da coltivare, altro fattore della sua popolarit\u00e0, e predilige climi subtropicali mentre non \u00e8 da coltivare sotto i 7 gradi."}
{"id": "6902877", "revid": "844563", "url": "https://it.wikipedia.org/wiki?curid=6902877", "title": "Druga liga Srbije i Crne Gore", "text": ""}
{"id": "6902882", "revid": "844563", "url": "https://it.wikipedia.org/wiki?curid=6902882", "title": "Kup Jugoslavije", "text": ""}
{"id": "6902884", "revid": "1632387", "url": "https://it.wikipedia.org/wiki?curid=6902884", "title": "Andrea De Giovanni", "text": "Biografia.\nRimasto orfano di padre, si spost\u00f2 ad Assisi nel 1922 e fu iscritto al Convitto nazionale, situato nel Sacro Convento.\nDopo gli studi ritorn\u00f2 in Veneto; emigr\u00f2 poi a Tripoli, ritornando definitivamente ad Assisi nel 1945. La sua attivit\u00e0 fotografica inizi\u00f2 nel 1947, divenendo il fotografo ufficiale della citt\u00e0.\nLo studio di De Giovanni era locato vicino alla basilica di San Francesco ed egli si dedic\u00f2 alla fotografia degli affreschi, divenendo ben presto un affermato riproduttore.\nMor\u00ec nel 1987."}
{"id": "6902888", "revid": "1305772", "url": "https://it.wikipedia.org/wiki?curid=6902888", "title": "PRhyme 2", "text": "PRhyme 2 \u00e8 il secondo album in studio del duo statunitense PRhyme, pubblicato il 16 marzo 2018 dalla PRhyme Records. Collaborano all'album Dave East, Yelawolf, 2 Chainz, Rapsody, Big K.R.I.T., Kon Artis e Cee-Lo Green.\nSul sito \"Metacritic\" riceve un punteggio di 74/100."}
{"id": "6902889", "revid": "287204", "url": "https://it.wikipedia.org/wiki?curid=6902889", "title": "Handzame Classic 2018", "text": "La Handzame Classic 2018, sedicesima edizione della corsa e valevole come evento dell'UCI Europe Tour 2018 categoria 1.HC, si svolse il 16 marzo 2018 su un percorso di 204,1\u00a0km, con partenza da Bredene e arrivo a Handzame, in Belgio. La vittoria fu appannaggio del colombiano \u00c1lvaro Hodeg, il quale complet\u00f2 il percorso in 4h34'35\", alla media di 44,60\u00a0km/h, precedendo il norvegese Kristoffer Halvorsen e il tedesco Pascal Ackermann.\nSul traguardo di Handzame 131 ciclisti, su 145 partiti da Bredene, portarono a termine la competizione."}
{"id": "6902896", "revid": "104458", "url": "https://it.wikipedia.org/wiki?curid=6902896", "title": "Lucia Scardoni", "text": " Ha rappresentato l'Italia ai Giochi olimpici invernali di ; nella stagione successiva ai Mondiali di Seefeld in Tirol \u00e8 stata 34\u00aa nella 10 km, 25\u00aa nella sprint, 11\u00aa nella sprint a squadre e 7\u00aa nella staffetta, mentre a quelli di Oberstdorf 2021 si \u00e8 classificata 48\u00aa nella 10\u00a0km, 15\u00aa nella sprint e 11\u00aa nella sprint a squadre. L'anno dopo ai XXIV Giochi olimpici invernali di si \u00e8 piazzata 38\u00aa nella 10 km, 29\u00aa nella sprint, 13\u00aa nella sprint a squadre e 8\u00aa nella staffetta."}
{"id": "6902917", "revid": "22475", "url": "https://it.wikipedia.org/wiki?curid=6902917", "title": "Super Bomberman R", "text": " \u00e8 un videogioco del 2017 sviluppato e pubblicato da Konami per Nintendo Switch. Primo titolo della serie \"Bomberman\" distribuito dopo la chiusura di Hudson Soft, \u00e8 stato presentato durante il lancio della console Nintendo. Il gioco \u00e8 stato successivamente convertito per PlayStation 4, Xbox One e Microsoft Windows.\nNel 2020 \u00e8 uscita una versione battle royale del gioco per Google Stadia dal titolo \"Super Bomberman R Online\", in seguito distribuita come free-to-play per PlayStation 4, PlayStation 5, Xbox One, Xbox Series X, Nintendo Switch e disponibile su Steam.\nModalit\u00e0 di gioco.\n\"Super Bomberman R\" prevede due modalit\u00e0 di gioco, denominate storia e battaglia. Nella modalit\u00e0 battaglia \u00e8 possibile giocare fino a 8 giocatori in multiplayer, mentre la storia pu\u00f2 essere completata in singolo o in co-op. \u00c8 possibile selezionare diversi personaggi: oltre a quelli classici della serie \"Bomberman\" figurano Goemon, Vip Viper (di \"Gradius\"), Simon Belmont, Pyramid Head e Solid Snake. Nelle conversioni per PlayStation 4, Xbox One e Microsoft Windows sono stati introdotti personaggi esclusivi tratti dalle serie \"Ratchet &amp; Clank\", \"Halo\" e \"Portal\"."}
{"id": "6902920", "revid": "767487", "url": "https://it.wikipedia.org/wiki?curid=6902920", "title": "PRhyme", "text": "PRhyme \u00e8 un duo hip hop statunitense formatosi nel 2014 e composto dal rapper Royce da 5'9\" e dal produttore DJ Premier. Il duo pubblica sotto la propria etichetta, PRhyme Records, e basa le sue opere sui campionamenti dei lavori di un unico artista: Adrian Younge per \"PRhyme\" e Antman Wonder per \"PRhyme 2\". Il gruppo \u00e8 apparso anche nella colonna sonora del film \"Southpaw\"."}
{"id": "6902921", "revid": "155634", "url": "https://it.wikipedia.org/wiki?curid=6902921", "title": "Nate Holland", "text": "Biografia.\nIn Coppa del Mondo di snowboard ha esordito l'11 dicembre 2013 a Whistler (5\u00ba), ha ottenuto il primo podio il 24 febbraio 2014 ad Niigata Joetsu-kokusai (2\u00ba).\nIn carriera ha preso parte a tre dei Giochi olimpici invernali, (14\u00ba nello snowboard cross), (4\u00ba nello snowboard cross), (25\u00ba nello snowboard cross) e a CINQUE dei Campionati mondiali.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSBX = snowboard cross"}
{"id": "6902927", "revid": "125294053", "url": "https://it.wikipedia.org/wiki?curid=6902927", "title": "Simone Liberati", "text": "Biografia.\nNato a Roma, dopo aver terminato gli studi inizia a partecipare a cortometraggi, spettacoli teatrali e produzioni televisive. \nNel 2014 interpreta il ruolo di Mirko, braccio destro di Numero 8, in \"Suburra\" di Stefano Sollima. Nel 2017 ottiene una parte ne \"Il permesso - 48 ore fuori\" di Claudio Amendola. Nello stesso anno ottiene il suo primo ruolo da protagonista nel film \"Cuori puri\", presentato nella sezione \"Quinzaine des R\u00e9alisateurs\" del Festival di Cannes 2017. Grazie a questo ruolo vince il premio come miglior attore rivelazione dell'anno sia ai Nastri d'argento 2017 che al Bif&amp;st 2018. Nel 2018 \u00e8 protagonista dell'adattamento cinematografico de \"La profezia dell'armadillo\", romanzo grafico di Zerocalcare."}
{"id": "6902933", "revid": "21880", "url": "https://it.wikipedia.org/wiki?curid=6902933", "title": "Rhinocypha bisignata", "text": ""}
{"id": "6902934", "revid": "6923", "url": "https://it.wikipedia.org/wiki?curid=6902934", "title": "Mazda Premacy", "text": "La Premacy \u00e8 una autovettura monovolume prodotta dal costruttore giapponese Mazda dal 1999 al 2005 quando, perlomeno sui mercati europei, fu sostituita dalla Mazda 5.\nStoria.\nLa nuova vettura venne presentata al salone dell'automobile di Ginevra nella primavera del 1999, con le vendite che sono iniziate poco dopo. Si tratta di una vettura che pu\u00f2 ospitare sino a 7 passeggeri e che si inserisce nella categoria delle monovolumi di grandi dimensioni con una lunghezza di 4295 mm.\nNel 2001 \u00e8 stata sottoposta a un restyling che ha comportato un leggero aumento della lunghezza e delle lievi modifiche estetiche riguardanti sia la parte anteriore che la posteriore.\nDuranti gli anni di produzione le motorizzazioni disponibili sono state due propulsori a benzina da 1,8 e 2,0 litri e una motorizzazione diesel da 2,0 litri, eroganti potenze comprese tra i 74 e i 96 kW."}
{"id": "6902942", "revid": "95447583", "url": "https://it.wikipedia.org/wiki?curid=6902942", "title": "Abbazia di Mileto", "text": ""}
{"id": "6902944", "revid": "95447795", "url": "https://it.wikipedia.org/wiki?curid=6902944", "title": "Saint-Josse-au-Bois", "text": ""}
{"id": "6902945", "revid": "300067", "url": "https://it.wikipedia.org/wiki?curid=6902945", "title": "Aaron Best", "text": ""}
{"id": "6902947", "revid": "767487", "url": "https://it.wikipedia.org/wiki?curid=6902947", "title": "Puro sangue", "text": "Puro sangue (\"Sporting Blood\") \u00e8 un film drammatico statunitense del 1931 diretto da Charles Brabin.\nProduzione.\nGirato in gran parte in Kentucky, il film fu prodotto dalla Metro-Goldwyn-Mayer."}
{"id": "6902948", "revid": "287204", "url": "https://it.wikipedia.org/wiki?curid=6902948", "title": "Campeonato Brasileiro S\u00e9rie B 2017", "text": "Il Campeonato Brasileiro S\u00e9rie B 2017 \u00e8 stata la trentaseiesima edizione del Campeonato Brasileiro S\u00e9rie B.\nClassifica finale.\nLegenda:\nNote:"}
{"id": "6902949", "revid": "124123", "url": "https://it.wikipedia.org/wiki?curid=6902949", "title": "Cesare Gamba", "text": "Biografia.\nI primi anni.\nCesare Gamba nacque a Genova nel 1851. In un manoscritto autobiografico Gamba conserva le memorie della sua vita: venti capitoli organizzati in una sorta di viaggio introspettivo che attraversa diversi aspetti, dall'attivit\u00e0 professionale alla famiglia, al milieu sociale e culturale, ai ricordi personali.\nFigura eclettica, Cesare Gamba fu un uomo colto, politicamente impegnato, amante e studioso delle lingue straniere, cultore di diversi interessi in ambito artistico. La sua passione per la musica e il teatro lo port\u00f2 a conoscere gli artisti e i musicisti pi\u00f9 famosi dell'epoca, da Eleonora Duse a Sarah Bernhardt. Amante della montagna, egli fu tra i primi a raggiungere la vetta del Monte Bianco. Laureatosi in ingegneria civile e architettura alla Regia scuola di applicazione per ingegneri di Torino, inizi\u00f2 a lavorare presso lo studio tecnico dell'ingegnere genovese Cesare Parodi. Sono per lui anni di \"proficua iniziazione tecnica\" in cui, bench\u00e9 molto giovane, ebbe modo di collaborare ad importanti progetti tra cui quello per l'ospedale Galliera.\nUrbanista a Genova.\nLa figura professionale di Cesare Gamba \u00e8 per lo pi\u00f9 legata alla vicenda della costruzione di Via XX Settembre a Genova, un'operazione urbana molto vasta che lo vide indiscusso abile protagonista nei vari ambiti dell'intervento: da quello finanziario a quello tecnico e progettuale. La creazione di un nuovo asse viario e la conseguente sistemazione di Piazza De Ferrari, la realizzazione del Ponte Monumentale ed il collegamento tra la zona di Carignano e quella dell'Acquasola, furono i principali interventi previsti dalla grande operazione di trasformazione urbanistica affidata all'ingegnere Gamba. Sono suoi anche i numerosi studi di questo periodo relativi alla viabilit\u00e0 cittadina (1914), il piano residenziale per la zona di Albaro (1900 - 1903) e lo studio per il porto industriale di Sestri Ponente (1917). A lui si deve anche il progetto e la realizzazione del \"Palazzo della Navigazione Generale Italiana\", completato nel 1924 ed oggi noto come Palazzo della Regione Liguria.. Cesare Gamba mor\u00ec a Genova nel 1927."}
{"id": "6902951", "revid": "1305772", "url": "https://it.wikipedia.org/wiki?curid=6902951", "title": "Anneliese Maier", "text": "Si \u00e8 occupata principalmente di storia della filosofia e della scienza.\nBiografia.\nFiglia del filosofo Heirich Maier (1876-1933), i suoi interessi si concentrarono sulle teorie fisiche della tarda scolastica, con una particolare attenzione alla parte svolta nell'anticipare il moderno pensiero scientifico. Dal 1923 al 1926, studi\u00f2 Scienze naturali e filosofia alle Universit\u00e0 di Berlino e di Zurigo. Nel 1936, si trasfer\u00ec a Roma, dove lavor\u00f2 fino al 1945 alla Biblioteca Apostolica Vaticana. Frutto di questo intenso periodo di lavoro sono, fra le altre opere, i cataloghi dei manoscritti del fondo Borghesiano (Codices burghesiani Bibliothecae Vaticanae, 1952).\nFu membro dell'Accademia delle Scienze di Gottinga e di Monaco. Nel 1966, ricevette la Medaglia George Sarton per i suoi studi sulla storia della filosofia naturalistica nel Medioevo. La Fondazione Alexander Von Humboldt ha istituito una borsa di ricerca a lei dedicata, l'Anneliese Maier Research Award.\nOpere.\nIn lingua inglese\nIn lingua tedesca"}
{"id": "6902952", "revid": "95448180", "url": "https://it.wikipedia.org/wiki?curid=6902952", "title": "Campionato austriaco di hockey su ghiaccio", "text": ""}
{"id": "6902953", "revid": "2181294", "url": "https://it.wikipedia.org/wiki?curid=6902953", "title": "Gina Haspel", "text": "\u00c8 la prima donna nella storia a dirigere l'agenzia di intelligence USA.\nBiografia.\nServizio alla CIA.\nHaspel \u00e8 entrata a far parte della CIA a soli 24 anni, nel 1980. Ha ricoperto nel tempo diversi incarichi all'estero come agente sotto copertura, principalmente Europa centrale, Turchia e Asia centrale. \nDall'ottobre al dicembre 2002 fu a capo di un \"black site\" della CIA in Thailandia nel 2002 in cui i prigionieri sarebbero stati torturati Il carcere segreto della CIA, nome in codice Cat's Eye, ospitava persone sospettate di coinvolgimento in Al-Qaeda. La prigione faceva parte del programma che costituiva l'insieme dei centri di detenzione all'estero del governo degli Stati Uniti dopo gli attacchi dell'11 settembre e usava tecniche avanzate di interrogatorio come il waterboard, considerate da molti come torture.\nSecondo un ex alto ufficiale della CIA, Haspel arriv\u00f2 come capo durante il waterboarding di Abd al-Rahim al-Nashiri.\nDopo il servizio in Thailandia, ha lavorato come addetta alle operazioni nel Centro antiterrorismo di Washington.\nDal 2005, Haspel \u00e8 stata capo dello staff di Jose Rodriguez, direttore del National Clandestine Service (divisione della CIA che svolge operazioni sotto copertura internazionali). \nIn seguito \u00e8 stata capo divisione della CIA a Londra e, nel 2011, a New York.\nNel 2013, John Brennan, allora direttore dell'intelligence nazionale durante la presidenza Obama, ha nominato Haspel direttore del \"National Clandestine Service\". Tuttavia, \u00e8 rimasta solo tre mesi in quella posizione a causa delle critiche di coinvolgimento in attivit\u00e0 di tortura. Il suo incarico permanente fu opposto da Dianne Feinstein e altri membri del Senato.\nIl 2 febbraio 2017, il presidente Donald Trump ha nominato Haspel vicedirettore della CIA, una posizione che non richiede la conferma del Senato. L'8 febbraio, diversi membri del comitato di intelligence del Senato hanno invitato Trump a riconsiderare la sua nomina a Haspel come vicedirettore.\nDirettore della CIA.\nIl 13 marzo 2018, il presidente Donald Trump ha annunciato che avrebbe nominato Haspel come direttore della CIA, in sostituzione di Mike Pompeo, chiamato per diventare il nuovo Segretario di Stato. \nIl 17 maggio 2018 \u00e8 stata confermata dal Senato con 54 voti favorevoli tra cui 6 democratici e 45 contrari di cui 2 repubblicani: \u00e8 dunque la prima donna a servire come direttore permanente della CIA nonostante le numerose polemiche.\nIl 19 gennaio 2021 la Haspel rassegna le dimissioni, dopo 36 anni di servizio nella CIA, il 19 gennaio 2021, un giorno prima della transizione presidenziale da Trump a Joe Biden. William Burns era stato scelto da Biden l'11 gennaio per succedere ad Haspel in attesa della conferma del Senato. Burns ha prestato giuramento come nuovo direttore il 19 marzo 2021.\nControversie.\nHaspel \u00e8 stata criticata, in pi\u00f9 casi, per aver usato la tortura durante la sua carriera alla CIA, e per il coinvolgimento nella distruzione di documenti di tale tortura.\nAlla fine di ottobre 2002, Haspel divenne capo della base di una prigione per la tortura della CIA denominata Cat's Eye situata in Thailandia in cui i sospetti membri di al Qaeda Abd al-Rahim al-Nashiri e Abu Zubaydah sono stati detenuti e torturati con waterboarding. All'inizio di febbraio 2017, The New York Times e ProPublica hanno riferito che questi waterboarding erano entrambi condotti sotto la supervisione di Haspel. Nel marzo 2018, funzionari degli Stati Uniti dissero che Haspel non era coinvolta nella tortura di Zubaydah, poich\u00e9 divenne capo della base solo dopo la tortura di Zubaydah. ProPublica e The New York Times hanno pubblicato correzioni ai loro articoli evidenziando per\u00f2 che Haspel era coinvolta direttamente nella tortura di al-Nashiri. \nHaspel \u00e8 inoltre accusata della distruzione di videocassette degli interrogatori che mostravano la tortura dei detenuti sia nel sito che gestiva in Thailandia, sia in altre sedi dell'agenzia. \u00c8 stata definita come una esperta di torture dal comitato editoriale del New York Times e accusata di crimini di guerra.\nIl 17 dicembre 2014, il Centro europeo per i diritti costituzionali e umani (ECCHR) ha sporto accuse penali contro gli agenti della CIA, dopo che il comitato di selezione del Senato degli Stati Uniti ha pubblicato il suo rapporto sulla tortura da parte delle agenzie di intelligence statunitensi. Il 7 giugno 2017, la ECCHR ha invitato il Procuratore generale della Germania a emettere un mandato di arresto nei confronti di Haspel per aver supervisionato alla tortura di sospetti terroristi. L'accusa contro di lei \u00e8 centrata sul caso del cittadino saudita Abu Zubaydah. Jameel Jaffer dell'American Civil Liberties Union ha definito Haspel \"un vero criminale di guerra\".\nIl 7 giugno 2017, Il Centro europeo per i diritti costituzionali e umani ha invitato il Procuratore generale della Germania a emettere un mandato di arresto nei confronti di Haspel per aver supervisionato alla tortura di sospetti terroristi.\nVita privata.\nSi \u00e8 sposata nel 1976 con Jeff Haspel, che ha servito nell'esercito degli Stati Uniti. I due hanno divorziato nel 1985. "}
{"id": "6902955", "revid": "767487", "url": "https://it.wikipedia.org/wiki?curid=6902955", "title": "I demoni dell'aria", "text": "I demoni dell'aria (\"Hell Divers\") \u00e8 un film drammatico-d'avventura statunitense del 1931 diretto da George W. Hill.\nTrama.\nquando sorvolava col biplano per filmare la nave militare americana che gi\u00e0 era in fiamme, carica di esplosivi, insieme alla attrice protagonista, domanda : le scene sono state girate negli studios di Hollivood ?"}
{"id": "6902956", "revid": "639480", "url": "https://it.wikipedia.org/wiki?curid=6902956", "title": "Storia postale inglese", "text": ""}
{"id": "6902959", "revid": "100514050", "url": "https://it.wikipedia.org/wiki?curid=6902959", "title": "Hazte sentir", "text": ""}
{"id": "6902961", "revid": "1310927", "url": "https://it.wikipedia.org/wiki?curid=6902961", "title": "Bergson da Silva", "text": "Caratteristiche tecniche.\n\u00c8 un centravanti.\nCarriera.\nNel 2017 si \u00e8 laureato capocannoniere del Campeonato Brasileiro S\u00e9rie B a pari merito con Mazinho, segnando 16 reti."}
{"id": "6902962", "revid": "767487", "url": "https://it.wikipedia.org/wiki?curid=6902962", "title": "Nessun uomo le appartiene", "text": "Nessun uomo le appartiene (\"No Man of Her Own\") \u00e8 un film commedia romantica statunitense del 1932 diretto da Wesley Ruggles."}
{"id": "6902966", "revid": "729019", "url": "https://it.wikipedia.org/wiki?curid=6902966", "title": ".25 ACP", "text": "La .25 ACP o .25 Auto (6,35x16SR) \u00e8 una cartuccia semi-rimmed introdotta da John Browning nel 1905 insieme alla pistola FN M1905.\nEssendo uno dei calibri pi\u00f9 piccoli esistenti, il suo proiettile dal peso di 3,3 grammi (gr 50) ha una velocit\u00e0 di 232 m/s (760 ft/s).\nA causa della bassa velocit\u00e0 iniziale del proiettile e il fatto che sia blindato ,la capacit\u00e0 lesiva non \u00e8 molto elevata . A questo punto, le cartucce calibro 22 dotate di proiettili espansivi sono molto pi\u00f9 efficaci.\nQuesta munizione divenne molto popolare con la pistola automatica Browning per tutta la prima met\u00e0 del ventesimo secolo. Quest'arma \u00e8 stata copiata in tutto il mondo, propagando cos\u00ec le munizioni da 6,35 mm.\nRispetto al pi\u00f9 comune 22 LR,ha una maggiore affidabilit\u00e0 se utilizzato in pistole semiautomatiche."}
{"id": "6902967", "revid": "858648", "url": "https://it.wikipedia.org/wiki?curid=6902967", "title": "Elezioni regionali in Valle d'Aosta del 2018", "text": "Le elezioni regionali in Valle d'Aosta del 2018 si sono svolte il 20 maggio.\nLegge elettorale.\nIl sistema elettorale in Val d\u2019Aosta \u00e8 stato modificato dalla L.R.16/2017, abolendo il ballottaggio e conseguentemente riportando la politica locale ad un meccanismo sostanzialmente proporzionale. La legge prevede l\u2019elezione solamente dei 35 consiglieri, con un sistema proporzionale a turno unico. Il presidente della Regione, a differenza delle altre regioni italiane (tranne il Trentino/Alto Adige) dove \u00e8 prevista l'elezione diretta, viene eletto successivamente con una votazione interna al Consiglio, secondo un meccanismo di maggioranza assoluta (bastano la met\u00e0 dei voti pi\u00f9 uno per risultare eletti).\nDue o pi\u00f9 liste possono sottoscrivere un programma elettorale comune, ma l\u2019elettore voter\u00e0 comunque la singola lista. Ogni lista deve essere composta da un minimo di 18 nomi a un massimo di 35 e l\u2019elettore pu\u00f2 indicare fino a tre preferenze, anche sotto questo punto differendo da tutto il resto del paese.\nI seggi vengono distribuiti proporzionalmente tra le liste, con un ipotetico premio di maggioranza sottoposto per\u00f2 ad una stretta clausola: la lista o il gruppo di liste che raggiunge il 42% dei voti ha diritto a 21 seggi.\nSono previste due soglie di sbarramento. La prima esclude le liste che non abbiano raggiunto il 'quoziente' minimo (dato dalla divisione tra la somma dei voti totali e il numero dei seggi da assegnare). Tra le liste sopravvissute alla prima scrematura, si ripartono i seggi e poi si applica il secondo sbarramento: vengono cos\u00ec escluse tutte le liste che non hanno ottenuto almeno due seggi, che vengono riassegnati alle altre liste.\nUna volta attribuiti i seggi alle liste, vengono conteggiate le preferenze per ogni candidato all\u2019interno della lista e stilata una graduatoria con i nomi.\nIl cittadino esprime il proprio voto tracciando un segno sulla lista scelta. Accanto a questa sono presenti delle apposite righe per esprimere le preferenze (fino a un massimo di 3 nomi).\nLe preferenze possono essere espresse: \nSe l\u2019elettore non sceglie alcuna lista, ma decide di esprimere preferenze tutte collegate ad una singola lista, allora il voto verr\u00e0 attribuito alla lista stessa.\nListe.\nI partiti politici che concorrono per i 35 seggi del Consiglio regionale della Valle d'Aosta sono: Partito Democratico, Movimento 5 Stelle, Lega, \"Centro Destra Valle d'Aosta\", MOUV', Union Vald\u00f4taine, Area Civica-Stella Alpina-Pour Notre Vall\u00e9e, Impegno Civico, Union Vald\u00f4taine Progressiste e Alpe.\nRisultati.\nL'affluenza al voto \u00e8 stata del 65,12% con 67.146 votanti su 103.117 aventi diritto. Nel 2013 aveva votato il 73,03% degli aventi diritto.\nA causa del mancato superamento della soglia di sbarramento restano esclusi dal consiglio regionale il Centro Destra Valle d'Aosta e, per la prima volta, il Partito Democratico.\nI partiti autonomisti risultano ridimensionati: UVP e UV dimezzano i propri consensi, mentre ALPE e AC-SA-PNV calano rispetto alle precedenti consultazioni.\nLa Lega entra in Consiglio regionale dopo un'assenza di vent'anni. Il M5S raddoppia i propri seggi in Consiglio regionale della Valle d'Aosta, nonostante il lieve aumento di consensi rispetto alle precedenti elezioni regionali in Valle d'Aosta del 2013 ed il calo rispetto alle politiche di marzo.\nLe liste di MOUV' e Impegno Civico, che si presentano per la prima volta alle elezioni, ottengono un buon risultato conquistando tre seggi ciascuno in Consiglio.\nComplessivamente dei 35 eletti risultano elette 8 donne; i Consiglieri nuovi sono 15."}
{"id": "6902969", "revid": "287204", "url": "https://it.wikipedia.org/wiki?curid=6902969", "title": "La suora bianca", "text": ""}
{"id": "6902984", "revid": "599013", "url": "https://it.wikipedia.org/wiki?curid=6902984", "title": "Marco Richter (calciatore)", "text": "Nell'estate del 2019 viene indicato dall'UEFA come uno dei 50 giovani pi\u00f9 promettenti per la stagione 2019-2020.\nCaratteristiche tecniche.\n\u00c8 una mezzapunta.\nCarriera.\nCresciuto nelle giovanili del e , nel 2012 viene acquistato dall' che lo aggrega alla formazione delle riserve.\nIl 14 ottobre 2017 in occasione del match pareggiato 2-2 contro l' fa il suo esordio fra i professionisti, mentre il 4 febbraio 2018 sigla la sua prima rete con i \"Fuggerst\u00e4dter\" in occasione di una partita contro l'.\nNell'estate del 2021 passa all'Herta Berlino a titolo definitivo, facendo il suo esordio contro il Colonia nella prima giornata della Bundesliga 2021-2022. Il 18 dicembre 2021 segna una doppietta nella vittoria per 3-2 sul Borussia Dortmund.\nStatistiche.\nPresenze e reti nei club.\n\"Statistiche aggiornate al 30 giugno 2021\"."}
{"id": "6902986", "revid": "599013", "url": "https://it.wikipedia.org/wiki?curid=6902986", "title": "Chiesa dei Santi Costantino e Elena", "text": "La chiesa dei Santi Costantino e Elena (in turco: \"Sveti Konstantin-Elena Kilisesi\", in bulgaro: \u0421\u0432. \u0441\u0432. \u041a\u043e\u043d\u0441\u0442\u0430\u043d\u0442\u0438\u043d \u0438 \u0415\u043b\u0435\u043d\u0430) \u00e8 una delle due chiese ortodosse bulgare di Edirne, in Turchia. \nStoria e descrizione.\nLa chiesa fu costruita in soli sei mesi nel 1869 dalla minoranza bulgara residente in citt\u00e0. Dopo la riconquista ottomana di Edirne, avvenuta durante la seconda guerra balcanica del 1913, e la conseguente espulsione dei Bulgari dalla Tracia, la chiesa fu chiusa e progressivamente cade in declino. \nNel 2006 fu firmato un accordo tra le autorit\u00e0 turche e quelle bulgare per il restauro e il recupero dell'edificio. Due anni dopo la chiesa \u00e8 stata restaurata grazie ad un finanziamento congiunto dei governi di Ankara e Sofia. Alla cerimonia di consacrazione hanno preso parte il primate della Chiesa bulgara Neofito, il primo ministro bulgaro Sergej Stani\u0161ev ed il ministro turco per il turismo Gunay Ertu\u011frul.\nPresso l'ingresso orientale \u00e8 posizionata una lapide a ricordo dei soldati russi caduti nel corso della guerra russo-turca del 1877-78. Lo spazio interno della chiesa \u00e8 suddiviso in tre navate. Sono custodite un'iconostasi, contributo del governo bulgaro, e una serie di icone e pitture sacre."}
{"id": "6902990", "revid": "767487", "url": "https://it.wikipedia.org/wiki?curid=6902990", "title": "L'uomo che voglio (film 1933)", "text": "L'uomo che voglio (\"Hold Your Man\") \u00e8 un film drammatico-romantico statunitense del 1933 diretto da Sam Wood."}
{"id": "6902991", "revid": "339392", "url": "https://it.wikipedia.org/wiki?curid=6902991", "title": "Elezioni presidenziali in Cina del 2018", "text": ""}
{"id": "6902992", "revid": "214753", "url": "https://it.wikipedia.org/wiki?curid=6902992", "title": "Rally d'Australia 1999", "text": "Il Rally d'Australia 1999, ufficialmente denominato 12th Telstra Rally Australia, \u00e8 stata la tredicesima prova del campionato del mondo rally 1999 nonch\u00e9 la dodicesima edizione del Rally d'Australia e la decima con valenza mondiale. La manifestazione si \u00e8 svolta dal 4 al 7 novembre sugli sterrati che attraversano le zone costiere dell'Australia Occidentale.\nL'evento \u00e8 stato vinto dal britannico Richard Burns, navigato dal connazionale Robert Reid, al volante di una Subaru Impreza WRC99 della scuderia Subaru World Rally Team, davanti alla coppia spagnola formata da Carlos Sainz e Luis Moya, su Toyota Corolla WRC del Toyota Castrol Team, e a quella composta da Tommi M\u00e4kinen e Risto Mannisenm\u00e4ki, su Mitsubishi Lancer Evo VI della squadra Marlboro Mitsubishi Ralliart. Il risultato finale fu altres\u00ec decisivo per l'assegnazione dei titoli piloti e costruttori 1999, che andarono rispettivamente a Tommi M\u00e4kinen, al suo quarto alloro iridato consecutivo, e alla squadra Toyota, per la terza volta vincitrice del mondiale marche.\nVenne riproposto il format della TV stage per la terza volta in stagione (le altre furono al Tour de Corse e al rally di Finlandia), ovvero l'ultima prova speciale dell'appuntamento iridato coperta in diretta TV, tuttavia in questa occasione non assegn\u00f2 punti aggiuntivi per i campionati piloti e costruttori.\nRisultati.\nClassifica.\nLegenda\nClassifiche mondiali.\nM\u00e4kinen e Toyota si sono laureati campioni del mondo con una gara d'anticipo. Il pilota finlandese infatti poteva soltanto essere raggiunto da Auriol ma il francese aveva al suo attivo una sola vittoria contro le quattro di M\u00e4kinen, il quale lo avrebbe quindi sopravanzato anche a pari punti al termine della stagione."}
{"id": "6902993", "revid": "154893", "url": "https://it.wikipedia.org/wiki?curid=6902993", "title": "Nicolas Rei\u00dfig", "text": ""}
{"id": "6902994", "revid": "115162648", "url": "https://it.wikipedia.org/wiki?curid=6902994", "title": "Matteo Bellina", "text": "Biografia.\nMatteo Bellina nasce a Milano nel 1979. Comincia a lavorare gi\u00e0 dai cinque anni nel mondo della pubblicit\u00e0. Nel 1987 gli \u00e8 affidato il suo ruolo pi\u00f9 famoso, quello di protagonista della miniserie televisiva \"Un bambino di nome Ges\u00f9\", diretta da Franco Rossi. Basata sui vangeli apocrifi, \u00e8 una delle prime produzioni ad esplorare i cosiddetti \"anni perduti di Ges\u00f9\", inaugurando un filone che comprender\u00e0 diversi altri titoli.\nSeguono una serie di partecipazioni, in ruoli minori, a serie e film per la televisione e al lungometraggio \"Barocco\" di Claudio Sestieri (1991). Nel 1992 ha nuovamente una parte di rilievo nel film tv \"Un figlio a met\u00e0\" e nel sequel \"Un figlio a met\u00e0 - Un anno dopo\" (1994). \u00c8 questa la sua ultima apparizione sullo schermo. Con la giovent\u00f9, Bellina pone termine alla propria esperienza di attore.\nLaureatosi in economia e commercio all'Universit\u00e0 di Padova nel 2004, esercita la professione di consulente finanziario. \u00c8 fidanzato con la giornalista Maria Chiara Antonini e colleziona auto d'epoca."}
{"id": "6903000", "revid": "84184", "url": "https://it.wikipedia.org/wiki?curid=6903000", "title": "Ritratto di Mar\u00eda Luisa de Borb\u00f3n y Vallabriga", "text": "Il Ritratto di Mar\u00eda Luisa de Borb\u00f3n y Vallabriga \u00e8 un olio su tela di Francisco Goya, conservato alla Galleria degli Uffizi.\nStoria e descrizione.\nQuesto ritratto rappresenta la contressa Mar\u00eda Luisa de Borb\u00f3n y Vallabriga (1780-1846), figlia del cardinale Luigi Antonio di Borbone-Spagna, arcivescovo di Toledo e di Siviglia e conte di Chinch\u00f3n che, rinunciata alla porpora, spos\u00f2 Maria Teresa di Vallabriga e Rozas. il nonno di Mar\u00eda Luisa era Filippo V di Spagna e suo zio Carlo III di Spagna. Ella spos\u00f2 nel 1797 don Manuel Godoy, ministro del re di Spagna. Sua sorella maggiore era Mar\u00eda Teresa de Borbone-Vallabriga, cui Goya fece un ritratto che si conserva al Museo del Prado e che sembra il \"pendant\" del dipinto qui presentato e descritto, che arriv\u00f2 nel 1904, per eredit\u00e0, nella collezione della famiglia Ruspoli e agli Uffizi nel 1974.\nDon Luigi Antonio di Borbone nel 1783 aveva inviato Goya nella sua residenza il palazzo Boadilla del Monte, ad Arena di San Pedro, perch\u00e9 dipingesse ritratti della sua famiglia. Ma questo ritratto non risale a quel tempo, perch\u00e9 allora la contessina era molto pi\u00f9 giovane. Lo storico dell'arte Gaya Nu\u00f1o ha proposto di datare questo dipinto al 1800, anno in cui, secondo una lettera ricevuta da Goya, fu dipinto il ritratto della sorella Mar\u00eda Teresa de Borb\u00f3n Vallabriga; al contrario, la storica dell'arte Rita De Angelis fa risalire il ritratto al 1797, anno del matrimonio della contessa Mar\u00eda Luisa de Borb\u00f3n Vallabriga.\nLa contessa indossa un abito in puro stile impero, in vaporosa garza di seta bianca, con una larga cintura a nastro, fermata con un fiocco sotto il seno. Dai capelli le scende un'acconciatura di lill\u00e0 con un velo diafano che, dietro le spalle, le arriva fino ai piedi. La giovane donna \u00e8 in piedi, stagliandosi da uno sfondo indefinito e senza tempo. L'espressione del suo viso \u00e8 severa, anzi chiusa nella tristezza che si addice ad una fanciulla nobile, educata in un rigido convento spagnolo."}
{"id": "6903002", "revid": "767487", "url": "https://it.wikipedia.org/wiki?curid=6903002", "title": "La suora bianca (film 1933)", "text": "La suora bianca (\"The White Sister\") \u00e8 un film del 1933 diretto da Victor Fleming che ha come interpreti principali Helen Hayes e Clark Gable.\nLa sceneggiatura si basa sul romanzo omonimo del 1909 di Francis Marion Crawford e sul lavoro teatrale dallo stesso nome di Walter Hackett e F. Marion Crawford da cui in precedenza erano gi\u00e0 stati tratti due film muti: \"The White Sister\" di Fred E. Wright del 1915 e \"La suora bianca\" di Henry King del 1923.\nProduzione.\nLa lavorazione del film, prodotto dalla Metro-Goldwyn-Mayer (MGM), inizi\u00f2 a met\u00e0 dicembre 1932, quando \"Hollywood Reporter\" annunci\u00f2 che Clark Gable aveva ottenuto la parte di \"Giovanni\" a scapito di Douglas Fairbanks, Jr..\nDistribuzione.\nDistribuito dalla Metro-Goldwyn-Mayer, il film fu presentato in prima a New York il 17 marzo 1933, uscendo poi nelle sale statunitensi il 14 aprile 1933. Nello stesso anno, il film venne distribuito a livello internazionale, uscendo in Danimarca (2 ottobre, come \"Den hvide s\u00f8ster\"), in Svezia (9 ottobre, come \"Vita systern\"), Ungheria (28 ottobre, come \"Feh\u00e9r ap\u00e1ca\") e Finlandia (26 novembre).\nIl copyright del film, richiesto dalla Metro Goldwyn Mayer Distributing Corp., fu registrato il 23 marzo 1933 con il numero LP3745."}
{"id": "6903004", "revid": "767487", "url": "https://it.wikipedia.org/wiki?curid=6903004", "title": "La dame dans l'auto avec des lunettes et un fusil", "text": "La Dame dans l'auto avec des lunettes et un fusil \u00e8 un film del 2015 diretto da Joann Sfar.\nIl film \u00e8 l'adattamento cinematografico dell'omonimo romanzo di S\u00e9bastien Japrisot, gi\u00e0 soggetto del film del 1970 \"La signora dell'auto con gli occhiali e un fucile\".\nTrama.\nDany, fiammeggiante ragazza rossa senza autostima, \u00e8 una dattilografa in un'agenzia pubblicitaria. Il suo direttore le affida un giorno un lavoro per il giorno dopo quando lui si dovr\u00e0 recare in Svizzera. Per risparmiare tempo, lei si offre di scriverlo a casa. Al mattino presto, il regista chiede a Dany di portarlo, assieme alla sua famiglia, all'aeroporto e poi portare l'auto, una splendida Ford Thunderbird, a casa sua, ma Dany decide, per capriccio, di andare a vedere il mare e si mette in viaggio verso la Costa Azzurra, non rendendosi conto di aver appena messo piede in un ingranaggio infernale...\nProduzione.\nJoann Sfar gir\u00f2 il film in Belgio nell'estate del 2014, dove si riconoscono il cantiere navale ed il viadotto di Beez, su richiesta delle sconeggiatore e produttore Patrick Godeau. Dichiar\u00f2 inoltre che il film sarebbe stato fedele al romanzo nonostante questo venisse considerato non adattabile per un soggetto cinematografico con un'atmosfera \"alla David Lynch\".\nIl regista, tuttavia, sub\u00ec alcuni contrattempi durante le riprese del film. Estimatore del romanzo, voleva realizzare un film \"appiccicoso, quasi soprannaturale\" ma si rese presto conto che la produzione non gli avrebbe permesso di toccare la sceneggiatura gi\u00e0 scritta. Anche il budget venne ridotto e il regista dovette fare del suo meglio per finire il film in questa delicata atmosfera.\nL'uscita del film, inizialmente prevista per l'aprile 2015, venne posticipata al mese di agosto."}
{"id": "6903009", "revid": "104458", "url": "https://it.wikipedia.org/wiki?curid=6903009", "title": "Anna Comarella", "text": "Biografia.\nNata a Pieve di Cadore, in provincia di Belluno, nel 1997, inizia a praticare lo sci di fondo a 5 anni, nel 2002, spinta dalla madre Silvia, anche lei fondista. Partecipa alle sue prime gare importanti a 16 anni, nel 2013.\nDal 2014 al 2017 ha partecipato a quattro edizioni dei Mondiali juniores, vincendo l'argento nel 2017 a Park City, negli USA, nella staffetta 4x3,3 km, chiusa dietro soltanto alla Russia. Debutta in Coppa del Mondo il 16 dicembre 2017 a Dobbiaco.\nNel 2018, a 21 anni non ancora compiuti, partecipa ai Giochi olimpici di in tre gare: lo skiathlon 15 km, dove arriva 37\u00aa in 44'25\"9, la 30 km tecnica classica, dove termina 34\u00aa in 1h35'48\"7, e la staffetta 4x5 km, chiusa al 9\u00ba posto in 54'22\"0, insieme ad Elisa Brocard, Ilaria Debertolis e Lucia Scardoni; l'anno successivo ai Mondiali di Seefeld in Tirol, suo debutto iridato, \u00e8 stata 28\u00aa nella 10 km, 17\u00aa nell'inseguimento e 7\u00aa nella staffetta, mentre a quelli di Oberstdorf 2021 si \u00e8 classificata 31\u00aa nella 10\u00a0km e 21\u00aa nell'inseguimento. Ai XXIV Giochi olimpici invernali di si \u00e8 piazzata 26\u00aa nella 10 km, 40\u00aa nella 30 km, 37\u00aa nell'inseguimento e 8\u00aa nella staffetta."}
{"id": "6903010", "revid": "121831159", "url": "https://it.wikipedia.org/wiki?curid=6903010", "title": "M\u00e2rouf, savetier du Caire", "text": "M\u00e2rouf, savetier du Caire, \u00e8 un'op\u00e9ra-comique in cinque atti di Henri Rabaud, su un libretto di Lucien N\u00e9poty basato sulla traduzione francese dei racconti de \"Le Mille e una notte\" di Joseph-Charles Mardrus, creata il 15 maggio 1914 all'Op\u00e9ra-Comique.\nSinossi.\nAtto I.\nNel suk del Cairo, M\u00e2rouf, un ciabattino, sopporta faticosamente i rimbrotti della moglie Fattoumah. Nonostante il loro stato di indigenza, Fattoumah esige pasticcini prelibati che M\u00e2rouf riesce ad ottere da un vicino pasticcere mosso a compassione. Fattoumah non trovando di suo gradimento nemmeno il prezioso regalo, comincia a urlare e ad accusare pubblicamente M\u00e2rouf di averla picchiata. Il giudice, ignorando l'innocenza di M\u00e2rouf, lo condanna a essere bastonato, nonostante le proteste dei vicini. M\u00e2rouf decide di lasciare il Cairo e si imbarca come marinaio su una nave che sta per scendere il Nilo verso il Mediterraneo. \nAtto II.\nUn lungo viaggio porta M\u00e2rouf sul Golfo Persico, dove una tempesta disperte tutto l'equipaggio tranne M\u00e2rouf, il quale viene accolto da Ali, il suo amico d'infanzia, divenuto ricco. Ali decide di aiutare il suo amico, lo veste in maniera elegante e lo presenta ai suoi concittadini come un ricco mercante. Il Sultano e il suo Vizir, in una passeggiata in incognito, scoprono M\u00e2rouf intento a offrire generosamente i dinari del suo amico, annunciando l'arrivo imminente della sua carovana. Nonostante i sospetti del Visir, il Sultano invita M\u00e2rouf nel suo palazzo. \nAtto III.\nM\u00e2rouf non ha il coraggio di sconfessarsi e finisce per essere costretto a sposarsi con la figlia del Sultano, il quale non esita a usare gran parte dei suoi fondi per organizzare il matrimonio. Terrorizzato alla prospettiva di un nuovo matrimonio, M\u00e2rouf scopre che la principessa Saamcheddine est in realt\u00e0 dolce e molto bella. \nAtto IV.\nI giorni passano e il Sultano comincia a dubitare del genero. Dal canto suo M\u00e2rouf e Saamcheddine sono sempre pi\u00f9 innamorati, al punto che M\u00e2rouf decide di confidarsi con Saamcheddine e le confessa il suo inganno. Il Visir spiando la conversazione scopre M\u00e2rouf, il quale viene condannato alla pena capitale. Ma Saamcheddine vuole salvarlo, si traveste da ragazzo e scappa con lui.\nAtto V.\nNel deserto, un vecchio lavora il suo campo. M\u00e2rouf, in cambio della sua ospitalit\u00e0, lo aiuta, ma col carretto inciampa in un anello che spunta dalla terra. \u00c8 un ingresso verso un sotterraneo, il vecchio \u00e8 in realt\u00e0 un genio, che gli mostra ogni ricchezza. Invitato a pronunciare un desiderio, M\u00e2rouf chiede la famosa caravana, che appare con tutte le sue meraviglie, trasportata da dei nani. Il Sultano, il Visir e il suo seguito, lanciatisi alla ricerca di M\u00e2rouf con Ali prigioniero, si imbattono nella caravana. Il Sultano condanna il Visir a morte, ma M\u00e2rouf lo grazia, condannandolo solo a delle bastonate. \nDistribuzione.\nLa creazione americana dell'opera ha avuto luogo al Metropolitan Opera il 19 dicembre 1917 con Giuseppe de Luca nel ruolo principale, con la direzione di Pierre Monteux. L'opera entra in repertorio all'Op\u00e9ra de Paris il 21 giugno del 1928, con Georges Thill nel ruolo di M\u00e2rouf. \nUna nuova produzione di M\u00e2rouf con la regia di J\u00e9r\u00f4me Deschamps vede la luce nel giugno del 2013 all'Op\u00e9ra Comique e viene ripresa nel 2018 all'Op\u00e9ra National de Bordeaux e all'Op\u00e9ra Comique."}
{"id": "6903013", "revid": "2202610", "url": "https://it.wikipedia.org/wiki?curid=6903013", "title": "Santa grotta di Covadonga", "text": "La Santa grotta di Covadonga (in spagnolo: Santa Cueva de Covadonga) \u00e8 un santuario cattolico costruito in una grotta del Monte Auseva nel paese di Cangas de On\u00eds, nelle Asturie, in Spagna.\nEtimologia.\nIl significato di \u00abCovadonga\u00bb,\u00e8 anteriore a \u00abCova de onnica\u00bb e significa la \"fonte della grotta\". Il suffisso onnika, \"fonte\", deriva dal celtico onna, \"r\u00edo\", e si conforma a numerosi toponimi della zona come Isongo \"fonte dell'Is\", Triongo \"tre fonti\", Candongo \"fonte blanca\", etc..\nPantheon reale di Covadonga.\nI reali che hanno ricevuto sepoltura a Covadonga, furono i seguenti:"}
{"id": "6903014", "revid": "686936", "url": "https://it.wikipedia.org/wiki?curid=6903014", "title": "Denver Broncos 1964", "text": "La stagione dei Denver Broncos \u00e8 stata la quinta della franchigia nell'American Football League. Per la seconda stagione consecutiva la squadra termin\u00f2 con un bilancio di due vittorie, undici sconfitte e un pareggio, terminando all'ultimo posto nella Western Division della AFL.\nNel marzo 1964, il \"Chicago Sun-Times\" riport\u00f2 che il proprietario dei Chicago White Sox Arthur Allyn Jr. aveva in programma di acquistare i Broncos e trasferirli a giocare a Chicago a Comiskey Park. Sia Allyn che il presidente dei Broncos Cal Kunz negarono l'accordo e i Broncos rimasero a Denver.\nClassifiche.\nNota: I pareggi non venivano conteggiati ai fini della classifica fino al 1972."}
{"id": "6903016", "revid": "54354", "url": "https://it.wikipedia.org/wiki?curid=6903016", "title": "Santa Cueva de Covadonga", "text": ""}
{"id": "6903017", "revid": "1641266", "url": "https://it.wikipedia.org/wiki?curid=6903017", "title": "Minecraft Forge", "text": ""}
{"id": "6903026", "revid": "767487", "url": "https://it.wikipedia.org/wiki?curid=6903026", "title": "Volo di notte (film)", "text": "Volo di notte (\"Night Flight\") \u00e8 un film drammatico statunitense del 1933 diretto da Clarence Brown.\nIl film \u00e8 basato sul romanzo omonimo del 1931 scritto dall'aviatore Antoine de Saint-Exup\u00e9ry."}
{"id": "6903034", "revid": "110157", "url": "https://it.wikipedia.org/wiki?curid=6903034", "title": "Calpan", "text": "Calpan \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 di \"San Andr\u00e9s Calpan\".\nConta 13.730 abitanti (2010) e ha una estensione di 66,88\u00a0km\u00b2. \nIl significato del nome della localit\u00e0 in lingua nahuatl \u00e8 \"luogo vi sono molte case\"."}
{"id": "6903039", "revid": "287204", "url": "https://it.wikipedia.org/wiki?curid=6903039", "title": "Carlo Enrico De Simone", "text": "Biografia.\nCarlo Enrico De Simone si laurea in Architettura presso l'Universit\u00e0 di Napoli nel 1961 e nello stesso anno consegue l'abilitazione all'esercizio della professione.\nCollabora come assistente volontario con i professori Mario Zocca, R. D'Ambrosio, Roberto Pane ed altri presso la cattedra di Urbanistica della facolt\u00e0 di Architettura dell'Universit\u00e0 degli Studi di Napoli.\nDurante il periodo degli studi compie numerosi viaggi all'estero, in particolare nel Nord Europa, per approfondire le proprie cognizioni e acquisire esperienza nel campo dell'edilizia sociale.\nNel 1963 avvia in proprio l'attivit\u00e0 professionale, stabilendo il proprio studio prima a Pescara e successivamente a Chieti; affianca alla propria attivit\u00e0 professionale numerosi lavori di studio e ricerca presso l'Universit\u00e0 degli studi di Napoli.\nNel 1964 partecipa al primo concorso Gescal per l'iscrizione all'Albo nazionale e risulta idoneo per la sezione Urbanistica e per la sezione Edilizia.\nSino alla sua scomparsa risulta titolare della cattedra di Architettura e arredamento presso l'Istituto statale d'arte \"Nicola da Guardiagrele\" di Chieti e dirige il Laboratorio dei disegnatori di architettura e arredamento.\nSvolge un'intensa attivit\u00e0 di progettazione, che spazia dall'edilizia privata (edifici condominiali, edifici residenziali, ville, allestimenti e interni), agli edifici della pubblica amministrazione, con particolare attenzione agli edifici e impianti sportivi e ricreativi e agli edifici e impianti industriali, puntualmente documentata dal suo archivio. Numerose risultano anche le attivit\u00e0 svolte nel campo dell'urbanistica, del restauro, del design e della pubblicistica nell'ambito del dibattito architettonico.\nNutre inoltre un profondo amore per la pittura e la sua produzione artistica risulta considerevole e originale.\nLe sue capacit\u00e0 progettuali, tecniche, artistiche e grafiche ne fanno un esempio di architetto \"rinascimentale\", la cui preparazione risulta completa sotto ogni profilo professionale.\nTra i progetti da lui redatti: l'Istituto tecnico commerciale di Gissi, la Piscina del comune di Cupello (CH), gli impianti sportivi del comune di Mafalda (CB); numerosi complessi residenziali, ville e case di abitazione in territorio di Vasto e San Salvo (CH); alcuni stabilimenti industriali tra i quali la Cumi a Montesilvano (PE), la Protexa a Chieti Scalo, lo stabilimento per la costruzione ed il montaggio di automezzi pesanti, nuovo complesso Fiat a Termoli (CB); case per lavoratori-programma d'intervento sociale della Svoa S.p.A. di Vasto. Un importantissimo lavoro, svolto in collaborazione con altri due professionisti, risulta essere il nuovo ospedale SS. Annunziata di Chieti e il progetto di completamento della chiesa della SS. Trinit\u00e0 di Chieti.\nNegli anni 1983-1984, ricopre la carica di presidente dell'Ordine degli architetti della provincia di Chieti fino alla sua morte, sopraggiunta prematuramente nel 1984.\nOpere.\nProgetti principali\nArchivio.\nL\u2019archivio, dichiarato di notevole interesse storico dalla Soprintendenza archivistica per l\u2019Abruzzo il 4 febbraio 2004, con il provvedimento n. 104, \u00e8 stato riordinato in due soluzioni, tra il 2006 e il 2009, nell\u2019ambito di un progetto di censimento e recupero degli archivi privati di architetti attivi in Abruzzo tra l\u2019Unit\u00e0 d\u2019Italia e il secondo dopoguerra, promosso dalla stessa soprintendenza. Al suo interno \u00e8 stato rinvenuto un piccolo nucleo documentario prodotto dall\u2019architetto Maria Luisa Cucullo, moglie e collaboratrice di De Simone."}
{"id": "6903040", "revid": "599013", "url": "https://it.wikipedia.org/wiki?curid=6903040", "title": "Ponte Gazi Mihal", "text": "Il ponte Gazi Mihal (in turco: \" Gazi Mihal K\u00f6pr\u00fcs\u00fc\") \u00e8 un ponte ad arco ottomano della citt\u00e0 turca di Edirne (in et\u00e0 bizantina Adrianopoli, in greco-bizantino \u0391\u03b4\u03c1\u03b9\u03b1\u03bd\u03bf\u03cd\u03c0\u03bf\u03bb\u03b9\u03c2), che fu antica capitale ottomana prima di Costantinopoli/Istanbul). \nSi trova nella parte occidentale della citt\u00e0, lungo la vecchia strada che conduce verso la Bulgaria, e attraversa il fiume Tunca. Alla sua estremit\u00e0 occidentale si trova la moschea di Gazi Mihal, mentre a quella orientale la moschea di \u015eah Melek.\nStoria e descrizione.\nUn primo ponte fu costruito durante il regno dell'imperatore bizantino Michele VIII Paleologo nel XIII secolo. Nel 1402, quando Adrianopoli era stata conquistata dagli Ottomani ormai da quarant'anni, la struttura venne ricostruita dai discendenti del dignitario Gazi Mihal, uno dei primi nobili bizantini a convertirsi all'Islam. Nel 1544, durante il regno di Solimano il Magnifico, furono costruite otto nuove arcate nella porzione occidentale, mentre sotto il sultanato di Maometto III, furono ricostruite due arcate della sezione centrale.\nLe ultime modifiche furono apportate nel 1900 quando, per volont\u00e0 del sultano Abdul Hamid II, un gruppo di architetti italiani ricostru\u00ec il ponte. Oggigiorno \u00e8 chiuso al traffico automobilistico ed \u00e8 riservato esclusivamente a quello pedonale. \u00c8 caratterizzato da sedici arcate."}
{"id": "6903042", "revid": "767487", "url": "https://it.wikipedia.org/wiki?curid=6903042", "title": "Uomini in bianco (film 1934)", "text": "Uomini in bianco (\"Men in White\") \u00e8 un film statunitense del 1934 diretto da Richard Boleslawski.\nIl film \u00e8 basato sull'omonima opera teatrale di Sidney Kingsley del 1933."}
{"id": "6903046", "revid": "1005847", "url": "https://it.wikipedia.org/wiki?curid=6903046", "title": "Unione Democratica (Polonia)", "text": "L'Unione Democratica (in polacco: \"Unia Demokratycza\") fu un partito politico polacco di orientamento cristiano-liberale fondato nel 1991 in seguito alla confluenza di due soggetti politici:\nIl partito si afferm\u00f2 su iniziativa di Tadeusz Mazowiecki, Presidente del Consiglio dal 1989 al 1991.\nNel 1994 conflu\u00ec col Congresso Liberal-Democratico in una nuova formazione politica, l'Unione della Libert\u00e0."}
{"id": "6903047", "revid": "1444345", "url": "https://it.wikipedia.org/wiki?curid=6903047", "title": "You Owe Me", "text": ""}
{"id": "6903050", "revid": "767487", "url": "https://it.wikipedia.org/wiki?curid=6903050", "title": "La donna \u00e8 mobile (film 1934)", "text": "La donna \u00e8 mobile (\"Forsaking All Others\") \u00e8 un film statunitense del 1934 diretto da W. S. Van Dyke.\nEdizioni Home Video.\nDal 2019 \u00e8 disponibile in Italia un dvd, prodotto da DNA Srl, in doppio formato video: originale 1.33:1 ed anamorfico 1.78:1. Questa edizione, che \u00e8 stata editata con il contributo dello studioso di Storia del Cinema Riccardo Cusin, \u00e8 disponibile anche in streaming su alcune piattaforme."}
{"id": "6903051", "revid": "767487", "url": "https://it.wikipedia.org/wiki?curid=6903051", "title": "Socimi 8843", "text": "Il Socimi 8843 \u00e8 un modello di filosnodato urbano realizzato nel corso degli anni novanta dalla Socimi, sul telaio dell'Iveco 480, in 33 esemplari appositamente per l'ATM di Milano, che \u00e8 l'unica azienda di trasporti a farne uso. Si tratta di un filobus articolato a tre assi, dotato di quattro porte, con 191 posti di cui 28 a sedere.\nIl primo esemplare, il numero 100, \u00e8 stato presentato nel 1990. Nel 1991 sono state consegnate le vetture con i numeri da 101 a 117, mentre nel 1993 \u00e8 stato consegnato l'ultimo lotto, quello composto dai veicoli numerati da 118 a 132.\nAd eccezione di qualche breve e raro prestito al deposito Novara, tutte le vetture sono sempre state assegnate al deposito di viale Molise. \nNel 2009 viene accantonata la vettura n\u00b0 106, nel 2011 la n\u00b0 132, nel 2015 la n\u00b0 100 e nel 2020 le n\u00b0 104, 105, 114, 119, 126, 127 e 128. Al 2020, tutte le 23 altre unit\u00e0 sono in regolare servizio; nel gennaio 2016, \u00e8 stata completata la sostituzione dei vecchi indicatori del numero della linea e della destinazione, da tipo a nastro, a indicatori luminosi a LED gialli.\nQuesti mezzi hanno iniziato la fase di radiazione e demolizione in seguito all'ingresso in servizio dei Solaris Trollino."}
{"id": "6903052", "revid": "44876", "url": "https://it.wikipedia.org/wiki?curid=6903052", "title": "Bari Foot-Ball Club 1908-1915", "text": "Questa voce raccoglie le informazioni riguardanti il Football Club Bari 1908 nelle competizioni dal 1908 al 1915.\nOrganigramma societario.\nArea direttiva\nArea tecnica\n1908.\nLa prima rosa storica.\n1910-1911.\nRosa.\n "}
{"id": "6903055", "revid": "298229", "url": "https://it.wikipedia.org/wiki?curid=6903055", "title": "Campionati asiatici di judo 1970", "text": "I Campionati asiatici di judo 1970 sono stati la 2\u00aa edizione della competizione organizzata dalla Asian Judo Union.Si sono svolti a Kaohsiung, a Taiwan."}
{"id": "6903059", "revid": "767487", "url": "https://it.wikipedia.org/wiki?curid=6903059", "title": "Lo scandalo del giorno", "text": "Lo scandalo del giorno (\"After Office Hours\") \u00e8 un film statunitense del 1935 diretto da Robert Z. Leonard."}
{"id": "6903060", "revid": "1005847", "url": "https://it.wikipedia.org/wiki?curid=6903060", "title": "XII Congresso nazionale del popolo", "text": "Il XII Congresso nazionale del popolo () fu eletto tra l'ottobre 2012 e il marzo 2013 e rest\u00f2 in carica fino al 2018. Era composto da 2987 deputati e si riun\u00ec in cinque sessioni annuali che avvenivano verso maggio. Le elezioni presidenziali si tennero il 14 marzo 2013 e furono vinte da Xi Jinping con 2952 voti favorevoli (il 99,86%), 1 voto contrario e 3 astensioni."}
{"id": "6903061", "revid": "474175", "url": "https://it.wikipedia.org/wiki?curid=6903061", "title": "Strage di Novara", "text": "La strage di partigiani a Novara del 24 ottobre 1944 \u00e8 stata una strage fascista compiuta dal reparto speciale della polizia novarese (detta la \"squadraccia\") comandato dal tenente di P. S. Vincenzo Martino e dal questore Emilio Pasqualy. Sette partigiani detenuti nelle carceri del castello visconteo-sforzesco vengono prelevati e massacrati. Si tratta di Giovanni Bellandi, Ludovico Bertona e Aldo Fizzotti, uccisi nell\u2019attuale piazza Martiri, di fronte al castello; Vittorio Aina, Mario Campagnoli, Emilio Lavizzari e Giuseppe Piccini trasportati in piazza Cavour, nei pressi della stazione ferroviaria, e l\u00ec uccisi.\nNovara dopo l\u2019armistizio.\nDopo l'8 settembre 1943, anche a Novara arrivano i primi reparti tedeschi. Il 12 settembre sono in citt\u00e0 i militari del primo battaglione SS appartenente al secondo Reggimento della Divisione corazzata Leibstandarte Adolf Hitler che, con il loro comandante Hans R\u00f6hwer, risalgono la provincia e sono responsabili della strage degli ebrei sul Lago Maggiore. A Novara si insedia invece la 19^ \"Pionierkompanie,\" che appartiene sempre al secondo Reggimento della \"Leibstandarte\" e che arriva da Chivasso. Il suo comandante Rudolf Schlott ottiene senza difficolt\u00e0 il controllo sulle armi e sui soldati italiani: il generale Sorrentino, capo del Presidio militare cittadino, decide di collaborare con i tedeschi nonostante i pressanti inviti alla resistenza giunti dai gruppi antifascisti locali.\nA causa della presenza tedesca sul territorio si forma il nuovo partito fascista repubblicano e sono ricostituite le organizzazioni fasciste che, dopo la nascita della Repubblica sociale italiana, svolgeranno un ruolo amministrativo e politico con i nazisti. A Novara dall\u2019ottobre 1943 iniziano le sostituzioni alla Prefettura e alla Questura con uomini fedeli alla Rsi. Si succedono alla guida della Provincia Tuninetti, Barbera, Vezzalini e Zuccherini, mentre in Questura si avvicendano Abrate, Pasqualy e Minervini. E\u2019 alle dipendenze della Questura che la cosiddetta \"squadraccia\", istituita nel giugno del 1944 e comandata da Vincenzo Martino per combattere i partigiani della zona, diventa tragicamente nota per le azioni violente e sanguinarie. \nDopo l\u20198 settembre prosegue in clandestinit\u00e0 anche l\u2019opera di riorganizzazione dei partiti antifascisti che gi\u00e0 il 21 settembre costituiscono ad Arona un raggruppamento provinciale del Comitato di Liberazione Nazionale. Parallelamente si formano i primi nuclei militari partigiani che in citt\u00e0 sono inizialmente piccole strutture (Squadre e Gruppi di azione partigiana) con compiti di spionaggio e sabotaggio, ma che col tempo diventano vere e proprie brigate collegate ai gruppi politici di orientamento. Della brigata \"Matteotti\" (poi chiamata \"Campagnoli\") di orientamento socialista, fanno parte anche Vittorio Aina, Mario Campagnoli e Giuseppe Piccini, mentre \u00e8 di orientamento cattolico la divisione \"Rabellotti\", nata proprio nell\u2019autunno del 1944 e che vede tra le sue fila anche Ludovico Bertona, Aldo Fizzotti ed Emilio Lavizzari. Giovanni Bellandi, il settimo tra gli uccisi il 24 ottobre, \u00e8 invece un partigiano \u201cgaribaldino\u201d della divisione \"Redi\" (operante nell\u2019Ossola) che, ferito durante un combattimento in montagna, era stato catturato e incarcerato a Novara. \nIn citt\u00e0 nascono anche un gruppo vicino al partito d\u2019azione (in memoria di Giulio Biglieri, novarese d\u2019adozione, fucilato a Torino il 5 aprile 1944) e uno comunista (diventer\u00e0 poi la brigata \"Dellavecchia\", in memoria di Romano Dellavecchia ucciso a Borgoticino il 25 marzo 1945). Un ruolo di primo piano nel coordinamento tra i vari gruppi (di pianura e di montagna) viene svolto dal primario di pediatria dell\u2019Ospedale di Novara, Piero Fornara (arrestato e picchiato a sua volta il 27 ottobre 1944 dagli uomini della squadraccia) futuro prefetto nella citt\u00e0 liberata e uno dei novaresi eletti all\u2019Assemblea Costituente.\nLa strage.\nLa vicenda di Castelletto di Momo.\nIl 24 ottobre 1944 Vincenzo Martino, a capo della \u201csquadraccia\u201d, durante un\u2019operazione antipartigiana a Castelletto di Momo, s'imbatte negli uomini di Alessandro Boca (\"Taras\", comandante della brigata \"Pizio Greta\") e di Nello Sartoris (\"Andrej\", comandante della brigata \"Volante azzurra\"). I fascisti hanno la peggio: sei uomini vengono uccisi e lo stesso Martino \u00e8 ferito.\nIl capo della \"squadraccia,\" tornato a Novara, prepara la vendetta: con il questore Emilio Pasqualy prende Mario Sold\u00e0, gi\u00e0 arrestato e torturato il giorno precedente, e lo porta a Castelletto di Momo, sul luogo dello scontro. Qui lo fa impiccare assieme ad altri tre partigiani detenuti a Borgomanero (Giovanni Erbetta, Pietro Protasoni e il georgiano Sicor Tateladze), mentre i fascisti minacciano il parroco e bruciano le case del paese accusando la popolazione di proteggere i partigiani.\nNovara, il pomeriggio del 24 ottobre.\nNel pomeriggio dello stesso 24 ottobre Vincenzo Martino con i suoi uomini e il questore rientrano a Novara e decidono di completare la vendetta per la sconfitta di Castelletto di Momo. Si recano presso il Castello, sede delle carceri, intenzionati a prelevare e a uccidere alcuni partigiani in attesa di giudizio, ma sia il direttore delle carceri sia il procuratore si rifiutano di concedere l\u2019autorizzazione, ottenuta solo dal viceprocuratore Dav\u00ec che firma per\u00f2 soltanto per Ludovico Bertona e Aldo Fizzotti. I poliziotti tuttavia portano fuori dalle carceri anche Giovanni Bellandi, nonostante sia ferito e i tre partigiani vengono subito uccisi in Piazza Francesco Crispi.\nVerso sera Martino, Pasqualy e la \u201csquadraccia\u201d tornano al Castello, prelevano altri quattro partigiani prigionieri e si dirigono verso Piazza Cavour, dove Vittorio Aina, Mario Campagnoli, Emilio Lavizzari e Giuseppe Piccini vengono giustiziati di fronte alla birreria \"Menabrea\". \u00c8 una sera piovosa e nella piazza \u00e8 stato impedito il passaggio. Terminata l\u2019esecuzione il questore Pasqualy ordina che i corpi dei partigiani vengano lasciati in piazza, come gi\u00e0 aveva fatto per i tre uomini uccisi in piazza Crispi. Tuttavia durante la notte qualcuno copre i cadaveri di piazza Cavour con una bandiera italiana che ora \u00e8 conservata presso il locale Istituto storico della Resistenza.\nSolo il giorno dopo la signora Rina Musso, che aveva seguito tutti gli avvenimenti del pomeriggio riesce a ottenere che i morti vengano tolti dalle strade e abbiano una degna sepoltura. \nLe vittime.\nGiovanni Bellandi nasce il 1\u00ba ottobre 1926 a Formagera (CR), figlio di Giovanni Battista. Risiede a Pernate, che allora era una frazione di Novara. Partigiano garibaldino, combatte in Ossola nella \"X brigata Rocco\" che appartiene alla \"II Divisione Redi\". Nell'autunno del 1944 Bellandi si trova nelle carceri del castello di Novara, catturato in seguito a un combattimento in montagna durante il quale era rimasto gravemente ferito al ventre. Viene fucilato per rappresaglia nel pomeriggio del 24 ottobre 1944 in Piazza Crispi (oggi Piazza Martiri della Libert\u00e0).\nLudovico Bertona, detto \"Vico\", nasce e vive a Novara. Di mestiere fa l\u2019ottico, ma diventa anche presidente dell'Istituto Dominioni, l'orfanotrofio maschile della citt\u00e0. \u00c8 tra i primi organizzatori della resistenza in citt\u00e0. Viene arrestato e incarcerato a Novara con l'accusa di aver rubato armi alla industria C.A.N.S.A. di Cameri per darle ai partigiani e di aver finanziato atti di sabotaggio a danno dei reparti fascisti e nazisti. E\u2019 fucilato per rappresaglia nel pomeriggio del 24 ottobre 1944 in Piazza Crispi (oggi Piazza Martiri della Libert\u00e0).\nAldo Fizzotti, figlio di Giuseppe, nasce il 7 novembre 1920 a Pernate (Novara) dove risiede. Dopo l\u2019armistizio aderisce ai primi movimenti di resistenza al fascismo che si formano a Novara, assieme ad altri novaresi come Ludovico Bertona, Vittorio Luoni e Carlo Zorzoli. Le riunioni operative si tengono nel retro della farmacia dello Zorzoli e portano alla diffusione di volantini di propaganda antifascista nelle fabbriche e nelle scuole e alla raccolta di materiale utile ai partigiani presenti in montagna. Arrestato e incarcerato a Novara nell\u2019autunno del 1944, Fizzotti viene ucciso per rappresaglia il 24 ottobre 1944 in Piazza Crispi (oggi Piazza Martiri della Libert\u00e0).\nVittorio Aina nasce il 3 (o il 31) agosto 1921 a Biandrate (NO), figlio di Pietro e Maria Proverbio. Dopo l'8 settembre 1943 entra nella squadra di azione partigiana del rione di Porta Mortara, che poi diventer\u00e0 la brigata Matteotti, di orientamento socialista. \u00c8 l\u2019unica squadra che in citt\u00e0 ha compiuto azioni di disarmo dei nazifascisti gi\u00e0 nel 1944, fornendo armi per i partigiani. Collaboravano con il gruppo anche alcuni infiltrati nella milizia ferroviaria e nella Guardia nazionale repubblicana. Arrestato nella notte del 20 settembre 1944, Aina \u00e8 accusato di aver contribuito alla costituzione del gruppo partigiano di Porta Mortara e di aver nascosto armi nella fornace di cui era direttore. Viene fucilato la sera del 24 ottobre 1944 per rappresaglia in Piazza Cavour.\nMario Campagnoli nasce a Novara il 29 ottobre 1923 (o il 22 giugno 1925), figlio di Mario e Maria Natalina Rizzi. Fa l\u2019impiegato presso l\u2019officina meccanica di precisione dello zio e, dopo l\u2019armistizio, \u00e8 tra i primi a organizzare, insieme a Vittorio Aina, la squadra partigiana di Porta Mortara. \u00c8 tra i protagonisti dell'assalto alla caserma Perrone il 9 settembre 1943, quando il suo gruppo riesce a prendere armi e munizioni per i reparti partigiani. Arrestato alla stazione di Novara il 20 settembre 1944, Campagnoli viene fucilato la sera del 24 ottobre dello stesso anno per rappresaglia in Piazza Cavour. In seguito la \"brigata Matteotti\" \u00e8 diventata \"brigata Campagnoli\" e a lui \u00e8 stata riconosciuta postuma la medaglia d'argento al valore militare.\nEmilio Lavizzari, figlio di Ettore e Lucia Ganaghin, nasce a Milano il 4 novembre 1917. \u00c8 un sottotenente del Comando militare della polizia ferroviaria presso la stazione di Novara e dopo l\u2019armistizio collabora con i gruppi partigiani novaresi. Per questo viene catturato e incarcerato nell'autunno del 1944, accusato di tradimento per aver fornito armi ai partigiani e di essere in contatto con la squadra di Porta Mortara e con la \"brigata Rabellotti\". Lavizzari viene fucilato la sera del 24 ottobre 1944 per rappresaglia in Piazza Cavour.\nGiuseppe Piccini nasce a Novara il 23 giugno 1926 (o il 22 aprile 1926) da Pietro e Maria Adorno. E\u2019 allievo nella milizia ferroviaria di Novara e, dopo l\u2019armistizio, collabora con i partigiani di Porta Mortara ai quali fa arrivare le armi. A met\u00e0 settembre 1944 Piccini viene arrestato durante uno scambio di armi a Novara, nei pressi della piscina comunale. Portato nelle carceri del castello, \u00e8 fucilato la sera del 24 ottobre 1944 per rappresaglia in Piazza Cavour.\nIn memoria.\nCippi e lapidi.\nPer ricordare i partigiani fucilati per rappresaglia dai militi fascisti il 24 ottobre del 1944 sono oggi visibili un sacello in Piazza Cavour ed una lapide in Piazza Martiri Partigiani. \nLa cittadinanza di Novara aveva individuato nelle zone teatro degli episodi pi\u00f9 tragici le sedi adatte per la celebrazione della memoria. Quindi il 24 ottobre del 1945, un anno dopo i fatti, il Comune inaugura due cippi provvisori in piazza Martiri e in piazza Cavour. Il Comune nel 1946 ipotizza anche la costruzione di un obelisco, da posizionare in piazza Duomo, a ricordo di tutti i caduti per la libert\u00e0, ma tale progetto non verr\u00e0 mai realizzato.\nI due cippi, deterioratisi nel frattempo, sono stati sottoposti a restauro nel 1949 e nel 1951 e quindi definitivamente sostituiti. Quello in Piazza Cavour, in seguito alla risistemazione dell\u2019edificio adiacente, nel marzo 1955, \u00e8 stato spostato temporaneamente nel giardino della nuova costruzione. Il 25 aprile del 1957 \u00e8 stato poi trasformato nel sacello oggi visibile e contenente la lapide muraria, opera dello studio di architettura Vittorio Gregotti, Ludovico Meneghetti e Giotto Stoppino.\nSulla lapide di Piazza Martiri compaiono anche i nomi di Felice Zanoni e di Natale Olivieri. Del primo non si conosce esattamente l'identit\u00e0: si tratta probabilmente di Felice Zanon, o Zanone, di Omegna, partigiano della Divisione \"Beltrami,\" ucciso a Novara il 28 aprile del 1944. Olivieri \u00e8 invece un carabiniere, medaglia d'argento al valor militare. Tornato a casa a Biandrate, paese vicino a Novara, dopo l'8 settembre 1943, entra in contatto con i partigiani della Brigata Osella. Il 17 ottobre \u00e8 catturato dai fascisti durante uno scontro a San Pietro Mosezzo. Portato al Castello, viene ucciso in piazza, prima di entrare nelle carceri, dagli uomini della questura cittadina. Dal 1991 la caserma dei carabinieri di Biandrate porta il suo nome.\nAnche i fatti di Castelletto di Momo sono ricordati con tre cippi che si incontrano sulla strada provinciale che collega Momo con Oleggio, paesi situati a nord di Novara.\nPartendo da Momo, dopo qualche chilometro, si trova sulla sinistra l'ingresso per Castelletto e sulla destra, addossato ad un edificio, il cippo che ricorda il partigiano Pietro Protasoni. Dopo Castelletto, superato il torrente Terdoppio di qualche decina di metri, sul lato sinistro della strada c'\u00e8 il cippo dedicato al partigiano georgiano Sicor Tateladze. Poco pi\u00f9 avanti, sempre in direzione Oleggio e sempre sulla sinistra, si trova il cippo dedicato ai partigiani Mario Sold\u00e0 e Giovanni Erbetta.\nLe vie di Novara dedicate ai sette partigiani.\nVia Ludovico Bertona - Via Mario Campagnoli\nLa vie sono state istituite dalla giunta municipale con delibera n. 942 del 12 dicembre 1945. Si trovano entrambe nel quartiere di San Martino e sono rispettivamente una traversa e una parallela di via Marconi.\nVia Aldo Fizzotti - Via Emilio Lavizzari - Via Giuseppe Piccini - Via Giovanni Bellandi\nLe vie dedicate ai quattro partigiani si trovano nel quartiere di Veveri. Sono state cos\u00ec intitolate in seguito a delibera del Consiglio comunale n. 460 del 31 luglio 1979.\nVia Vittorio Aina \nLa via intitolata ad Aina \u00e8 stata designata dalla commissione per la toponomastica il 19 Settembre 1960. Si trova nel quartiere di Porta Mortara ed \u00e8 una parallela di Viale Giulio Cesare."}
{"id": "6903077", "revid": "117786909", "url": "https://it.wikipedia.org/wiki?curid=6903077", "title": "Silvano Baresi (architetto)", "text": "Biografia.\nSilvano Baresi si trasferisce fin da giovane a Gorizia, con la sua famiglia, poich\u00e9 il padre Luigi \u00e8 chiamato a lavorare come mastro muratore nel cantiere della scuola \"Elisa Frinta\" di via Codelli. Si diploma alla Ober-Realschule di Gorizia nel 1903 e successivamente si iscrive al Politecnico di Vienna, dove entra in contatto con l'ambiente della Secessione, Olbrich, Ohmann, e diventa allievo di Max Fabiani.\nSi laurea nel 1908 e in seguito ritorna a Gorizia, per iniziare a lavorare come ingegnere nell'Ufficio Edile Municipale.\nTra i suoi primi lavori vi \u00e8 la progettazione della scuola Pitteri (1908). Dal 1909, in seguito al matrimonio con Maria Mercede Orzan, figlia del suo mecenate durante gli studi viennesi, si trasferisce a Grado. La sua carriera di progettista si sviluppa a Gorizia e nel territorio isontino, inizialmente richiamando gli stilemi dell'eclettismo veneto e lombardo, come nella casa Giusto Obizzi in via Rismondo 3 a Gorizia (1909), e successivamente inserendo elementi di gusto viennese, come nelle case in Corso Italia 150 e 45 a Gorizia. Nel 1909 naasce il figlio Mario. In questi anni Grado si stava sviluppando come stazione turistico balneare e luogo di cura, e dal 1910 vengono affidate a Baresi le progettazioni, mai realizzate, degli stabilimenti balneari e del casino di cura.\nTra il 1911 e il 1924 segue la costruzione della basilica e del convento dell'isola di Barbana a Grado, indirizzando le forme verso un eclettismo che coinvolge elementi della tradizione romanica con tendenze baroccheggianti, wagneriane e decorazioni liberty. Sulla stessa linea si collocano la villa Reale (1912) e la villa Baresi a Grado (1912), il Caff\u00e8 Riviera di Grado (1913)."}
{"id": "6903078", "revid": "767487", "url": "https://it.wikipedia.org/wiki?curid=6903078", "title": "Scoop!", "text": "Scoop! \u00e8 un film del 2016, diretto da Hitoshi \u014cne."}
{"id": "6903081", "revid": "297059", "url": "https://it.wikipedia.org/wiki?curid=6903081", "title": "Silvano Barich", "text": ""}
{"id": "6903083", "revid": "110157", "url": "https://it.wikipedia.org/wiki?curid=6903083", "title": "Sara Pellegrini", "text": "Biografia.\nNata a Varel, in Germania, nel 1986, \u00e8 originaria della Val di Zoldo. Inizia a praticare lo sci di fondo a 7 anni, nel 1993, spinta da un'amica. Partecipa alle sue prime gare importanti nel 2007, a 21 anni.\nDebutta in Coppa del Mondo il 14 dicembre 2013 a Davos, in Svizzera.\nNel 2015 vince la gara light della Marcialonga.\nNel 2017 \u00e8 di scena ai Mondiali di Lahti, in Finlandia, nella 30 km tecnica libera, che chiude al 28\u00ba posto in 1h12'24\"9.\nA 31 anni partecipa ai Giochi olimpici di in tre gare: la 10 km tecnica libera, dove arriva 38\u00aa in 28'01\"5, lo skiathlon 15 km, dove termina 35\u00aa in 44'16\"3 e la 30 km tecnica classica, che chiude, anche in questo caso, al 35\u00ba posto, in 1h36'07\"3; l'anno successivo ai Mondiali di Seefeld in Tirol \u00e8 stata 35\u00aa nella 30 km e 35\u00aa nell'inseguimento."}
{"id": "6903084", "revid": "599013", "url": "https://it.wikipedia.org/wiki?curid=6903084", "title": "Gonzalo Maroni", "text": "Caratteristiche tecniche.\nDi ruolo trequartista, pu\u00f2 giocare anche come esterno d'attacco o di centrocampo. Dotato di buon piede destro, grazie al suo baricentro basso \u00e8 abile nel dribbling e possiede una buona capacit\u00e0 di tirare e crossare.\nCarriera.\nA 11 anni sostiene un provino con l\u2019, stesso club che lanci\u00f2 anche Paulo Dybala. Maroni convince e supera a pieni voti il test entrando a far parte del settore giovanile. Ha esordito l'11 agosto 2015 in occasione del match vinto 1-0 contro l'.\nLa sua crescita esponenziale non passa inosservata e su di lui piombano gli occhi di numerosi top club sudamericani, ma a sbaragliare la concorrenza e ad accaparrarsi l\u2019estro del fantasista \u00e8 il (affare da 300.000 euro pi\u00f9 il 20% sulla futura rivendita). Esordisce il 16 maggio del 2016, durante la gara persa per 3-1 contro l'. Con la maglia gialloblu del Boca per\u00f2 non trova quella continuit\u00e0 di minutaggio desiderata e cos\u00ec la passata stagione arriva in prestito al .\nIl 25 giugno 2019 il giocatore, reduce dal Mondiale Under 20, arriva in prestito oneroso con diritto di riscatto fissato attorno ai 15 milioni alla , in prestito dal . Il 18 agosto esordisce con gol con i blucerchiati nella trasferta di Crotone in Coppa Italia, siglando il gol del definitivo 3-1 dei genovesi, subito dopo per\u00f2 \u00e8 costretto ad uscire per un infortunio alla caviglia destra. Debutta poi in campionato il 3 febbraio 2020 nella sconfitta contro il Napoli (2-4). Il 19 luglio 2020, alla seconda presenza in Serie A, realizza il suo primo assist italiano nella sfida vinta per 2-3 contro il Parma, per il gol di Chabot che d\u00e0 il via alla rimonta della squadra di Ranieri.\nStatistiche.\nPresenze e reti nei club.\nStatistiche aggiornate al 8 agosto 2020. "}
{"id": "6903086", "revid": "117786930", "url": "https://it.wikipedia.org/wiki?curid=6903086", "title": "Mario Baresi", "text": "Biografia.\nFiglio di Silvano Barich, laureatosi presso la Scuola Superiore di Architettura di Roma nel 1935, emigra subito in Etiopia, dove rimane a lavorare per diversi anni. Dal 1941 al 1947 \u00e8 prigioniero in India. Dopo essere rientrato in patria, inizia a lavorare presso il Genio civile di Gorizia, dove \u00e8 impegnato fino al 1958. Successivamente si dedica alla libera professione, insieme all'ingegnere Gelserino Graziato, che curava la direzione dei lavori.\nTra le sue realizzazioni vi sono la chiesa di Giasberna a San Floriano e soprattutto, a Gorizia, la sede del Genio civile, la scuola convitto professionale per infermiere di via Veneto, l'Istituto Contavalle, la sede della Banca Cattolica del Veneto, la casa Baresi dove ora vivono gli eredi, il cinema del Corso, gli edifici condominiali di via Manzoni, il grattacielo Granpulin, la Palestra dell'Unione Ginnastica Goriziana, la Chiesa dell'Ospedale civile, la Caserma dei Vigili del Fuoco. Si segnalano inoltre la Palestra e le aule per le Suore della Provvidenza a Udine, la scuola elementare, materna e la palestra di Mossa (GO), e la colonia ODA a Forni di Sopra."}
{"id": "6903088", "revid": "767487", "url": "https://it.wikipedia.org/wiki?curid=6903088", "title": "Freddy chef costumier", "text": "Freddy chef costumier \u00e8 un cortometraggio del 1919 diretto da Lucien Nonguet."}
{"id": "6903089", "revid": "287204", "url": "https://it.wikipedia.org/wiki?curid=6903089", "title": "Hotel Excelsior (Lido di Venezia)", "text": "L'Hotel Excelsior \u00e8 un albergo situato lungo la spiaggia del Lido di Venezia.\nFrutto della cultura eclettica dell'architetto Giovanni Sardi, l'Hotel Excelsior \u00e8 un edificio maestoso sul litorale del Lido di Venezia, dotato delle attrezzature alberghiere pi\u00f9 moderne per l'epoca. La realizzazione delle decorazioni interne ha visto impegnati numerosi artisti, tra i quali Umberto Bellotto, maestro del vetro e del ferro battuto. \nRispetto all'edificio inaugurato nel 1908, l'Excelsior si presenta oggi diverso, a causa degli interventi subiti a partire dal 1914 e della presenza del cosiddetto \"Palazzo del Mare\u201d, che lo affianca echeggiandone lo stile.\nStoria.\nL'albergo venne costruito nel 1907 da Giovanni Sardi per conto della Compagnia Italiana Grandi Alberghi (CIGA), presso il lungomare Guglielmo Marconi. Il palazzo venne edificato in appena 17 mesi di lavori, grazie all'ostinazione del suo proprietario e uomo d'affari veneziano Nicol\u00f2 Spada, e inaugurato il 21 luglio 1908 con una sfarzosa cerimonia, alla presenza di 3.000 invitati provenienti da tutto il mondo e di oltre 30.000 cittadini veneziani.\nNel giugno 1914, sulla terrazza al primo piano venne completata la \"Sala Stucchi\" in stile Luigi XVI. Il salone d'ingresso e i saloni interni assumeranno l'aspetto attuale solo dopo la devastante \"acqua alta\" del 1966, che caus\u00f2 notevoli danni agli edifici e alle strutture balneari. La realizzazione del \"Salone dei congressi\", una delle prime strutture di questo tipo in un hotel di lusso, fu altres\u00ec determinante per la fama dell'albergo. Nel 1914 venne anche inaugurata l'esposizione degli artisti veneti \"esclusi dalla biennale\", con opere di Guido Cadorin, Vittorio Zanetti Tassis, Bortolo Sacchi e molti altri. L'albergo era un importante polo mondano e culturale. Negli anni trenta la Mostra internazionale d'arte cinematografica e l'apertura della sede estiva del Casin\u00f2 di Venezia aggiunsero valore e prestigio all'albergo Excelsior.\nTra gli ospiti pi\u00f9 illustri dell'albergo, si ricordano Barbara Hutton, i principi di Liegi Paola e Alberto II del Belgio, l'attore Errol Flynn, Edoardo VIII del Regno Unito, il mecenate Charles de Beistegui e Winston Churchill, oltre alle innumerevoli stelle del cinema, protagoniste del festival di Venezia. Hedy Lamarr vi pass\u00f2 la sua prima notte durante il viaggio di nozze con Fritz Mandl.\nNel 1992 l'albergo \u00e8 stato sottoposto a importanti lavori di restauro. Le camere che si affacciavano sulla strada sono state spostate all'interno dell'edificio, offrendo cos\u00ec la vista sul \"Cortile moresco\", un superbo spazio interno che rievoca l'architettura moresca delle citt\u00e0 andaluse, decorato con fontane, ruscelli e vegetazione.\nNel 1995 l'Hotel Excelsior \u00e8 entrato a far parte della catena alberghiera Sheraton International, per poi passare nel 1998 sotto il marchio Westin del gruppo Starwood.\nDescrizione.\nIl palazzo, con giardino, si sviluppa su 4 piani per un'altezza complessiva di 12 metri. Occupa una superficie di 7.318 m2 e un volume di 87.816 m3. \nIl progettista ha scelto uno stile eclettico, che include quelli medievale e arabesco, accanto ad altri stili. L'Hotel \u00e8 il risultato dell'interpretazione orientale dello stile veneto-bizantino, con muri esterni in mattoni con finestre e cupole, archi sotto flessione, trifore, polifore, caditoie, altane, mosaici con sfondo dorato e torri.\nI primi tre piani sono composti da 78 appartamenti, mentre il quarto, quinto e sesto piano da 120 stanze; il settimo piano \u00e8 riservato al personale, con cinquantaquattro stanze; al piano terra ci sono quarantotto stanze. \nAlla realizzazione delle decorazioni interne hanno partecipato molti artisti, tra i quali Brosh, Carbonaro, Tarbulini, Castagnaro e Wolff, cos\u00ec come il maestro Umberto Bellotto, autore di alcune porte in stile liberty verso il lido, di lampadari, della porta della banchina e di due lanterne all'ingresso."}
{"id": "6903090", "revid": "775372", "url": "https://it.wikipedia.org/wiki?curid=6903090", "title": "Unia Demokratycza", "text": ""}
{"id": "6903091", "revid": "71433", "url": "https://it.wikipedia.org/wiki?curid=6903091", "title": "Charice", "text": ""}
{"id": "6903094", "revid": "297059", "url": "https://it.wikipedia.org/wiki?curid=6903094", "title": "Mario Barich", "text": ""}
{"id": "6903101", "revid": "1305772", "url": "https://it.wikipedia.org/wiki?curid=6903101", "title": "Curley (disambigua)", "text": ""}
{"id": "6903102", "revid": "95452248", "url": "https://it.wikipedia.org/wiki?curid=6903102", "title": "Curley (scout)", "text": ""}
{"id": "6903108", "revid": "1557426", "url": "https://it.wikipedia.org/wiki?curid=6903108", "title": "Neoguelfo", "text": ""}
{"id": "6903109", "revid": "1444345", "url": "https://it.wikipedia.org/wiki?curid=6903109", "title": "You Owe Me (The Chainsmokers)", "text": "You Owe Me \u00e8 un singolo del duo statunitense The Chainsmokers, pubblicato il 16 febbraio 2018 come secondo estratto dal secondo album in studio \"Sick Boy\".\nVideo musicale.\nIl videoclip \u00e8 stato pubblicato il 15 febbraio 2018 sul canale Vevo-YouTube del duo."}
{"id": "6903119", "revid": "1775883", "url": "https://it.wikipedia.org/wiki?curid=6903119", "title": "Everybody Hates Me", "text": "Everybody Hates Me \u00e8 un singolo del duo statunitense The Chainsmokers, pubblicato il 16 marzo 2018 come terzo estratto dal secondo album in studio \"Sick Boy\".\nClassifiche.\nIl brano ha raggiunto la posizione #96 della classifica italiana ufficiale dei singoli FIMI.\nVideo musicale.\nIl videoclip \u00e8 stato pubblicato il 2 aprile 2018 sul canale Vevo-YouTube del gruppo."}
{"id": "6903121", "revid": "122487974", "url": "https://it.wikipedia.org/wiki?curid=6903121", "title": "Saverio De Bellis", "text": "Biografia.\nLe origini.\nFiglio di Giuseppe, Saverio discende dalla famiglia de Bellis di Bari. Il Miles NICOLAUS Bellus, citato nel 1282 quale nobile milite nel periodo angioino e appartenente a famiglia di cavalieri che combatterono alle crociate di Gerusalemme.\nI discendenti di Nicolaus, in particolare i figli di Bello de Bello (Bello figlio di Bello) nel 1470 si diramarono in Casamassima, Rutigliano e Castellana per aver acquistato ed ereditato grandi tenute terriere in Terra di Bari e in Terra d'Otranto.\nNel corso degli anni Saverio de Bellis godette della benevolenza di Antonio Sgobba, all'epoca Sindaco della cittadina di Castellana. La famiglia de Bellis acquis\u00ec dalla famiglia Sgobba la propriet\u00e0 del castello di Santo Stefano, detto anche Abbazia di Santo Stefano, importante fortificazione costiera posta all'esterno della citt\u00e0 di Monopoli. \nLa prima impresa di Saverio De Bellis.\nL'anno della prima impresa fu il 1850. Saverio De Bellis, all'et\u00e0 di soli 17 anni, impiant\u00f2 un frantoio oleario per la macinazione delle olive nei locali che un tempo furono dei monaci Paolotti.\nGrazie ad una donazione di lire ad opera del padre, acquist\u00f2 i primi macchinari. L'impresa and\u00f2 bene sin da subito. Con i primi introiti costru\u00ec negli stessi locali un nuovo impianto e pot\u00e9 sperimentare, per la prima volta in provincia di Bari, la macinazione dei sedimenti dei vini, ricavandone acido tartarico. Quest'ultimo esperimento frutt\u00f2 ancor pi\u00f9 della macinazione di olive, lanciando il De Bellis nel mondo della trasformazione e del commercio.\nLa tessitoria ed i primi contatti con l'estero.\nDai guadagni generati dalla sua prima impresa decise, dopo pochissimo tempo, di diversificare il settore merceologico dedicandosi alla tessitura. Con un modesto investimento acquist\u00f2, nel 1851, circa dieci telai a mano per la lavorazione dei tessuti locali. Nel giro di soli due anni i telai divennero trecento. Contemporaneamente costru\u00ec un grande locale in Largo Porta Grande adibendolo a tintoria della tessitura. Con le sue tre fabbriche riusc\u00ec ad impiegare, nelle diverse lavorazioni, circa quattrocento operai locali, numero che nel giro di qualche anno aument\u00f2 ancora. Riusc\u00ec ad intraprendere in quegli anni anche relazioni con l'estero, Infatti i suoi filati arrivarono oltremanica, ed in particolare a Manchester e a Liverpool.\nLa svolta, il primo molino a vapore di Puglia e l'industria tessile.\nIl De Bellis ebbe modo di leggere il celebre libro \u201c\"Chi si aiuta Dio l'aiuta\"\u201d di Samuel Smiles, che nel 1865 era famoso e diffuso grazie alle traduzioni in italiano. Di quello scritto Saverio De Bellis ne fece una ragion di vita.\nCon quello spirito, nel 1866 si rec\u00f2 a Napoli per osservare da vicino un molino a vapore in movimento. L'intento era quello di carpirne i segreti e di esportare l'idea nella sua Castellana. Dopo solo sei mesi, nel 1867, fu inaugurato nell'ex convento dei Paolotti il primo molino a vapore di tutta la Puglia.\nGrazie a questa sua prima impresa industriale, matur\u00f2 l'idea di convertire i telai per la tessitura in suo possesso in telai meccanici a vapore.\nNel 1869, giunto il diniego da parte di alcuni suoi corrispondenti dell'Italia settentrionale e della Svizzera di poter visitare le fabbriche tessili meccaniche, convinse il fratello pi\u00f9 giovane Nicola, che si trovava a Napoli dove esercitava la professione di avvocato, ad intraprendere un viaggio verso Francia ed Inghilterra. La scelta di coinvolgere il fratello scatur\u00ec soprattutto dal fatto che Nicola De Bellis aveva a lungo soggiornato a Parigi e a Londra. Aveva quindi un'ottima conoscenza delle lingue.\nIl viaggio li port\u00f2 prima in Svizzera e Francia, poi in Inghilterra. Fu proprio qui che, grazie ad un corrispondente della Ditta De Bellis, Jean Jukter Felber, ingegnere meccanico, i due furono ammessi a visitare, per soli dieci minuti e tramite il pagamento di dieci sterline, una fabbrica tessile di Manchester. Quei pochi minuti furono sufficienti a Saverio De Bellis per intuire il funzionamento delle macchine e per decidere di impiantare una nuova fabbrica con 150 telai alimentati a vapore.\nNel 1884 le stoffe della Ditta De Bellis furono esposte alla mostra internazionale di Torino dove ottennero la medaglia d'oro.\nL'industria Enologica e la fondazione di una borgata: \"Villanova\".\nGiunto all'apice della sua carriera imprenditoriale, Saverio De Bellis fu colto da un esaurimento nervoso. Sotto consiglio del dottor Salvatore Tommasi di Napoli, si concesse un periodo di assoluto riposo. La voglia di aria fresca e di sole lo port\u00f2 ad abbandonare per qualche tempo le sue macchine. Acquist\u00f2 nel 1878 nelle campagne tra Polignano a Mare e Castellana una tenuta di 165 ettari nella contrada \u201cPozzo Triggiano\u201d.\nMolto rapidamente bonific\u00f2 l'intera area, impiantando vitigni misti e costruendo il primo grande stabilimento automatico a vapore per la lavorazione e la manifattura delle uve e dei vini della Provincia di Bari, con annesso impianto di trasformazione dei sedimenti delle uve in acido tartarico e spirito di grappa.\nLo stabilimento, che fu inaugurato nel settembre del 1880, consegu\u00ec rapidamente diversi successi, portando la vendita dei suoi lavorati anche in Europa e nelle Americhe. La gestione dello stesso fu affidata in seguito al figlio primogenito di Saverio, Giuseppe. Di l\u00ec il nome della fabbrica: \u201cIndustria enologica e frigorifera G. De Bellis di Sav.\u201d.\nIntorno allo stabilimento, che impiegava all'epoca circa 400 operai stagionali e 35 stabili, nacque per volont\u00e0 di Saverio De Bellis una borgata \u201cVillanova De Bellis\u201d (oggi Triggianello) con tutti i servizi, chiesa, spaccio e ufficio postale.\nBuona parte delle case costruite furono vendute agli stessi operai della fabbrica vitivinicola, che accettarono una trattenuta sulla paga sino al completo riscatto.\nDiversi furono gli sforzi del De Bellis e della sua famiglia per far s\u00ec che Villanova avesse la sua stazione ferroviaria sulla linea in costruzione negli ultimi anni dell'Ottocento. La ferrovia locale, in particolare la tratta Bari \u2013 Putignano inaugurata il 12 agosto del 1900, avrebbe consentito maggiore facilit\u00e0 nelle esportazioni. Il dissidio nato con le autorit\u00e0 locali, determin\u00f2 la decisione da parte dei De Bellis di costruire un nuovo stabilimento vitivinicolo nelle immediate vicinanze della stazione ferroviaria di Castellana.\nA Villanova tent\u00f2 anche l'allevamento del baco da seta, impresa che per\u00f2 non produsse gli effetti sperati .\nL'ultima impresa, la fabbrica di calce.\nNel 1906, con lo scopo di voler diversificare ulteriormente gli investimenti, Saverio De Bellis costru\u00ec una fabbrica per la produzione della calce. Anche questa fu tra le prime a nascere nell'intera Regione Puglia.\nGli ultimi anni.\nDopo aver costruito e condotto ben sette fabbriche, Saverio De Bellis dedic\u00f2 gli ultimi anni della sua vita alla beneficenza e alla sua Castellana. A lui si deve la costruzione di ben tre strutture dedicate al disagio sociale: un orfanotrofio, l'ospedale ed una struttura di ricovero per poveri (asilo di mendicit\u00e0). Strutture da lui costruite e arredate.\nA lui si deve inoltre la copertura ceramica della cupola del Santuario di \u201cMaria SS. della Vetrana\u201d e la cappella mortuaria del Santissimo sita nel cimitero di Castellana Grotte.\nLa Fondazione ONLUS Saverio De Bellis e l'ospedale ai giorni nostri.\nLe strutture donate dal De Bellis a fini benefici al suo paese sono ancora oggi esistenti ed operative. Il 3 giugno del 1906 fu inaugurato il ricovero per poveri ed orfanotrofio. A lui \u00e8 intitolata la Fondazione ONLUS Saverio De Bellis che oggi dispone dei locali del ricovero. Oggi \u00e8 sede di una comunit\u00e0 educativa per minori, del centro socio \u2013 educativo diurno ed una comunit\u00e0 alloggio per gestanti e madri con figli a carico.\nL'ospedale posto in una struttura adiacente alla fondazione, negli anni poi divenuto IRCCS (Istituto di Ricovero e Cura a Carattere Scientifico), porta sempre il nome di Saverio De Bellis ed attualmente \u00e8 sito in Via Turi a Castellana Grotte. Nella struttura originaria di Via Francesco Valente \u00e8 stata di recente creata invece una casa della salute.\nRiconoscimenti ed onorificenze.\nI riconoscimenti arrivarono con la vecchiaia. Fu tra i primi ad essere nominato da Vittorio Emanuele III Cavaliere della Corona d'Italia con decreto del 3 Giugno 1884. Il 16 Giugno del 1904 fu nominato Cavaliere al Merito del Lavoro nel settore industriale."}
{"id": "6903125", "revid": "76963", "url": "https://it.wikipedia.org/wiki?curid=6903125", "title": "Neil Giuntoli", "text": ""}
{"id": "6903126", "revid": "298229", "url": "https://it.wikipedia.org/wiki?curid=6903126", "title": "Anatoliy Samotsvetov", "text": ""}
{"id": "6903127", "revid": "585241", "url": "https://it.wikipedia.org/wiki?curid=6903127", "title": "Dan moi", "text": ""}
{"id": "6903128", "revid": "767487", "url": "https://it.wikipedia.org/wiki?curid=6903128", "title": "Yuvaraja", "text": "Yuvaraja \u00e8 un film del 2001, diretto da Puri Jagannath."}
{"id": "6903129", "revid": "767487", "url": "https://it.wikipedia.org/wiki?curid=6903129", "title": "Dilsiz", "text": "Dilsiz (Turco Ottomano \u062f\u0644\u0633\u0632, \"senza lingua\") era il nome dei servitori \"sordo-muti\" nell' \"ender\u00fbn\" (sign. \"interno\", cio\u00e8 i quartieri privati) del Palazzo del Sultano nell'impero ottomano. Per definirli veniva usato anche il nome persiano \"b\u012bzab\u0101n\", avente lo stesso significato. I Dilsiz svolgevano compiti di vigilanza, e agivano come messaggeri e paggi, svolgendo specialmente compiti che richiedevano segretezza. Questi includevano anche le esecuzioni.\nPer la prima volta i Dilsiz furono utilizzati da Maometto il Conquistatore. Il Dilsiz aveva un'uniforme speciale, riceveva uno stipendio e una pensione e veniva comandato da un \"sordomuto supremo\" (\"Ba\u015fdilsiz\"). Ai tempi di Mustafa II oltre ai Dilsiz come servi venivano anche usati dei \"nani\" (\"c\u00fcce\"). Inizialmente, i Dilsiz erano solo al servizio del Sultano, in seguito furono anche usati come servi dei Gran Visir. Per comunicare tra loro e con i loro padroni usavano un linguaggio dei segni. Molti dei Dilsiz sapevano leggere e scrivere."}
{"id": "6903130", "revid": "599013", "url": "https://it.wikipedia.org/wiki?curid=6903130", "title": "Baqt\u00efyar Za\u00fdnwtd\u00efnov", "text": ""}
{"id": "6903132", "revid": "324090", "url": "https://it.wikipedia.org/wiki?curid=6903132", "title": "Mania (Andrea)", "text": "Mania \u00e8 un singolo della cantante bulgara Andrea, pubblicato il 16 marzo 2018.\nDescrizione.\nIl brano \u00e8 un remake di \"Besame\", cantato in spagnolo."}
{"id": "6903133", "revid": "1645873", "url": "https://it.wikipedia.org/wiki?curid=6903133", "title": "Comoriano maorese", "text": "Il comoriano maorese (in francese \"Mahorais\") \u00e8 una delle due lingue indigene parlate nel dipartimento d'oltremare francese di Mayotte (in italiano anche \"Maiotta\"), insieme alla lingua shibushi, di origine maleo-polinesiaca. Storicamente, i villaggi di lingua maorese e quelli d'idioma shibushi tendevano a essere chiaramente distinti. Oggi il maorese \u00e8 \"de facto\" la lingua franca di origine indigena dell'isola, per via del maggior numero di parlanti di lingua maorese rispetto a quelli shibushi. Di fatti, solo il maorese \u00e8 utilizzato nel notiziario televisivo locale dell'emittente RFO.\nIl censimento del 2002 indica 80 140 parlanti del maorese a Mayotte, a cui vanno aggiunti coloro che lo parlano pur abitando al di fuori del territorio dell'isola, per la maggior parte nella Francia metropolitana, ma anche i circa 3.000 parlanti maoresi presenti in Madagascar."}
{"id": "6903139", "revid": "271907", "url": "https://it.wikipedia.org/wiki?curid=6903139", "title": "Accademia Petrarca", "text": ""}
{"id": "6903140", "revid": "1965277", "url": "https://it.wikipedia.org/wiki?curid=6903140", "title": "Luigi Cittadini", "text": "Biografia.\nNato ad Arezzo da Giovan Battista Cittadini, apprende i primi rudimenti medici presso il cerusico Antonio Giovannini, mentre dal 1805 studia presso l'Arcispedale di Santa Maria Nuova a Firenze, dove \u00e8 allievo di Paolo Mascagni; qui, nottetempo, fa pratica su cadaveri che gli fornisce a pagamento il custode del cimitero e in questo modo inventa un procedimento per mettere in evidenza i vasi linfatici. Tra il 1809 e il 1811 serve la famiglia di Luciano Bonaparte, mentre nel 1810 firma un contratto per recarsi a San Pietroburgo alla corte dello zar Alessandro, ma rinuncia per pressioni familiari. Nel 1811 ottiene l'abilitazione alla professione, che affianca alla preparazione e alla vendita di modelli anatomici e all'attivit\u00e0 di insegnante. L'anno successivo torna ad Arezzo ed \u00e8 il primo chirurgo ad effettuare con esito positivo la resezione delle costole e dello sterno. Nello stesso anno diviene socio onorario dell'Accademia Petrarca di lettere, arti e scienze, di cui sar\u00e0 poi presidente dal 1841 al 1847. Nel 1821 diviene professore della neoistituita cattedra di anatomia e chirurgia presso l'ospedale di Arezzo, e nello stesso anno si sposa con Eleonora Peruzzi, che muore pochi mesi dopo. Si risposer\u00e0 successivamente con Rosa Del Corona.\nIl 10 marzo 1844 divenne socio dell'Accademia delle scienze di Torino.\nNel 1849 viene chiamato da Giuseppe Garibaldi per curare Anita, e in una data imprecisata cura il granduca Leopoldo per una frattura alla clavicola.\nArchivio.\nPresso l'Accademia Petrarca \u00e8 conservato il Fondo Luigi Cittadini, raccolto in una busta comprendente 22 fascicoli. Di essi, dieci contengono lettere ricevute da Cittadini fra il 1838 e il 1847, mentre nei rimanenti dodici si trova un numero imprecisato di diplomi accademici conferiti allo stesso medico tra il 1812 e il 1848."}
{"id": "6903141", "revid": "298229", "url": "https://it.wikipedia.org/wiki?curid=6903141", "title": "Anatoly Samotsvetov", "text": ""}
{"id": "6903142", "revid": "1821847", "url": "https://it.wikipedia.org/wiki?curid=6903142", "title": "Spedizione del Tirolo (1797)", "text": "La spedizione del Tirolo del 1797 venne effettuata nella primavera di quell'anno, durante le fasi finali della campagna d'Italia, quando Napoleone Bonaparte decise di sferrare l'attacco finale contro il Sacro Romano Impero.\nMentre Napoleone lanciava un attacco verso l'Austria attraverso il Friuli e il passo del Tarvisio, un'armata secondaria ricevette l'ordine di attraversare il Tirolo, per poi ricongiungesi col grosso delle forze nella valle della Drava.\nStoria.\nAntefatti.\nNella decisiva battaglia di Rivoli del gennaio del 1797, durante le operazioni militari della Prima coalizione, Napoleone Bonaparte aveva sbaragliato l'esercito del Sacro Romano Impero ed aveva assunto il controllo militare di tutta l'Italia, con l'eccezione del nord-est. Decise pertanto di muovere verso il Friuli e da qui portare la guerra direttamente in Austria, onde sferrare il colpo decisivo al Sacro Romano Impero. Il governo francese mise a disposizione di Napoleone la maggior parte dei rinforzi disponibili, facendo passare in subordine il teatro tedesco. I generali di divisione Jean-Baptiste Bernadotte e Antoine Guillaume Delmas furono pertanto trasferiti in Italia con le rispettive divisioni.\nIn Italia venne inviato il comandante supremo delle forze imperiali Arciduca Carlo, che aveva ai suoi ordini 50.000 uomini, che per\u00f2 erano dispersi su un vasto fronte. Bonaparte era determinato ad attaccare l'arciduca Carlo prima che le sue truppe fossero pienamente operative.\nCon 60.000 uomini a disposizione Bonaparte pianific\u00f2 un attacco attraverso il Friuli con due terzi delle truppe.\nIl rimanente terzo fu affidato al generale Joubert, che ebbe l'ordine di attraversare la Contea del Tirolo, per poi ricongiungersi col resto delle forze nei dintorni di Villach. In questo modo Napoleone voleva mettere al sicuro l'Italia da eventuali attacchi provenienti da Nord.\nL'offensiva napoleonica cominci\u00f2 in marzo. L'armata principale francese costrinse ben presto la forze dell'arciduca Carlo ad una precipitosa ritirata.\nLe forze in campo.\nL'armata di Joubert con 18.000 uomini si trov\u00f2 a fronteggiare quella del feldmaresciallo tenente Wilhelm Lothar Maria von Kerpen forte di 12.000 uomini, suddivisi in cinque battaglioni, due reggimenti di fanteria regolari pi\u00f9 elementi di un terzo, tre squadroni di dragoni e 5.000 miliziani (\"Schutzen).\"\nInizio delle operazioni militari.\nIl primo scontro avvenne il 20 marzo a Salorno: Joubert respinse il suo avversario che perse 300 uomini fra morti e feriti, oltre a 3.500 prigionieri, perdendo da parte sua 200 uomini fra morti e feriti.\nIl 21 marzo ad Egna il generale francese respinse un attacco del Maggior Generale Johann Ludwig Alexius von Loudon, che comandava una brigata composta prevalentemente da \"Sch\u00fctzen\".\nNel mentre, dal 21 al 23 marzo, il grosso delle truppe napoleoniche affrontava gli austriaci nella battaglia di Tarvisio; sconfitti gli austriaci, a Napoleone si apriva la porta per entrare nel cuore dell'Austria. Lasciandosi dietro una divisione di 5.000 uomini al comando di Antoine Guillaume Delmas, onde sorvegliare le linee di rifornimento, Joubert avanz\u00f2 quindi verso Chiusa dove sconfisse nuovamente von Kerpen il 22 marzo.\nGli austriaci a questo punto si ritirarono verso nord-est a Mezzaselva all'Isarco dove furono nuovamente sconfitti il 28 marzo. Questa volta dovettero arretrare fino a Vipiteno. Da qui attraverso il Brennero, i francesi minacciavano direttamente la valle dell'Inn e la capitale tirolese Innsbruck. Tuttavia, essendo ormai in atto la mobilitazione generale degli \"Sch\u00fctzen\", Joubert ritenne prudente fortificarsi a Bressanone: temeva infatti di essere sopraffatto dalla pura e semplice forza dei numeri.\nIl trinceramento a Bressanone.\nIl 31 marzo von Kerpen attacc\u00f2 i francesi a Bressanone, ma non fu un grado di cacciarli.\nDopo aver ricevuto 12.000 uomini di rinforzo, grazie all'arrivo della brigata di \"Sch\u00fctzen\" di Loudon e disponendo di forze forze numericamente superiori gli imperiali progettarono di attaccare le forze nemiche a Bressanone e Bolzano in cinque punti contemporaneamente.\nIl piano, messo in atto il 2 aprile, fall\u00ec ampiamente: in quattro punti su cinque tirolesi e gli austriaci furono respinti o non attaccarono affatto. L'eccezione fu costituita dal capitano Philipp von W\u00f6rndle che al comando delle compagnie del Tirolo Settentrionale (Sonnenburg, Rettenberg, Axams e Stubai) respinsero i francesi a Spinga, scontro che comunque si concluse con il ritiro dei tirolesi.\nIl ricongiungimento con Napoleone.\nIl 4 aprile, nonostante i successi ottenuti dai francesi, Delmas coi suoi 5.000 uomini, prefer\u00ec ritirarsi verso Bolzano per sfuggire alla continua pressione a cui erano sottoposte le sue truppe. Il giorno successivo Joubert si mise in marcia in direzione di Villach, marciando attraverso la val Pusteria e la valle del Gail, per raggiungere quindi il grosso delle truppe francesi, come previsto dagli ordini ricevuti. Dopo svariate schermaglie con gli \"Sch\u00fctzen\", la sua colonna si riun\u00ec infine alle truppe comandate da Napoleone l'8 maggio. Malgrado il successo della sua campagna, Joubert giunse troppo tardi, in quanto il 17 aprile gli asburgici si erano rassegnati a chiedere la pace, firmando l'armistizio di Leoben. Nel corso della campagna del Tirolo si stima che le perdite francesi possano avere raggiunto gli 8.000 uomini.\nConseguenze.\nIl successivo trattato di Campoformio conferm\u00f2 il dominio asburgico tanto sul Principato di Trento, quanto sulla Contea del Tirolo. Gli Asburgo dovettero per\u00f2 rinunciare alla Lombardia, ottenendo per contro il territorio della Repubblica di Venezia, che cess\u00f2 di esistere."}
{"id": "6903143", "revid": "298229", "url": "https://it.wikipedia.org/wiki?curid=6903143", "title": "Anatolij Samotsvetov", "text": ""}
{"id": "6903144", "revid": "767487", "url": "https://it.wikipedia.org/wiki?curid=6903144", "title": "Giovanni Antonio Fuccioli", "text": "Biografia.\nNato a Citt\u00e0 di Castello segu\u00ec la carriera ecclesiastica e fu monsignore.\nSi trasfer\u00ec a Roma, dove esercit\u00f2 l'avvocatura. Famigliare del cardinale Carlo Bonelli, fu segretario di papa Leone XI e di papa Paolo V.\nMor\u00ec nel 1623 e venne sepolto nella Chiesa del Ges\u00f9 di Roma.\nFuccioli fece testamento stabilendo, nel caso di estinzione della linea maschile della famiglia (si verific\u00f2 nel 1626), di dividere la cospicua eredit\u00e0 in tre parti uguali, da destinarsi in opere di beneficenza. Lasci\u00f2 le sue rendite affinch\u00e9 venisse fondato nella citt\u00e0 il \"Collegio dei Santi Giovanni e Carlo\" (avvenuto nel 1646), che in seguito prese il suo nome di \"Collegio Fuccioli\", in via Sant'Agata dei Goti, Rione Monti."}
{"id": "6903150", "revid": "400694", "url": "https://it.wikipedia.org/wiki?curid=6903150", "title": "Mariangela Barbanente", "text": "Biografia.\nLaureata in Lettere Moderne all'Universit\u00e0 degli Studi di Roma \"La Sapienza\", indirizzo Storia e Critica del Cinema, con una tesi su Tullio Pinelli; diplomata nel corso di Sceneggiatura al Centro sperimentale di cinematografia.\nTra il 1994 e il 1997 realizza due cortometraggi documentari scientifici per l'ENEA: \"Il Lidar\" e \"Io ero in terra e'l cor in paradiso\".\nNel 1996 inizia una collaborazione con la casa di produzione francese Les Films d'ici come aiuto-regista e assistente di produzione in alcune loro produzioni realizzate in Italia tra cui \"Prove di Stato\" e \"Un cas d'\u00e9cole\" di Leonardo Di Costanzo, e \"Shakespeare a Palermo\" di Francesca Comencini.\nIn quello stesso anno scrive saltuariamente come corrispondente da Parigi per la pagina degli Spettacoli de l'Unit\u00e0 e La Gazzetta del Mezzogiorno.\nNel 2000 dirige la sua opera prima, \"Sole\", documentario che riceve una menzione speciale al Torino Film Festival.\nDal 2003 e per una decina d'anni, \u00e8 stata attiva nell'associazione Apollo Undici di Roma animando, insieme ad altri appassionati del genere capeggiati da Agostino Ferrente, \"Racconti dal vero\", una delle prime rassegne di documentari della capitale.\nNel 2006 collabora alla sceneggiatura del documentario \"L'orchestra di piazza Vittorio\", diretto da Agostino Ferrente.\nNel 2011 il suo documentario \"Ferrhotel\" vince il premio UCCA Venti Citt\u00e0 al Torino Film Festival e il Premio Amnesty Iinternational alla Mostra Internazionale del Nuovo Cinema di Pesaro del 2012.\n\u00c8 stata presidente di Doc/it - Associazione Documentaristi Italiani tra il 2011 e il 2013.\nNel 2012 firma insieme a Maurizio Braucci e Leonardo Di Costanzo la sceneggiatura del film drammatico \"L'intervallo\", di Leonardo Di Costanzo, vincitore di un David di Donatello per il miglior regista esordiente, un Nastro d'argento per il soggetto originale, un Globo d'oro e un Ciak d'oro.\nNel 2014 il documentario \"In viaggio con Cecilia\" realizzato in coregia con Cecilia Mangini \u00e8 il film d'apertura del Festival dei Popoli .\nNel 2016 \"Varichina - La vera storia della finta vita di Lorenzo De Santis\" realizzato in coregia con Antonio Palumbo riceve una menzione speciale al Florence Queer Festival e nel 2017 una nomination per il Nastro d'argento al migliore docufilm.\nDal 1996 \u00e8 inoltre sceneggiatrice di numerose fiction televisive, collaborando con Stefano Reali (\"Le ali della vita\", \"Eravamo solo mille\", \"Come un delfino\", \"Rimbocchiamoci le maniche\"), Sandrone Dazieri (\"Il sistema\"), e scrivendo alcuni episodi delle serie \"La squadra\", \"Orgoglio\", \"Fratelli detective\", \"R.I.S. - Delitti imperfetti\"; nonch\u00e9 soap opera come \"Un posto al sole\", \"Vivere\", \"Sottocasa\"."}
{"id": "6903169", "revid": "287204", "url": "https://it.wikipedia.org/wiki?curid=6903169", "title": "Campeonato Brasileiro S\u00e9rie B 2018", "text": "Il Campeonato Brasileiro S\u00e9rie B 2018 \u00e8 stata la trentasettesima edizione del Campeonato Brasileiro S\u00e9rie B.\nClassifica finale.\nLegenda:\nNote:"}
{"id": "6903170", "revid": "757396", "url": "https://it.wikipedia.org/wiki?curid=6903170", "title": "Ko\u0161arka\u0161ki klub Teodo Tivat", "text": "Il K.K. Teodo Tivat \u00e8 una societ\u00e0 cestistica avente sede nella citt\u00e0 di Teodo, in Montenegro. Fondata nel 2005, disputa il campionato montenegrino.\nDisputa le partite interne nella Dvorana \u017dupa Tivat, che ha una capacit\u00e0 di 1.500 spettatori."}
{"id": "6903173", "revid": "1328645", "url": "https://it.wikipedia.org/wiki?curid=6903173", "title": "Saturn Awards 2018", "text": "La 44\u00aa edizione dei Saturn Awards si \u00e8 svolta il 27 giugno 2018 a Burbank in California, per premiare le migliori produzioni cinematografiche e televisive distribuite dal febbraio 2017 al febbraio 2018. Le candidature sono state annunciate il 15 marzo 2018.\nCandidati e vincitori.\nI vincitori sono indicati in grassetto, a seguire gli altri candidati."}
{"id": "6903177", "revid": "767487", "url": "https://it.wikipedia.org/wiki?curid=6903177", "title": "Amore in corsa", "text": "Amore in corsa (\"Love on the Run\") \u00e8 un film statunitense del 1936 diretto da W. S. Van Dyke."}
{"id": "6903184", "revid": "767487", "url": "https://it.wikipedia.org/wiki?curid=6903184", "title": "Avventura a Bombay", "text": "Avventura a Bombay (\"They Met in Bombay\") \u00e8 un film statunitense del 1941 diretto da Clarence Brown."}
{"id": "6903190", "revid": "1543377", "url": "https://it.wikipedia.org/wiki?curid=6903190", "title": "Giovanni Sardi", "text": "Tra i pi\u00f9 dotati architetti della seconda generazione medievalista insieme a Giovanni Sicher, Ernesto Corti e Antonio Pedrazzoli, progett\u00f2 grandi edifici in stile gotico-monumentale, anche con citazioni dello stile veneto-bizantino tipiche dell'eclettismo. La sua opera pi\u00f9 nota \u00e8 l'Hotel Excelsior, in stile neomoresco, al Lido di Venezia.\nBiografia.\nNato da una modesta famiglia di costruttori, nel 1879 entra all'Accademia di belle arti di Venezia, dove ha tra i suoi docenti l'architetto Giacomo Franco, titolare della cattedra di architettura, geometria e prospettiva. Durante i tre anni di studi all'Istituto di belle arti, si distingue per il suo forte atteggiamento verso la progettazione architettonica che gli vale il prestigioso Premio Tomaso Caronini nel 1881. A 19 anni si laurea maestro di progettazione architettonica e maestro di disegno per scuole tecniche e ordinarie.\nInizia la sua carriera professionale nello studio dell'ingegnere Giovanni Antonio Romano, dove si dedica principalmente al (mai realizzato) progetto della ferrovia Adriatico-Tiberina e disegna importanti opere monumentali. Per rispondere alle esigenze economiche della famiglia, dopo aver sposato Anna Potz nel 1887, con la quale ebbe tre figli, fu costretto ad accettare l'incarico di assistente alla costruzione della Congregazione della Carit\u00e0, dove rimase dal 1892 al 1897.L'incarico professionale pi\u00f9 importante di questo periodo gli venne affidato nel 1898 da Julius Gr\u00fcnwald, che gli commission\u00f2 la costruzione dell'hotel Bauer-Gr\u00fcnwald di Venezia, unendo le sue due propriet\u00e0 a San Mois\u00e9, una delle quali era gi\u00e0 utilizzata come albergo. Il palazzo costruito da Sardi, inaugurato nel 1901, suscit\u00f2 subito una generale ammirazione per la saggezza con cui riusc\u00ec a far rivivere il tradizionale spirito architettonico gotico-veneziano. Altri prestigiosi lavori seguiranno a Venezia e sulla terraferma.\nOltre all'edilizia civile, Sardi progett\u00f2 a Mestre una fabbrica per la produzione di scope di sorgo di propriet\u00e0 di Hermann Krull. Partecip\u00f2 inoltre a importanti concorsi banditi a Venezia, tra cui il nuovo mercato coperto di Rialto (1901), un nuovo albergo in riva degli Schiavoni tra l'hotel Danieli e il Palazzo delle prigioni di Venezia (1906), il nuovo quartiere operaio a Sant'Elena, in collaborazione con il cugino Giuseppe Sardi, Attilio e Cadel Prudente Padoa.\nOltre all'attivit\u00e0 di progettista, Sardi si dedic\u00f2 con passione anche alla difesa del patrimonio artistico veneziano e nel 1904 accett\u00f2 l'incarico affidatogli dal vescovo Francesco Paganuzzi di restaurare la monumentale chiesa di Santo Stefano.\nIn numerose conferenze tenute all'Ateneo Veneto ed articoli sui giornali dell'epoca, comment\u00f2 i grandi eventi nel campo dell'architettura del suo tempo, che vanno dal completamento della facciata della chiesa della Piet\u00e0 nel 1902 alle riflessioni polemiche sulla ricostruzione del campanile di San Marco, crollato il 14 luglio 1902.\nDocente all'Accademia di Belle Arti di Venezia, Sardi fu membro del Consiglio Accademico, presidente della Scuola Tecnica aggregata alla Societ\u00e0 di M.S., rieletta nel 1889 da scultori e scalpellini.\nMembro della Commissione comunale d'ornato, Sardi fu anche membro dell'Ateneo Veneto, dell'Istituto di Scienze, Lettere e Arti del Veneto, della Societ\u00e0 per le Arti Edili e sostenne la creazione della Federazione Regionale degli Architetti Veneziani di cui fu Presidente. La professionalit\u00e0 raggiunta in questi anni gli valse il titolo di Cavaliere Italiano della Corona conferito nel 1908. \nNegli ultimi anni di vita si trasfer\u00ec a Mogliano Veneto, dove venne eletto consigliere comunale e prosegu\u00ec la sua attivit\u00e0 professionale. \nMor\u00ec inaspettatamente il 26 giugno 1913, avvelenato da un'uricemia.\nOpere.\nProgetti principali"}
{"id": "6903191", "revid": "256896", "url": "https://it.wikipedia.org/wiki?curid=6903191", "title": "Chiostro delle rane", "text": ""}
{"id": "6903194", "revid": "124123", "url": "https://it.wikipedia.org/wiki?curid=6903194", "title": "Paolito Somazzi", "text": "Biografia.\nPaolito Somazzi nacque nel 4 luglio 1873 da padre costruttore. Gaudenzio Somazzi (padre) rientr\u00f2 in Svizzera prima del 1879, anno in cui a Barbengo nacque il terzo figlio Ezio, si stabil\u00ec a Lugano in viale Stefano Franscini, dove apr\u00ec un'impresa di costruzioni.\nStudi\u00f2 a Winterthur, dove si diplom\u00f2 in architettura. Dopo gli studi lavor\u00f2 assieme suo padre. In seguito nel 1899 apr\u00ec il proprio ufficio. Costru\u00ec molti edifici a Lugano, in particolare ville, case e hotel, e molti altri da Locarno a Rimini. Somazzi fu un politico nel consiglio comunale di Lugano. Dopo la morte del padre nel 1910, Paolito divent\u00f2 responsabile dell'impresa di costruzioni. Nel 1913 vinse il secondo premio nel concorso per il Palazzo delle Dogane di Lugano, e gli viene affidato l'incarico di costruire l'edificio, tuttavia non lo fin\u00ec a causa di un incidente stradale a Rivera mentre da Locarno rientr\u00f2 a Lugano in automobile. Gli edifici costruiti da Somazzi furono in stile eclettico, alcune opere presentano tuttavia caratteristiche liberty, in particolare Villa Thiele del 1906 a Lugano (distrutta)."}
{"id": "6903206", "revid": "709565", "url": "https://it.wikipedia.org/wiki?curid=6903206", "title": "Episodi di You Are Wanted (seconda stagione)", "text": "La seconda stagione della serie televisiva You Are Wanted, \u00e8 stata pubblicata in tutti i paesi in cui \u00e8 presente il servizio on demand Amazon Video il 18 maggio 2018. Il trailer ufficiale \u00e8 stato diffuso il 16 marzo 2018."}
{"id": "6903207", "revid": "767487", "url": "https://it.wikipedia.org/wiki?curid=6903207", "title": "Far North, estremo Nord", "text": "Far North, estremo Nord \u00e8 un film del 1988, diretto da Sam Shepard.\nTrama.\nKate \u00e8 una ragazza che ha vissuto per tanti anni a New York fino a quando il padre ferito da una caduta da cavallo, la richiama alla sua terra natale, nei boschi dell'estremo nord statunitense. Qui la ragazza torna alle origini, cogliendo l'occasione di riflettere sulla sua vita e sui rapporti coi suoi famigliari. Con il pap\u00e0 in particolare, un uomo burbero ma capace di momenti di tenerezza, ha un rapporto contrastante. Il pap\u00e0 le ordina di abbattere l\u2019animale che ha causato l'incidente. Da qui lo spunto per soffermarsi sulle dinamiche interiori, e del rapporto tra l'ambiente e la famiglia."}
{"id": "6903208", "revid": "767487", "url": "https://it.wikipedia.org/wiki?curid=6903208", "title": "Alan Makiev", "text": ""}
{"id": "6903211", "revid": "76963", "url": "https://it.wikipedia.org/wiki?curid=6903211", "title": "Jessie Ralph", "text": "Biografia.\nDebutt\u00f2 come attrice nel 1880, all'et\u00e0 di sedici anni. Giunta a Broadway, l'artista George M. Cohan la scelse come interprete in molti dei suoi musical, ma l'attrice si distinse anche in ruoli drammatici. Lavor\u00f2 per la prima volta a Hollywood nel 1916, ma la sua carriera divenne stabile dal 1933, quando l'attrice aveva gi\u00e0 quasi 70 anni. I suoi ruoli tipici furono quelli di donna imponente e matronale in diversi classici degli anni trenta, nei quali con il suo talento era capace di rubare la scena ai protagonisti. \nI suoi ruoli pi\u00f9 noti sono quelli della governante Peggotty in \"Davide Copperfield\" (1935), di Nanine, cameriera di Greta Garbo in \"Margherita Gauthier\" (1936), di Katherine, zia di Nora Charles (Myrna Loy) in \"Dopo l'uomo ombra\" (1936), e di Mrs. Hermisillo Brunch in \"Un comodo posto in banca\" (1940), accanto a W.C. Fields.\nJessie Ralph si ritir\u00f2 dalle scene nel 1941, dopo aver subito l'amputazione di una gamba. Mor\u00ec quattro anni pi\u00f9 tardi, all'et\u00e0 di 79 anni, a Gloucester (Massachusetts), sua citt\u00e0 natale, dove fu sepolta nel locale cimitero di Mount Pleasant."}
{"id": "6903212", "revid": "106456", "url": "https://it.wikipedia.org/wiki?curid=6903212", "title": "Oliva Kalamata", "text": ""}
{"id": "6903214", "revid": "767487", "url": "https://it.wikipedia.org/wiki?curid=6903214", "title": "Incontro a Bataan", "text": "Incontro a Bataan (\"Somewhere I'll Find You\") \u00e8 un film statunitense del 1942 diretto da Wesley Ruggles."}
{"id": "6903219", "revid": "106456", "url": "https://it.wikipedia.org/wiki?curid=6903219", "title": "Oliva di Calamata", "text": ""}
{"id": "6903221", "revid": "404338", "url": "https://it.wikipedia.org/wiki?curid=6903221", "title": "Praxilla", "text": "Nota:Redirect con crono da salvare"}
{"id": "6903222", "revid": "1318658", "url": "https://it.wikipedia.org/wiki?curid=6903222", "title": "Marinera", "text": "La Marinera \u00e8 una danza costiera del Per\u00f9; \u00e8 un ballo di coppia aggraziato e romantico che usa i fazzoletti come oggetti di scena. La danza \u00e8 una rievocazione elegante e stilizzata di un corteggiamento, e mostra una miscela delle diverse culture del Per\u00f9. La danza stessa ha ottenuto molti riconoscimenti ed \u00e8 una delle danze tradizionali pi\u00f9 popolari del Per\u00f9. Sin dagli anni '60, nel mese di gennaio, nella citt\u00e0 di Trujillo, dichiarata capitale nazionale di questa danza con la legge n. 24.447, il 24 gennaio 1986, si tiene un \"Concorso nazionale di Marinera Norte\u00f1a\". Nel 2012, il Congresso della Repubblica Peruviana ha dichiarato il 7 ottobre \"Giornata della Marinera\" nella citt\u00e0 di Trujillo, che viene celebrata con una parata ed esibizioni di danza.\nL'origine della Marinera \u00e8 generalmente ricondotta alla Zamacueca. Tuttavia, ci sono molte altre teorie a proposito della provenienza. L'accompagnamento tradizionale per la danza \u00e8 costituito da caj\u00f3n, clarinetti, chitarre, tamburi e bugle.\nStoria.\nL'origine esatta della danza \u00e8 indeterminata, ma \u00e8 una miscela inconfondibile di influenze ritmiche spagnole, moresche, andine e zingare. Sebbene lo stile della Marinera fosse in circolazione da secoli in Per\u00f9, ottenne il nome di \"Marinera\" in onore della Marina de Guerra del Per\u00fa nel 1879, quando il Per\u00f9 entr\u00f2 in guerra contro il Cile. L'antico nome del ballo era \"Chilena\" dovuto alle relazioni amichevoli tra le due nazioni, ma a causa della situazione ostile, in un momento patriottico, fu deciso di ribattezzarlo.\nSecondo lo storico peruviano Romulo Cuneo Vidal, la Zamacueca era essa stessa una danza di riposo durante i tempi dell'impero Inca (e in alcune culture pre-incaiche). Quindi, provenendo da un tale lontano background nativo peruviano, la danza \u00e8 di per s\u00e9 semplicemente una derivazione di un'antica danza peruviana. Quello che aiuta a convalidare questa affermazione sono gli antichi huacos raffiguranti persone che riposano nelle posizioni di Zamacueca.\nLa prima Marinera da scrivere con una notazione musicale fu \"La Concheperla\" composta da Abelardo Gamarra Rond\u00f3 e Jos\u00e9 Alvarado, da Rosa Mercedes Ayarza de Morales nel 1894.\nTeorie sulla creazione.\nProposta peruviana.\nLa rivendicazione del Per\u00f9 \u00e8 che la danza sia esclusivamente peruviana. Secondo lo storico peruviano Romulo Cuneo Vidal, la Zamacueca era essa stessa una danza di riposo durante i tempi dell'impero Inca (e in alcune culture pre-incaiche). Quindi, provenendo da un tale lontano background nativo peruviano, la danza \u00e8 di per s\u00e9 semplicemente una derivazione di un'antica danza peruviana. Quello che aiuta a convalidare questa affermazione sono gli antichi huacos raffiguranti persone che riposano nelle posizioni di Zamacueca.\nProposta Africana.\nLa rivendicazione africana \u00e8 che la Marinera ha radici africane. Gli schiavi africani del Sud America ballavano la \"Zamba Culeca\", una danza che in seguito \u00e8 stata ribattezzata \"Zamacueca\". Quindi, dal momento che la \"Zamacueca\" deriva da radici africane, allora anche tutte le danze che ne derivano sono di origine africana.\nProposta Spagnola.\nAlcuni preferiscono l'idea che i balli da sala dei giorni del vicereame (portati dall'Europa) siano quelli che pi\u00f9 tardi si sono evoluti nelle danze latino americane come la Marinera. Secondo i suoi sostenitori, i ritmi europei come \"Fandango\" e \"Cashuas\" hanno portato alla creazione della Sajuriana cilena, dello Zambo venezuelano, del Cielo Gaucho argentino, del Tas-be messicano, del Bambuco colombiano, dell'ecuadoriano Amor Fino, e del Toro Mata peruviano.\nVariet\u00e0.\nEsistono diverse scuole e stili di danza della Marinera, in base al luogo. Ci sono accademie di ballo di Marinera in tutto il Per\u00f9, e spesso si tengono gare. La competizione pi\u00f9 importante \u00e8 il Concorso Nazionale della Marinera (\"Concurso Nacional de Marinera\") che si tiene durante il Festival Nazionale della Marinera (\"Festival Nacional de Marinera\"), che si tiene a Trujillo, ogni anno a gennaio.\nLe tre principali varianti sono la Marinera Lime\u00f1a, la Marinera Norte\u00f1a e la Marinera Serrana. A volte la Marinera \u00e8 ballata con un Chalan montato su un Paso peruviano (Il cavallo che balla e il Chalan che lo dirige).\nMarinera Lime\u00f1a (di Lima).\nQuesta Marinera \u00e8 elegante e un po' lenta rispetto ad altre varianti. La danza pu\u00f2 essere interpretata in toni bassi o alti. La Marinera di contrappunto o \"canto de jarana\" di solito consiste di tre Marineras, Resbalosa (Scivolosa), e una successione di \"fugas\" (fughe).\nAl giorno d'oggi, la Marinera Lime\u00f1a sembra essere messa in ombra dalla Marinera Norte\u00f1a, per via delle sue caratteristiche popolari. Tuttavia la danza ha ancora un piccolo numero di fan che la ballano durante le feste di ottobre o durante l'anniversario di Lima.\nMarinera Norte\u00f1a (del Nord).\nHa acquisito le caratteristiche della Marinera Lime\u00f1a e abbastanza in fretta \u00e8 diventata una nuova variante della danza. La danza stessa tende ad essere ritmata e, sebbene non cos\u00ec \"elegante\" come la Lime\u00f1a, pu\u00f2 anche essere molto alla moda. Anche se la danza \u00e8 nata nelle coste settentrionali del paese, \u00e8 diventata molto popolare in tutto il Per\u00f9.\n\u00c8 grazie a questa popolarit\u00e0 che la Marinera \u00e8 considerata la Danza Nazionale del Per\u00f9, insieme al valzer peruviano.\nNella Marinera Norte\u00f1a l'uomo indossa le scarpe, mentre la donna danza completamente scalza. Nella la pratica costante, le donne sono persino in grado di ballare a piedi nudi su una pavimentazione estremamente calda e su superfici molto ruvide, poich\u00e9 le piante dei piedi diventano ben stagionate e ben temperate, qualcosa di cui sono davvero orgogliose\".\n\"Il ballerino deve andare in pista indossando i suoi vestiti migliori ma a piedi nudi, nello stesso modo delle ragazze del nord del XIX secolo, costrette a ballare a piedi nudi su qualsiasi superficie senza mostrare disagio. I ballerini professionisti dovrebbero esercitarsi abbastanza per sviluppare grossi calli sulla pianta dei piedi.\"\n\"La Marinera Norte\u00f1a permette agli uomini di indossare scarpe, ma le donne devono ballare scalze, sviluppando presto calli spessi sui loro piedi, che sono orgogliose di mettere in mostra\".\n\"Fu a Trujillo che le ballerine iniziarono l'intera tradizione di andare scalze, alcune addirittura si vantano di poter mettere le sigarette sulle loro suole callose\".\nOltre alle grandi capacit\u00e0 e alle costanti prove, la marinera richiede anche grandi sforzi fisici e sacrifici da parte dei ballerini, che devono allenarsi e seguire una dieta adeguata. Per rafforzare la pianta dei piedi \u00e8 noto che molte danzatrici di marinera si allenano camminando a piedi nudi per strada, andando in luoghi diversi come parte della loro routine e nel loro tempo libero, diventando ci\u00f2 che \u00e8 noto come \"gimnopodiste\". Gli uomini, d'altra parte, hanno un'intensa pratica su \"zapateo\" e sui diversi passi della danza fino a quando non li padroneggiano. Un ballerino della marinera norte\u00f1a lascia da parte la vita sociale, le riunioni di famiglia e le ore di riposo per dedicare tutto il tempo alla sua passione.\nNon c'\u00e8 un \"vestito da Marinera\". Le ballerine dovrebbero indossare gli abiti tipici delle citt\u00e0 in cui viene eseguito questo stile di marinera. \u00c8 obbligatorio per\u00f2 che le donne danzino a piedi nudi. \u00c8 inaccettabile per loro indossare sandali, scarpe di tela, scarpette da ballo o qualsiasi tipo di calzature per eseguire questo ballo.\nPer gli uomini \u00e8 tipico indossare abiti \"chalan\", con poncho in cotone e ampio cappello di paglia. In alcuni posti indossano un completo bianco. Gli uomini indossano scarpe nere e lucide.\nMarinera Serrana.\nQuesta Marinera \u00e8 tipica delle regioni montuose del Per\u00f9. Di solito ha un tono minore ed \u00e8 caratterizzato da un movimento pi\u00f9 lento. Anche questa marinera viene ripetuta due volte, seguita da una \"fuga di huayno\". La seconda parte \u00e8 pi\u00f9 sentimentale della prima."}
{"id": "6903223", "revid": "161273", "url": "https://it.wikipedia.org/wiki?curid=6903223", "title": "Marie-Jeanne de Lalande", "text": ""}
{"id": "6903225", "revid": "767487", "url": "https://it.wikipedia.org/wiki?curid=6903225", "title": "I trafficanti", "text": "I trafficanti (\"The Hucksters\") \u00e8 un film statunitense del 1947 diretto da Jack Conway e interpretato da Clark Gable.\nTrama.\nDopo il congedo ricevuto per la fine della guerra, Victor, bravo agente pubblicitario viene ingaggiato dalla ditta dell'imprenditore Evans per organizzare la campagna per pubblicizzare un nuovo sapone, il Beautee Soap. \nEvans \u00e8 un imprenditore arrogante e temuto da tutti ma Victor riesce a imbrigliarlo e a ottenere pieni poteri, ma non fa i conti con l'amore.\nVictor incontra la vedova Kay e se ne innamora. Anche Kay capisce di essersi innamorata di lui, ma teme il carattere di Victor, fanfarone e facilone.\nVictor non sopporta in carattere dell'imprenditore che gli ha dato l'incarico e si licenzia.\nMa perso il lavoro si consola con il nuovo amore sbocciato."}
{"id": "6903227", "revid": "287204", "url": "https://it.wikipedia.org/wiki?curid=6903227", "title": "Osvaldo Borsani", "text": "Biografia.\nOsvaldo Borsani nasce a Varedo in Brianza nel 1911 da una famiglia di costruttori di mobili con una lunga e consolidata tradizione artigiana; comincia all'eta di sedici anni a collaborare con l'Atelier di Varedo, l'azienda fondata dal padre Gaetano. Nel 1931 ottiene il diploma di maturit\u00e0 artistica presso l'Accademia di Belle Arti di Milano. Nello stesso anni si iscrive al primo anno del Biennio di Architettura, per poi laurearsi nel 1936, presso il Politecnico di Milano.\nNel 1933 partecipa alla V Triennale di Milano con il progetto per la \"Casa minima\", che viene premiato con la medaglia d'argento.\nLa fisionomia professionale di Borsani coniuga l'indagine sulla qualit\u00e0 dei materiali alla passione per la tecnologia e all'interesse per la creativit\u00e0 e le esperienze artistiche d'avanguardia. \u00c8 proprio questo interesse che lo porta, fin dal dopoguerra, a stringere legami d'amicizia e di collaborazione professionale con numerosi artisti, fra cui Lucio Fontana, Agenore Fabbri, Aligi Sassu, Roberto Crippa, Fausto Melotti, Arnaldo e Gi\u00f2 Pomodoro.\nNel 1953 fonda insieme al fratello Fulgenzio la ditta Tecno con lo scopo di trasformare l'azienda famigliare artigianale in una realt\u00e0 industriale. La realizzazione di arredi speciali e di forniture su disegno viene cos\u00ec ad assumere una dimensione pi\u00f9 contenuta in favore dell'avvio di una produzione di arredi in serie. A rafforzare questa impostazione nel 1968 Osvaldo Borsani con Eugenio Gerli progetta il sistema \"Graphis\" che inaugura un nuovo modo di concepire lo spazio per il lavoro. Negli anni settanta con l'ampliamento delle linee di produzione e degli spazi industriali nasce il Centro Progetti Tecno che, sotto la guida di Osvaldo Borsani, di sua figlia Valeria Borsani e del di lei marito Marco Fantoni, estende la ricerca progettuale alle varie tipologie di edifici d'interesse pubblico e agli spazi urbani.\nMuore a Milano nel 1985.\nOpere di Osvaldo Borsani, prodotte dalla Tecno, sono esposte nei seguenti musei: Museum of Modern Art di New York e San Francisco, Victoria and Albert Museum di Londra, Centre Pompidou di Parigi, Neue Sammlung di Monaco di Baviera, Triennale di Milano, Mus\u00e9e des arts d\u00e9coratifs di Montr\u00e9al.\nArchivio.\nIl fondo \"Osvaldo Borsani\" comprende la documentazione relativa ai progetti d'architettura d'interni e di disegno industriale redatti dall'architetto dal 1933 al 1985 (dalla seconda met\u00e0 degli anni settanta i progetti sono firmati dall'ufficio tecnico aziendale della societ\u00e0 Tecno diretto e coordinato dallo stesso Borsani). Sono, inoltre, conservati alcuni disegni del padre Gaetano Borsani, relativi agli anni venti e Trenta."}
{"id": "6903229", "revid": "287204", "url": "https://it.wikipedia.org/wiki?curid=6903229", "title": "Salvatore Isgr\u00f2", "text": "Biografia.\nNacque a Barcellona Pozzo di Gotto, nell'arcidiocesi di Messina, il 21 ottobre 1930 da padre siciliano e madre sarda. Si trasfer\u00ec sin da fanciullo in Sardegna ed entr\u00f2 nel seminario arcivescovile di Oristano. A Cuglieri frequent\u00f2 gli studi teologici, conseguendo poi a Roma il dottorato nella Pontificia Universit\u00e0 Lateranense.\nFu ordinato sacerdote il 29 giugno 1953.\nFu rettore del seminario arcivescovile e del santuario del Rimedio di Oristano.\nIl 25 aprile 1975 papa Paolo VI lo elesse vescovo di Gravina e Irsina e prelato di Altamura e Acquaviva delle Fonti, in Puglia, e il successivo 21 giugno ricevette l'ordinazione episcopale dal cardinale Sebastiano Baggio, coconsacranti gli arcivescovi Sebastiano Fragh\u00ec e Giuseppe Bonfiglioli.\nIl 18 marzo 1982 fu promosso arcivescovo metropolita di Sassari, in Sardegna.\nDopo una breve malattia, si spense a Sassari il 2 maggio 2004. Le sue spoglie riposano nella cattedrale di San Nicola di Sassari.\nGenealogia episcopale.\nLa genealogia episcopale \u00e8:"}
{"id": "6903230", "revid": "767487", "url": "https://it.wikipedia.org/wiki?curid=6903230", "title": "Fate il vostro gioco (film)", "text": "Fate il vostro gioco (\"Any Number Can Play\") \u00e8 un film statunitense del 1949 diretto da Mervyn LeRoy."}
{"id": "6903231", "revid": "115534327", "url": "https://it.wikipedia.org/wiki?curid=6903231", "title": "Paride Pozzi", "text": "Biografia.\nNato a Rivarolo Mantovano, partecip\u00f2 alla prima guerra mondiale guidando per quattro anni una batteria di artiglieria sull'Adamello.\nTra il 1919 ed il 1922 studi\u00f2 nel Regio istituto di belle arti di Parma, diplomandosi nel corso speciale di Architettura e divenendo professore di Disegno architettonico. \nNel 1927 spos\u00f2 Margherita Gasparini, dalla quale avr\u00e0 cinque figli: Franco, Maria Francesca, Isabella, Franca e Carlo. \nNel 1928 divenne insegnante di disegno ornato, geometrico e plastico nella Scuola industriale di Ortona a Mare (CH), passando successivamente alla scuola serale di Arti applicate all'industria, sezione fabbri, muratori, meccanici, falegnami. Dal 1933 al 1937 insegn\u00f2 disegno professionale all'Istituto di San Michele a Roma. Dal 1937 visse a Pescara, insegnando Disegno e Storia dell'arte all'Istituto magistrale e svolgendo la libera professione.\nLe prime realizzazioni risalgono agli anni Venti, quando progetta la cappella ai Caduti e la cappella Bresadola, le ville Badalini e Mazza e l'asilo infantile di Rivarolo Mantovano.\nLa sua produzione attraversa un'ampia gamma di stili e tipologie di realizzazioni, con i riferimenti al liberty delle ville De Medio, Ferrara, Suriani, Ciulli-Ruggieri, Cataldi, passando al linguaggio \"razionale\" dell'albergo di Ortona, alla classicit\u00e0 delle chiese degli anni Cinquanta e Sessanta (Maria Ss. del Rosario e il Ss. Crocifisso di Pescara), al linguaggio moderno di Villa Delfino a Montesilvano. \nA partire dagli anni Quaranta, disegna gli arredamenti interni di case e di negozi a Pescara (Sideri, Polizzi, Di Carlo, Celsi, Monti). \nNegli anni Cinquanta realizza grandi progetti per INA Casa e per svariate cooperative dell'area pescarese e le Ville Del Gallo, Mincarelli, Liberatoscioli, Agresti, Colonnello.\nNello stesso periodo, e fino agli anni Settanta, si dedica alla progettazione di edifici scolastici: le scuole medie di Ortona, le scuole di via del Circuito e di Via Milite Ignoto a Pescara. \nTutta la sua produzione, per\u00f2, \u00e8 caratterizzata da una profonda unitariet\u00e0 di ricerca e di applicazione che evidenzia nei progetti la sua formazione artistica, essendo accuratamente disegnati e corredati da tavole di particolari, studi e schizzi, che fanno intuire la minuziosa e continua ricerca di approfondimento e di perfezionamento, con la volont\u00e0 di controllare tutti i passaggi che consentono di realizzare un'architettura piena e completa di tutti i dettagli, da quelli costruttivi a quelli decorativi\nNel 1972 una lunga malattia lo costringe ad abbandonare l'attivit\u00e0 professionale e muore a Pescara nel 1981.\nOpere.\nProgetti principali\nArchivio.\nIl 16 novembre 2001 l'archivio \"Paride Pozzi\" \u00e8 stato dichiarato di notevole interesse storico dalla Soprintendenza archivistica per l'Abruzzo . \nL'archivio comprende documentazione, principalmente disegni, che raccontano l'esperienza professionale dell'architetto Pozzi e coprono l'arco cronologico 1914 - 1975."}
{"id": "6903247", "revid": "537521", "url": "https://it.wikipedia.org/wiki?curid=6903247", "title": "Vittorio Privileggi", "text": "Biografia.\nVittorio Privileggi nacque a Parenzo il 13 novembre 1880, cugino del poeta irredentista Giuseppe Picciola.\nSi laure\u00f2 in ingegneria civile a Vienna nel 1903 e si iscrisse all'albo professionale nel 1926. Durante il primo conflitto mondiale fu imprigionato dal governo austriaco. \nDal 1904 lavor\u00f2 come funzionario dell'Ufficio tecnico comunale, dove fu a lungo capo della divisione urbanistica, realizzando alcuni fra i principali interventi cittadini durante il Ventennio. \nNel 1930 progett\u00f2 l'ingresso della necropoli monumentale di Sant'Anna a Trieste e una nuova galleria per il Teatro Verdi. Progett\u00f2 e realizz\u00f2 in autonomia la nuova sede del Liceo ginnasio Dante Alighieri (1934-36) e l'ampliamento del palazzo municipale di Trieste in Largo dei Granatieri (1937-40).\nIl progetto di maggior rilievo predisposto da Privileggi \u00e8 la sistemazione del colle di San Giusto, sul quale nel 1933 si era prevista la realizzazione di un monumento ai Caduti; durante il cantiere, vennero portati alla luce i resti archeologici di una basilica e di un propileo di epoca romana. Il restauro del sito venne inaugurato nel 1935 alla presenza del re.\nIn occasione della visita del duce nel 1938, firm\u00f2 il progetto ad opera del collega Camillo Jona (che a breve fu colpito dalle leggi razziali) e realizz\u00f2 la fontana luminosa di Montuzza, collocata sul colle di San Giusto a coronamento della \"scala dei giganti\". \nFra gli altri progetti, cur\u00f2 la sistemazione della Biblioteca Civica, del Museo lapidario, della Galleria Revoltella; l'ampliamento del giardino pubblico, la ricostruzione del monumento a Verdi, il progetto dei pili in Piazza Unit\u00e0 d'Italia. \nFu a lungo socio della Societ\u00e0 di Minerva, della quale fu anche revisore dei conti dal 1947 alla morte. \nArchivio.\nL'archivio privato dell'ingegnere \u00e8 stato donato nel 2007 dalla figlia, in qualit\u00e0 di erede e proprietaria, all'Archivio di Stato di Trieste."}
{"id": "6903248", "revid": "767487", "url": "https://it.wikipedia.org/wiki?curid=6903248", "title": "La chiave della citt\u00e0", "text": "La chiave della citt\u00e0 (\"Key to the City\") \u00e8 un film del 1950 diretto da George Sidney."}
{"id": "6903250", "revid": "785863", "url": "https://it.wikipedia.org/wiki?curid=6903250", "title": "Panda! Go, panda!", "text": ""}
{"id": "6903253", "revid": "767487", "url": "https://it.wikipedia.org/wiki?curid=6903253", "title": "Pura al cento per cento", "text": "Pura al cento per cento (\"The Girl from Missouri\") \u00e8 un film statunitense del 1934 diretto da Jack Conway.\nTrama.\nUna ragazza del sud arriva in citt\u00e0 in cerca di un marito ricco. Crede di averlo trovato in un avvocato milionario ma presto suo figlio si invaghisce di lei."}
{"id": "6903255", "revid": "767487", "url": "https://it.wikipedia.org/wiki?curid=6903255", "title": "Ragazze americane", "text": "Ragazze americane (\"Our Modern Maidens\") \u00e8 un film muto statunitense del 1929 diretto da Jack Conway. Interpretato da Joan Crawford nel suo ultimo ruolo in un film muto, \u00e8 interpretato anche da Rod La Rocque, Douglas Fairbanks Jr. e Anita Page. Girato muto e senza dialoghi (le didascalie sono firmate da Marian Ainslee e Ruth Cummings), il film venne sonorizzato con una colonna sonora con musiche sincronizzata ed effetti sonori."}
{"id": "6903260", "revid": "62004", "url": "https://it.wikipedia.org/wiki?curid=6903260", "title": "Scic-Fiat", "text": ""}
{"id": "6903261", "revid": "619191", "url": "https://it.wikipedia.org/wiki?curid=6903261", "title": "Porto (film 1935)", "text": ""}
{"id": "6903266", "revid": "767487", "url": "https://it.wikipedia.org/wiki?curid=6903266", "title": "Gli uomini della mia vita", "text": "Gli uomini della mia vita \u00e8 un film del 1990, diretto da Paul Brickman.\nTrama.\nBeth Macauley \u00e8 una donna che vive nelle vicinanze di Baltimora insieme con il marito John e i due figli. Quando suo marito muore, lei scopre che egli aveva contratto un debito di sessantatremila dollari. Costretta a cambiar casa, cerca di ricominciare a vivere con i due figli cercando lavoro in citt\u00e0. Ma i suoi figli crescono, e lei, nonostante abbia trovato anche un corteggiatore, controller\u00e0 a fatica i suoi figli ormai ribelli."}
{"id": "6903267", "revid": "118203788", "url": "https://it.wikipedia.org/wiki?curid=6903267", "title": "Emidio Ciucci", "text": "Biografia.\nDi famiglia marchigiana di Cupra Marittima, si laure\u00f2 presso la Scuola Superiore di Architettura di Roma nel 1925, per poi specializzarsi in costruzioni in cemento armato presso la Scuola di Ingegneria a Milano, dove collabor\u00f2 alla direzione lavori della nuova stazione centrale fino all'inaugurazione; di nuovo a Roma, svolse l'attivit\u00e0 di libero professionista fino al 1936, realizzando diversi edifici a Roma, Milano, Terracina, Tortona; redasse il primo Piano regolatore di Fano (1934), mai approvato. \nPartecip\u00f2 a numerosi concorsi nazionali e internazionali, ricevendo una menzione onorevole per il concorso per il Faro di Colombo a Santo Domingo, bandito dalla Pan American Union nel 1929, che ebbe come partecipanti di 456 architetti e ingegneri (tra cui il francese Tony Garnier) provenienti da 41 Paesi. \nPartecip\u00f2 inoltre al concorso per la cattedrale della Spezia nel 1930 con l'ingegner Aldo Putelli; per il nuovo Palazzo dei sindacati fascisti dell'industria a Milano, sempre con Putelli; per le chiese di Messina nel 1932 (secondo premio); per il Palazzo postale di Roma (concorso D Nomentano) nel 1932 (menzione onorevole); per il Piano regolatore della ex fortezza di Savona nel 1934 (terzo premio), per il Piano regolatore di Aprilia e per la sede della nuova Procura unificata di Roma nel 1936. \nCollabor\u00f2 come illustratore e saggista alla rivista \"L'Eroica\" di Milano, fino al 1936. Durante il periodo bellico, fu attivo come architetto a Gondar, in Etiopia, dove diresse i lavori di alcune opere pubbliche della citt\u00e0; ne progett\u00f2 la cattedrale. Fu membro per una durata di 4 anni del Comitato per l'edilizia e l'urbanistica del Governo di Asmara, collabor\u00f2 al \"Corriere Eritreo\". \nDurante il periodo postbellico ritorn\u00f2 in Italia dove lavor\u00f2 per la ricostruzione nell'ambito del Genio civile di Ascoli Piceno. Dal 1949 fu direttore dell'ufficio tecnico dell'Istituto delle case popolari della provincia di Latina, dove rimase fino alla morte, avvenuta nel 1977."}
{"id": "6903271", "revid": "287204", "url": "https://it.wikipedia.org/wiki?curid=6903271", "title": "Ospedale psichiatrico di Pergine Valsugana", "text": "L'ospedale psichiatrico di Pergine Valsugana \u00e8 stato una struttura ospedaliera destinata alla degenza di malati mentali del Trentino-Alto Adige, rimasto attivo dalla fine del XIX e per tutto il XX secolo.\nStoria.\nL'ospedale austro-ungarico.\nL'Istituto manicomiale di Pergine nacque il 19 settembre 1882 come istituto pubblico di propriet\u00e0 della Contea principesca del Tirolo e da questa amministrato. La sua istituzione fu sancita dalla Dieta di Innsbruck nella deliberazione del 12 ottobre 1874, allo scopo di ricoverarvi i pazienti del Tirolo italiano, ossia i trentini. Dopo averne individuato nel 1877 il luogo di edificazione a Pergine Valsugana, vicino a Trento, nel 1879 cominciarono i lavori di costruzione che si protrassero fino al 1881.\nL'istituto fu organizzato e gestito secondo le leggi vigenti nell'Impero, come stabilito dall'Ordinanza ministeriale 14 maggio 1874. Negli anni successivi l'ordinaria amministrazione fu sempre afflitta da un cronico problema di sovraffollamento, per cui nel 1905, nel contesto di lavori di ampliamento e adeguamento delle strutture esistenti, furono aperti anche due nuovi padiglioni presso l'originario sito di Maso San Pietro e la vicina colonia agricola di Vigalzano.\nI due conflitti mondiali.\nNel marzo 1916, la struttura manicomiale venne trasformata in ospedale militare; i malati psichiatrici vennero trasferiti in altri Istituti dell'Impero austro-ungarico e ritornarono soltanto tra il marzo ed il luglio 1919. Il passaggio dalla legislazione manicomiale austriaca a quella italiana non fu rapido. Nel 1919 si ampli\u00f2 la competenza territoriale dell'Ospedale di Pergine, che venne a comprendere anche l'Alto Adige. Nell'anno successivo questo assunse la nuova denominazione di \"Ospedale provinciale della Venezia Tridentina in Pergine\".\nIl R.D. 15 marzo 1928 n. 794 asseg\u00f2 la propriet\u00e0 dell'Istituto alla Provincia di Trento, mentre con il R.D. 31 gennaio 1929 n. 204 venne estesa anche al Trentino la legislazione italiana sui manicomi. Il 26 novembre 1932 il Rettorato provinciale di Trento deliber\u00f2 un \"Regolamento speciale per l'Ospedale psichiatrico della Provincia di Trento in Pergine\".\nNel 1936 venne aperta una seconda colonia agricola a Stadio in Alto Adige, che rest\u00f2 sotto la responsabilit\u00e0 dei direttori dell'Ospedale psichiatrico di Pergine fino al 1963.\nDurante la seconda guerra mondiale furono trasferiti presso la struttura ospedaliera di Pergine anche l'Ospedale infantile e l'Ospedale civile di Trento, oltre ad un Ospedale militare tedesco ed al Brefotrofio provinciale di Trento. Presso la colonia di Stadio fu invece ospitato il Brefotrofio di Bolzano.\nIl dopoguerra e la chiusura.\nIl crescente sovraffollamento della struttura port\u00f2, a partire dal dopoguerra, ad aprire nuovi reparti (reparto per malati cronici tranquilli, reparto per lavoratori, padiglione \"Benedetti\").\nUn nuovo regolamento speciale per l'Ospedale psichiatrico della Provincia di Trento in Pergine verr\u00e0 approvato dalla Giunta provinciale con delibera n. 2260 del 30 ottobre 1956.\nLa deliberazione del direttore generale dell'Azienda provinciale servizi sanitari n. 1314 del 29 ottobre 2002 ha sancito la chiusura dell'Ospedale psichiatrico provinciale di Pergine Valsugana."}
{"id": "6903272", "revid": "101768", "url": "https://it.wikipedia.org/wiki?curid=6903272", "title": "Manicomio di Pergine Valsugana", "text": ""}
{"id": "6903273", "revid": "767487", "url": "https://it.wikipedia.org/wiki?curid=6903273", "title": "Cuori in burrasca (film 1933)", "text": "Cuori in burrasca (\"Tugboat Annie\") \u00e8 un film statunitense del 1933 diretto da Mervyn LeRoy. La sceneggiatura si basa su \"Tugboat Annie\", storie brevi di Norman Reilly Raine pubblicate su \"The Saturday Evening Post\".\nProduzione.\nPer il sonoro, si us\u00f2 il sistema mono Western Electric Sound System. Parte del film fu girato nella citt\u00e0 e nei dintorni di Seattle.\n\"Hollywood Reporter\" del 24 luglio 1933 riportava che Mervyn LeRoy, finito il film, lasci\u00f2 il set per andare a preparare un'altra pellicola per la Warner Bros. e allorq la MGM affid\u00f2 a Sam Wood il compito di rigirare alcune scene.\nSoggetto.\nLa prima storia di \"Tugboat Annie\" fu pubblicata su \"The Saturday Evening Post\" l'11 luglio 1931; le altre uscirono frequentemente su questa rivista fino al 1971, anno della morte del suo autore, Norman Reilly Raine. Un libro di Raine dallo stesso titolo fu pubblicato a New York nel 1934.\nDistribuzione.\nDistribuito dalla Metro-Goldwyn-Mayer, usc\u00ec nelle sale statunitensi il 4 agosto 1933 con il titolo originale \"Tugboat Annie\". Entr\u00f2 nella lista dei dieci maggiori incassi dei film del 1933.\nIn Italia, il film - distribuito dalla Metro - ottenne il visto di censura n\u00b0 28276 nell'aprile 1934. In Finlandia, fu distribuito il 21 ottobre 1934 con il titolo \"Hinaajan kannella\"."}
{"id": "6903274", "revid": "36426", "url": "https://it.wikipedia.org/wiki?curid=6903274", "title": "Programma Tiangong", "text": "Il Programma Tiangong (\u4e2d\u56fd\u7a7a\u95f4\u7ad9) \u00e8 un programma di stazioni spaziali cinese, raggiunta la terza generazione, paragonabile a Mir. Questo programma \u00e8 indipendente e non connesso a nessun altro paese attivo nello spazio. Il programma \u00e8 iniziato nel 1992 come Progetto 921-2. A partire da gennaio 2013, la Cina ha portato avanti un ampio programma di costruzione multifase che porter\u00e0 a una grande stazione spaziale intorno al 2020.\nLa Cina ha lanciato il suo primo laboratorio spaziale, Tiangong 1, nel settembre 2011. Dopo di essa, nel settembre 2016 \u00e8 stato lanciato un laboratorio spaziale pi\u00f9 avanzato completo di nave cargo, chiamato Tiangong 2. Il progetto culminer\u00e0 con una grande stazione orbitale, che consister\u00e0 in un modulo centrale da 20 tonnellate, 2 moduli di ricerca pi\u00f9 piccoli e mezzi di trasporto merci. Potr\u00e0 ospitare tre astronauti in missioni a lungo termine e dovrebbe essere completato negli anni 2020, quando si prevede che cessi le operazioni la Stazione Spaziale Internazionale, ma da allora \u00e8 scivolata al 2022.\nStoria.\nIl Programma Tiangong inizi\u00f2 nel 1992 per portare la Cina ad avere un programma di voli spaziali con equipaggio tutto suo. Autorizzata ufficialmente nel 1999, rese chiari i propri obiettivi, cio\u00e8 di avere una stazione spaziale, oltre che poter mandare astronauti cinesi in orbita, per potersi mettere in competizione con la Stazione Spaziale Internazionale, che ai tempi era composta solo dal modulo russo Zarja e dal modulo americano Unity.\nIl programma fu diviso in tre fasi nel 2001, per permettere di realizzare gli obiettivi a tappe:\nLa fase 1 del programma fu completata nel 2003 con il lancio della missione Shenzhou 5, portando Yang Liwei ad essere il primo astronauta cinese ad entrare in orbita. Per lo svolgimento della fase 2 inizialmente si era pensato di lanciare la missione senza equipaggio Shenzhou 8 ed in seguito lanciare la missione Shenzhou 9 con equipaggio e farla attraccare alla 8, formando una semplice stazione spaziale, come nel caso del tentato aggancio tra la Sojuz 3 con equipaggio e la Sojuz 2 nel 1968. Nel 2007 per\u00f2 si decise di creare un laboratorio indipendente dalla navetta Shenzhou e quindi nacque la Tiangong 1, un laboratorio di circa 8 tonnellate che sarebbe stato lanciato nel 2010, dotato di due porte d'attracco a cui si sarebbero agganciate la Shenzhou 9 e 10, facendole prendere il posto della Shenzhou 8. Nel 2008 i piani per la prima Tiangong cambiarono e fu deciso di dotarla di una sola porta d'attracco, dove si sarebbero alternate la Shenzhou 9 e la 10, ripristinando la Shenzhou 8 come missione con la navetta Shenzhou, e che sarebbe stata la prima missione verso la Tiangong 1, senza equipaggio, solo per testare i meccanismi di aggancio. La Tiangong 1 venne infine lanciata il 29 settembre 2011, e la Shenzhou 8 il 31 ottobre, portando a termine la missione senza problemi. Il 16 giugno del 2012 la Shenzhou 9 fu lanciata alla volta della Tiangong 1, ed arriv\u00f2 il 18 giugno attraccando e portando le prime tre persone, Jing Haipeng, Liu Wang e Liu Yang, all'interno del laboratorio. Quasi un anno dopo, la missione Shenzhou 10 viene lanciata l'11 giugno 2013 e arriva alla stazione il 13, portando altre tre persone a visitare il laboratorio.\nNel marzo del 2016 l'Agenzia spaziale cinese comunica di aver perso il contatto radio della Tiangong 1 e che da qualche mese l'orbita del laboratorio si stava abbassando molto, quindi il laboratorio \u00e8 destinato ad un rientro incontrollato nell'atmosfera. Nel settembre 2016 poi \u00e8 stata lanciata la stazione Tiangong 2, del peso di 8\u00a0t; anch'essa non destinata ad essere costantemente abitata.\nCaratteristiche.\nIl programma comincia con i lanci di 3 stazioni spaziali di prova e per i primi studi (in seguito ridotte a 2).\nTiangong 1.\nLa prima stazione \u00e8 stata la Tiangong 1, costituita da un modulo Shenzhou con a bordo l'equipaggio, attraccato al modulo scientifico, simile al Tianzhou. La sua lunghezza \u00e8 di 10,5\u00a0m, il diametro \u00e8 di 3,4\u00a0m, con una massa di 8\u00a0000\u00a0kg. Lanciato il 29 settembre 2011, era destinato a soggiorni brevi di un equipaggio di tre persone. Nel 2016 si sono persi i contatti con la stazione ed \u00e8 precipitata nell'atmosfera il 2 Aprile del 2018.\nTiangong 2.\nA precedere la stazione modulare sono le Tiangong 2 e 3, con una lunghezza di 14,4\u00a0m, un diametro di 4,2\u00a0m e del peso fino a 20\u00a0000\u00a0kg. La 2 fornirebbe supporto vitale per un equipaggio di 2 per 20 giorni, e la 3 per un equipaggio di 3 per 40 giorni. Tuttavia, tutti gli obiettivi di queste due stazioni furono successivamente riuniti in un unico progetto, e le dimensioni ridotte a meno di 10\u00a0000\u00a0kg. Il laboratorio spaziale Tiangong-2 risultante \u00e8 stato lanciato il 15 settembre 2016.\nStazione Spaziale Grande.\nLa Cina prevede di costruire la terza stazione spaziale multi-modulo della storia, dopo la Mir e la ISS. I componenti separati precedenti saranno integrati in una stazione spaziale:\nLa stazione pi\u00f9 grande sar\u00e0 assemblata nel 2020-2022 e avr\u00e0 una durata di progettazione di dieci anni. Il complesso pesa circa 60\u00a0000\u00a0kg e supporter\u00e0 tre astronauti a lungo termine.\nCollaborazioni internazionali.\nDopo il successo del lancio spaziale con equipaggio cinese, un funzionario cinese ha espresso interesse ad aderire al programma International Space Station. Nel 2010, il direttore generale dell'ESA Jean-Jacques Dordain ha dichiarato che la sua agenzia era pronta a proporre agli altri 4 partner di invitare Cina, India e Corea del Sud a partecipare al partenariato ISS. La Cina ha indicato la volont\u00e0 di cooperare ulteriormente con altri paesi sull'esplorazione umana.\nNel 2011 \u00e8 stata esaminata una cooperazione nel campo delle missioni con equipaggio tra il CMSEO e l'Agenzia Spaziale Italiana; \u00e8 stata discussa la partecipazione allo sviluppo delle stazioni spaziali con equipaggio in Cina e la cooperazione con la Cina in settori come il volo degli astronauti e la ricerca scientifica Durante l'incontro sono state discusse anche le aree potenziali e le vie per la futura cooperazione nei campi dello sviluppo della stazione spaziale con equipaggio, medicina spaziale e scienze spaziali.\nIl 22 febbraio 2017, l'Agenzia spaziale cinese (CMSA) e l'Agenzia spaziale italiana (ASI) hanno firmato un accordo per cooperare alle attivit\u00e0 di volo spaziale umano a lungo termine Le conseguenze di questo accordo potrebbero essere importanti, considerando, da un lato, la posizione di leadership che l'Italia ha raggiunto nel campo aerospaziale per quanto riguarda la costruzione e lo sfruttamento della Stazione Spaziale Internazionale (Nodo 2, Nodo 3, Columbus, Cupola, MPLG, PMM ecc.) e, d'altra parte, l'importante programma di volo spaziale umano che la Cina sta sviluppando, in particolare con la creazione della Stazione Spaziale Grande."}
{"id": "6903280", "revid": "686936", "url": "https://it.wikipedia.org/wiki?curid=6903280", "title": "Denver Broncos 1963", "text": "La stagione dei Denver Broncos \u00e8 stata la quarta della franchigia nell'American Football League. La squadra concluse con 2 vittorie, 10 sconfitte e un pareggio, il peggior record della lega.\nI Broncos passarono il minor numero di yard nella AFL nel 1963, 2.487, 177,6 a partita. A titolo di paragone, la migliore squadra sui passaggi quell'anno, gli Houston Oilers, ne pass\u00f2 229,2 yard a gara. Curiosamente, tuttavia, il wide receiver dei Broncos Lionel Taylor guid\u00f2 la lega con 78 ricezioni.\nI Broncos subirono 473 punti nel 1963, il massimo della storia della AFL e il secondo massimo di tutti i tempi in una stagione da 14 partite. Solo i New York Giants del 1966 della National Football League ne concessero di pi\u00f9. I 40 passaggi da touchdown concessi dai Broncos nel 1963 furono il peggior risultato della storia, finch\u00e9 non furono superati dai New Orleans Saints nel .\nClassifiche.\nNota: I pareggi non venivano conteggiati ai fini della classifica fino al 1972."}
{"id": "6903282", "revid": "767487", "url": "https://it.wikipedia.org/wiki?curid=6903282", "title": "Liceo artistico e Istituto statale d'arte &quot;Enrico e Umberto Nordio&quot;", "text": "Il Liceo artistico e Istituto statale d'arte \"Enrico e Umberto Nordio\" \u00e8 un istituto statale d'arte istituito nel 1955. \nNell'istituto si sono formati numerosi artisti riconosciuti e operatori di settore qualificati, professionisti, docenti di discipline artistiche a tutti i livelli.\nL'Istituto si presenta oggi come un'offerta unica di istruzione artistica completa per il territorio di Trieste e per le aree comprensoriali limitrofe, anche d'oltre confine.\nNel 2005 in occasione del cinquantenario della nascita dell'Istituto si sono svolte una serie di iniziative e di mostre allestite sia all'interno della scuola che presso il Museo Revoltella. Nel 2010-2011, con la riforma Gelmini, l'Istituto ha smesso di funzionare, al suo posto \u00e8 stato formato il Liceo artistico statale."}
{"id": "6903284", "revid": "984922", "url": "https://it.wikipedia.org/wiki?curid=6903284", "title": "The Great Escape (Marillion)", "text": "The Great Escape \u00e8 un singolo del gruppo musicale britannico Marillion, il primo estratto dal settimo album in studio \"Brave\" e pubblicato nel gennaio 1994.\nTracce.\nTesti e musiche di Steve Hogarth e dei Marillion, eccetto dove indicato."}
{"id": "6903285", "revid": "984922", "url": "https://it.wikipedia.org/wiki?curid=6903285", "title": "The Hollow Man", "text": "The Hollow Man \u00e8 un singolo del gruppo musicale britannico Marillion, il secondo estratto dal settimo album in studio \"Brave\" e pubblicato nel marzo 1994."}
{"id": "6903286", "revid": "984922", "url": "https://it.wikipedia.org/wiki?curid=6903286", "title": "Alone Again in the Lap of Luxury", "text": "Alone Again in the Lap of Luxury \u00e8 un singolo del gruppo musicale britannico Marillion, il terzo estratto dal settimo album in studio \"Brave\" e pubblicato nell'aprile 1994.\nTracce.\nTesti e musiche di Steve Hogarth e dei Marillion, eccetto dove indicato."}
{"id": "6903290", "revid": "729019", "url": "https://it.wikipedia.org/wiki?curid=6903290", "title": "Garry Ringrose", "text": "Biografia.\nNato a Blackrock, Ringrose inizi\u00f2 a giocare a rugby nel Blackrock College RFC prima di approdare al , con cui nel 2015 cominci\u00f2 a disputare il Pro12. In precedenza la sua prestazione con l'Irlanda U-20 ai Mondiali giovanili 2014, con la nazionale irlandese che termin\u00f2 al quarto posto, gli valse la candidatura al premio World Rugby come miglior giocatore giovanile dell'anno.\nFece il suo debutto internazionale con l' affrontando il 12 novembre 2016 il al Lansdowne Road di Dublino. Due settimane dopo segn\u00f2 la sua prima meta nella partita vinta 27-24 contro l' e in seguito gioc\u00f2 da titolare in tutte e cinque le partite del Sei Nazioni 2017."}
{"id": "6903296", "revid": "214753", "url": "https://it.wikipedia.org/wiki?curid=6903296", "title": "Rally di Gran Bretagna 1999", "text": "Il Rally di Gran Bretagna 1999, ufficialmente denominato 55th Network Q Rally of Great Britain, \u00e8 stata la quattordicesima e ultima prova del campionato del mondo rally 1999 nonch\u00e9 la cinquantacinquesima edizione del Rally di Gran Bretagna e la ventiseiesima con valenza mondiale. La manifestazione si \u00e8 svolta dal 21 al 23 novembre sugli sterrati che attraversano le foreste del Galles e le campagne dell'Inghilterra centro-occidentale, con base a Cheltenham, nel Gloucestershire.\nL'evento \u00e8 stato vinto dal pilota di casa Richard Burns, navigato dal connazionale Robert Reid, al volante di una Subaru Impreza WRC99 della scuderia Subaru World Rally Team, davanti alla coppie finlandesi formate da Juha Kankkunen e Juha Repo, compagni di squadra dei vincitori, e da Harri Rovanper\u00e4 e Risto Pietil\u00e4inen, su SEAT C\u00f3rdoba WRC Evo2 della squadra ufficiale SEAT Sport.\nRisultati.\nClassifica.\nLegenda"}
{"id": "6903298", "revid": "119404168", "url": "https://it.wikipedia.org/wiki?curid=6903298", "title": "Valerie Zach", "text": "Biografia.\nNata in Spagna, si trasfer\u00ec poi a Miami dove crebbe.\nHa iniziato la sua carriera da attrice nel 2005 recitando nel film \"Natale a Miami\"; nel 2010 ha recitato invece nel cortometraggio \"Balloon\".\n\u00c8 attiva a teatro presso le \"Laughing Gas Improvisational Theatre Company\" e \"They Improv\", compagnie teatrali americane."}
{"id": "6903299", "revid": "92723", "url": "https://it.wikipedia.org/wiki?curid=6903299", "title": "Filippo Sargiacomo", "text": "Biografia.\nNato a Lanciano, si laure\u00f2 a Napoli nel 1854 in Architettura e Ingegneria. Tornato a Lanciano, rivest\u00ec diverse cariche pubbliche su incarico dell'amministrazione comunale, diventando architetto comunale nel 1868.\nSargiacomo svolse un ruolo fondamentale nello sviluppo urbanistico e nella riqualificazione architettonica della citt\u00e0. Nel 1879 fu incaricato di redigere il primo piano regolatore di Lanciano, che seguiva di soli cinque anni quello di Roma. Il piano pose rimedio alle carenze infrastrutturali, individuando le direttrici di sviluppo della citt\u00e0 e curandone, oltre all'assetto urbanistico, il risanamento igienico e il miglioramento della viabilit\u00e0 e dell'edilizia pubblica e privata con la realizzazione dell'attuale corso Trento e Trieste, l'apertura di piazza Plebiscito e il riempimento del fossato della Pietrosa, permettendo dunque lo sviluppo urbanistico mell'area Campo della Fiera.\nCome libero professionista progett\u00f2 molti edifici privati e attu\u00f2 interventi di ristrutturazioni e miglioramenti, soprattutto delle chiese cittadine. Notevoli sono gli interventi sugli edifici di culto (Santa Maria Maggiore, San Nicola, Santa Lucia, San Francesco), di rilievo \u00e8 il restauro della cattedrale della Madonna del Ponte nel 1870. Altre sue opere furono la sistemazione del palazzo di Giustizia in via dei Tribunali nel 1862, l'ampliamento della sede comunale tra il 1870 e il 1874 e le pavimentazioni stradali, tra le quali quelle di via del Popolo (corso Roma), via dei Frentani e piazza Plebiscito nel 1870. Nel 1879 redige il piano regolatore di Lanciano, con progetti di realizzazione della piazza del Mercato, poi piazza Garibaldi, e la nuova strada del corso Nuovo (poi corso Trento e Trieste), colmando un fosso adiacente alla strada di corso Bandiera.\nSvolge lavori ingegneristici anche in altre citt\u00e0, ottenendo riconoscimenti dagli amministratori, attraverso attestati di stima e ringraziamento, per le sue opere eccelse.\nNell'aprile 1911 viene nominato Ingegnere capo dell'Ufficio tecnico del Comune di Lanciano e il 3 settembre, all'et\u00e0 di 91 anni, chiede il collocamento a riposo. \nIl comune gli ha dedicato una strada di accesso al piazzale Terminal.\nOpere.\nProgetti principali\nScritti.\nGli appunti di Sargiacomo furono pubblicati postumi dalla Rivista Abruzzese di Lanciano, tra cui il \"Catalogo dell'Archivio della Cappella musicale della Santa Casa del Ponte a Lanciano\"\nArchivio.\nIl fondo era conservato nella residenza dell'ingegnere Sargiacomo a palazzo De Giorgio a Lanciano, dove realizz\u00f2 tutte le sue opere e i suoi studi. Alla sua morte il fondo venne smembrato: una parte fu trasferita a Venezia, dove sub\u00ec danni e probabili dispersioni a causa di un incendio, mentre anche la parte rimasta a Lanciano, abbandonata all'incuria, perdeva l'ordine originario.\nIntorno al 1970, il proprietario provvide al recupero e alla ricomposizione del fondo, nonch\u00e9 a un primo, approssimativo riordinamento. L'archivio \u00e8 stato poi dichiarato di notevole interesse storico con provvedimento del 12 novembre 1999 e depositato temporaneamente presso la Sezione di Archivio di Stato di Lanciano, dove \u00e8 stato sottoposto al riordinamento definitivo."}
{"id": "6903301", "revid": "121867109", "url": "https://it.wikipedia.org/wiki?curid=6903301", "title": "Episodi di Station 19 (prima stagione)", "text": "La prima stagione della serie televisiva statunitense Station 19, composta da 10 episodi, \u00e8 stata trasmessa in prima visione assoluta negli Stati Uniti d'America sul canale ABC dal 22 marzo al 17 maggio 2018.\nIn Italia la stagione \u00e8 andata in onda in prima visione satellitare su Fox Life, canale a pagamento della piattaforma Sky, dal 23 aprile al 18 giugno 2018. In chiaro \u00e8 stata trasmessa su Canale 5 dal 7 agosto 2019 in seconda serata.\nL'episodio backdoor pilot che ha introdotto questa serie \u00e8 stato trasmesso in lingua originale il 1\u00ba marzo 2018 come tredicesimo episodio della quattordicesima stagione della serie principale \"Grey's Anatomy\", mentre in Italia \u00e8 andato in onda il 2 aprile 2018.\nIl blocco.\nTrama.\nDurante il sopralluogo in un edificio in fiamme il Capitano Pruitt ha un malore, ed \u00e8 costretto a ritirarsi; sua figlia Andy Herrera decide cos\u00ec di farsi avanti per la corsa a nuovo capitano della \"Caserma 19\". Intanto la nuova recluta Ben Warren ha appena lasciato la carriera di chirurgo per ricominciare da zero come pompiere, ma non \u00e8 affatto facile per lui che ben presto realizza quanto le emergenze sul campo siano completamente diverse da quelle a cui era abituato al \"Grey Sloan Memorial\".\nInvisibile.\nTrama.\nCon il ritiro del Capitano Pruitt, Andy e Jack cercano di cavarsela nel gestire il lavoro insieme, dovendo momentaneamente fare a turno per il ruolo di capitano. Andy \u00e8 la prima ad iniziare, ma le cose si complicano durante il suo primo giorno. Warren e Victoria lavorano in coppia quando l'allarme antincendio viene azionato nella scuola del figlio di Ben, Tucker. Nel frattempo Dean, che \u00e8 alla reception della caserma, conosce una civile, JJ, che gli chiede aiuto per riparare il rilevatore di fumo del suo appartamento. Verso fine giornata un incidente d'auto su una strada di campagna, in cui \u00e8 coinvolta un'autobotte, mette in pericolo la vita delle vittime e dell'equipaggio stesso.\nContenere il fuoco.\nTrama.\nLa squadra si reca sul posto dell'incendio nel palazzo di JJ e durante le operazioni Dean rischia la vita per salvare un ragazzo di nome Seth, che finisce in ospedale dove purtroppo non sopravvive per il troppo fumo inalato; JJ a seguito del lutto fa visita a Dean in caserma in cerca di conforto. Dopo un battibecco avvenuto durante l'incendio tra Jack e Andy, il Capo del distretto, Frankel, richiama entrambi per il comportamento sbagliato e non costruttivo che hanno tenuto, ma pi\u00f9 tardi mostra il proprio rispetto e favore per Jack in quanto ritiene che lui, a differenza di Andy, abbia dovuto faticare per ottenere il proprio posto, senza bisogno di nessuna raccomandazione. Andy origlia casualmente la conversazione ma se ne va prima di sentire Jack controbattere e dire al Capo Frankel che semmai il padre di Andy l'ha trattenuta dal fare carriera e non il contrario. Intanto Maya e Travis scelgono da che parte stare per la corsa al ruolo di Capitano e Ben trova difficile non poter seguire le vittime che salvano, anche nel percorso di cure. Pruitt invece trova difficile restare a casa e finisce con il tornare in caserma per un'occupazione amministrativa alla reception e Ryan vuole accertarsi che Herrera non lo veda pi\u00f9 come il ragazzino immaturo di un tempo, come fa ancora invece suo padre. \nFuoco silente.\nTrama.\nLa squadra interviene in un incendio ad un bed and breakfast prossimo all'apertura. Jack e Andy riprendono ad avere rapporti sessuali dopo una settimana di discussioni come co-capitani, ma non riescono a mantenere la cosa segreta come pensavano e vengono scoperti dapprima da Maya; quest'ultima mantiene quindi le distanze da Andy, che le aveva anche chiesto di non intromettersi nella competizione, e inoltre non rivela all'amica che Ryan ha trovato suo fratello ubriaco mentre tentava di rubare degli oggetti per dipingere e lo ha portato in commissariato. Quindi Maya si confifa invece con Ryan e gli racconta che suo fratello ha preso una brutta strada a causa dell'assenza di attenzioni da parte dei genitori, troppo occupati a seguire i grandi successi olimpionici della sorella, cosa che la fa sentire molto in colpa nei suoi riguardi. Nel frattempo Dean vorrebbe chiedere a JJ di uscire senza risultare indelicato vista la sua recente perdita, e chiede consiglio a Pruitt e Travis, e quest'ultimo conosce un giovane affascinante tramite una signora anziana che aveva soccorso, Edith. \nBen nota che l'esperienza del fuoco blu che ha vissuto con Victoria, ha lasciato in quest'ultima dei segni di stress post-traumatico, ma quando prova a parlarle la ragazza nega di avere sviluppato una paura del fuoco dal momento che questo porrebbe la parola fine alla sua carriera. Infine Pruitt stesso sorprende Andy e Jack in atteggiamenti intimi, dopo che lui stava provando a interrompere i loro incontri sessuali perch\u00e9 desidera di pi\u00f9.\nUna forte scossa.\nTrama.\nMaya e Andy svolgono un appostamento durante un blitz della polizia in cui \u00e8 coinvolto anche Ryan. Nell'attesa di intervenire, le due donne discutono dei loro recenti dissapori e chiariscono i loro problemi. Vedere Ryan durante le operazioni sottocopertura e temere per la sua vita quando sentono un colpo di pistola ma non possono intervenire immediatamente, risveglia l'interesse di Andy nei confronti del ragazzo. Pruitt durante tutto il turno fa pressioni su Jack dopo aver scoperto di lui ed Andy e man mano uno dopo l'altro anche gli altri membri della squadra vengono a saperlo. La Bailey fa visita a Ben in caserma e, trovandolo l\u00ec, rimprovera Pruitt per non aver seguito i consigli del medico di rimanere a riposo. Intanto JJ chiede a Dean un appuntamento, capendo di piacergli e la squadra risponde alla chiamata di un uomo che si trova in una situazione di pericolo a causa di un guasto ai cavi dell'elettricit\u00e0. Si tratta in realt\u00e0 del marito della stessa donna incinta che la mattina si era recata in caserma per farsi aiutare a montare i seggiolini in auto.\nUniti si vince.\nTrama.\nJack e Andy participano all'esercitazione per l'esame da capitano, \"l'Inceneritore\". Con loro grande stupore, apprendono che tutti i candidati concorrono per un unico posto di capitano disponibile, quello della Caserma 19; Jack e Andy decidono quindi di collaborare per assicurarsi che uno di loro due ottenga il posto e non arrivino estranei a comandare la loro squadra. Dopo essersi trovata ad infrangere il protocollo per salvare il manichino che rappresentava la vittima da soccorrere, Andy viene rimproverata in malo modo da Frankel, che viene per\u00f2 messa in discussione per la sua poca imparzialit\u00e0 dal Comandante del distretto, Ripley; quest'ultimo, gi\u00e0 rimasto molto colpito dalla prova di Jack, spiega a Herrera di capire le sue scelte ma di non condividerle, facendole capire di non aver fatto una prova brillante. Nel frattempo Travis ha il ruolo di capitano per un giorno e, sotto il suo comando, la squadra soccorre una donna rimasta incastrata con una gamba in una buca. Ispirata dal coraggio della donna di esprimere il suo amore a una sua vecchia amica durante il salvataggio, Victoria confessa alla squadra la propria recente paura del fuoco. I compagni decidono di mantenere il segreto con i due luogotenenti e di aiutare Victoria ad uscirne in ogni modo possibile. Pruitt si reca in ospedale in cerca della Dott.ssa Bailey in quanto si rende conto di quanto la sua salute stia volgendo al peggio.\nLascia che bruci.\nTrama.\nNonostante il peggioramento dei sintomi, Pruitt se ne va dall'ospedale prima che la Dott.ssa Bailey possa fargli una visita di controllo. Il giorno seguente prova a nascondere i suoi malesseri ma i colleghi se ne accorgono lo stesso e lo riportano ospedale, dove gli viene prescritto un trattamento per il cancro pi\u00f9 aggressivo dell'attuale. Durante il ricovero Pruitt si rende conto che deve permettere alle persone e in particolare ad Andy di stargli vicino in questo percorso. Edith fa da Cupido tra Travis e suo nipote Grant, ma Travis non sembra molto entusiasta di ricominciare ad uscire; intanto Maya e Travis cercano di aiutare Victoria ad affrontare le sue paure, inoltre Maya incontra il suo fratello senzatetto e prova ad offrirgli il suo aiuto. Con un iniziale disappunto di Jack, Ryan si unisce in maniera avventata alla squadra quando questa deve soccorrere numerose persone in un centro commerciale andato a fuoco; ma in seguito i due collaborano e riescono a salvare una donna e il suo bambino appena nato, rimasti intrappolati nell'edificio pochi attimi prima che esso crolli. Questa scoperta del proprio lato eroico, porta Ryan a tornare da Andy e dirle che non si vuole pi\u00f9 fare da parte. La Bailey scopre che Ben gli ha nascosto gli interventi pericolosi effettuati nel suo nuovo lavoro e decide perci\u00f2 di parlargliene.\nOgni secondo conta.\nTrama.\n\u00c8 giunto il momento dei colloqui con i colleghi per stabilire chi avr\u00e0 il ruolo di Capitano nel distaccamento 19. Il Capo dei Vigili del Fuco, Ripley, parla quindi con ogni membro della squadra e pone particolare attenzione sul primo intervento effettuato dal \"19\" quella mattina, che ha rischiato di trasformarsi in una tragedia a causa delle decisioni di Jack e Andy. Dopo aver ricostruito insieme alle loro testimonianze cosa sia successo esattamente, Ripley costringe ognuno a schierarsi in base alle difficili decisioni che i due luogotenenti hanno dovuto prendere. Victoria si altera e si rivolge al capitano in maniera insubordinata, dicendogli di scegliere indifferentemente tra Jack o Andy piuttosto che inviare un candidato esterno sicuramente pi\u00f9 incapace di loro, ma il superiore non apprezza il suo atteggiamento. Maya viene invece sorpresa dalla forte raccomandazione di Ripley di candidarsi come Luogotenente lei stessa non appena si liberi un posto, in quanto la ritiene capace di riconoscere i meriti dei propri colleghi al di l\u00e0 delle proprie simpatie ma allo stesso tempo convinta delle sue idee e questo le darebbe la stoffa per fare il Capitano; Travis inaspettatamente sostiene Andy, nonostante la sua brutta esperienza con un Capitano acerbo, in quanto si rende conto che la ragazza \u00e8 pronta grazie al suo istinto pur avendo meno esperienza sul capo rispetto a Gibbson, mentre Dean vorrebbe sostenere Jack per il posto da Capitano, ma si ritrova ad ammettere che quella mattina era d'accordo con le decisioni prese dalla Herrera.\nPruitt, che \u00e8 costretto in ospedale per un nuovo ciclo di chemio, confida a Ripley che lui in realt\u00e0 non sceglierebbe n\u00e9 Jack n\u00e9 Andy per mandare avanti la Caserma 19, che considera un po' come la sua eredit\u00e0.\nHot Box.\nTrama.\nPruitt mette in guardia Andy sul pericolo di avere troppe speranze per il posto di Capitano. Dean \u00e8 molto stanco per carenza di ore di sonno, e combina un casino sulla scena di un incendio ad una casa, intrappolando parte della squadra, due poliziotti, e una civile nel garage che \u00e8 stato costruito in maniera totalmente blindata e impenetrabile. Mentre il resto della squadra ha problemi nel domare il fuoco all'interno della casa, altrettanto ben protetta dai sistemi di sicurezza, la temperatura nel garage continua ad aumentare mettendo in pericolo le vite degli intrappolati. Quando Pruitt viene a sapere di quanto sta accadendo, ricorda di un simile intervento a cui partecip\u00f2 e in cui morirono i suoi colleghi rimasti intrappolati; decide cos\u00ec di recarsi sul posto per spronare Andy a lottare e non arrendersi, per cercare una via d'uscita. Il gruppo intrappolato lavora insieme e riesce a causare un'esplosione per sfondare la porta del garage e salvarsi. Pi\u00f9 tardi mentre festeggiano la loro riuscita, Victoria copre le spalle Dean mentendo su quanto accaduto, mentre Jack scopre della relazione di Andy con Ryan, e Pruitt rivela ad Andy la verit\u00e0 sulla sua raccomandazione fatta per il ruolo di Capitano, spiegando che lui vorrebbe che la squadra si unisse tutta contro un estraneo, piuttosto che spaccarsi in una faida interna.\nNon sono il tuo eroe.\nTrama.\nLa squadra festeggia l'intervento di Ben in 50 incendi con successo e gli comunica che da ora potr\u00e0 guidare l'ambulanza. I colloqui di Ripley con gli altri candidati si svolgono proprio alla Caserma 19, ma vengono interrotti quando scoppia un grande incendio in un grattacielo, ed \u00e8 richiesta anche la presenza del Capo per coordinare pi\u00f9 distaccamenti. Jack dice ad Andy che, se non dovesse ottenere lui il posto di Capitano, si trasferir\u00e0 in un'altra caserma. Dopo essere rimasti in attesa per delle ore, il \"19\" viene finalmente chiamato ad intervenire nell'incendio al grattacielo. Maya e Victoria collaborano con Molly, una ragazza che lavora negli uffici all'interno dell'edificio, nominata responsabile dell'evacuazione; insieme tengono sotto controllo una folla bloccata ad un piano soprastante la zona dell'incendio, per evitare che fuggano in preda al panico. Maya nasconde ai colleghi di avere problemi di udito a seguito del barotrauma subito nel garage qualche tempo prima; mentre Victoria supera il suo blocco verso il fuoco e resta a spegnere le fiamme arrivate al piano. Dean e Jack provano a contenere l'incendio per tenere le fiamme lontane da una grande quantit\u00e0 di materiale combustibile presente al piano della manutenzione. Dopo che l'incendio esplode superando i piani e ne deriva il panico pi\u00f9 totale, Ben deve portare in salvo Travis che \u00e8 ferito gravemente, ma scendendo le scale trova Molly che \u00e8 stata calpestata dalla folla in delirio mentre scappavano, ed \u00e8 quindi costretto a scegliere chi salvare dei due. Andy salva Charlotte, una collega di un altro distaccamento in competizione con lei per il posto di Capitano, e durante i soccorsi colpisce positivamente Ripley. Tuttavia poco dopo disobbedisce apertamente ai suoi ordini inviando un ascensore al piano dove Jack e Dean sono bloccati. Jack sceglie per\u00f2 di mandare indietro l'ascensore con Dean e un ferito senza prenderlo e resta indietro per chiudere le porte antincendio e dare cos\u00ec al resto della squadra, sparpagliata nell'edificio, qualche possibilit\u00e0 in pi\u00f9 di salvarsi. Mentre Andy lo implora di trovare un modo per salvare anche se stesso, i due perdono il contatto tramite radio e il boato di un'esplosione scuote l'edificio, mettendo a repentaglio la vita di chiunque sia ancora all'interno.\nNel frattempo alla Caserma 19 arrivano Ryan e la Bailey, entrambi preoccupati per Pruitt e lo trovano svenuto; cercano quindi di rianimarlo e poi di condurlo per tempo al Grey Sloan. "}
{"id": "6903303", "revid": "124123", "url": "https://it.wikipedia.org/wiki?curid=6903303", "title": "Domenico Di Bari", "text": "Fu progettista di edilizia privata, scolastica, sanitaria e industriale ma in particolare si sofferm\u00f2 maggiormente verso la progettazione di luoghi di culto e urbanistici.\nBiografia.\nDomenico Di Bari si laure\u00f2 in Architettura nel 1951 presso l'Universit\u00e0 degli Studi di Roma, dal 1971 sino al 1997 fulibero docente di Tecnica Urbanistica e poi di professore associato di Pianificazione territoriale presso la Facolt\u00e0 d\u2019Ingegneria dell\u2019Universit\u00e0 degli Studi di Bari.\nFu progettista di edilizia privata, scolastica, sanitaria e industriale ma in particolare si sofferm\u00f2 maggiormente verso la progettazione di luoghi di culto e urbanistici.\nDurante gli anni '50 e '70, and\u00f2 a Bari per fare l'architetto per edifici religiosi.\nLe sue opere pi\u00f9 eminenti sono: la chiesa di San Pio X, di Nostra Signora del Santissimo Sacramento, di San Marcello, di San Paolo al quartiere CEP, della Sacra Famiglia al Villaggio del Lavoratore, di San Carlo Borromeo, di San Francesco da Paola, di Santa Cecilia e di Maria Santissima Addolorata.\nFu chiamato per piani regolatori generali, particolareggiati e piani di lottizzazione nei comuni di Toritto, Pulsano, Ruvo, Grumo, Sava, Mola Santeramo, Canosa di Puglia, Fasano, San Giovanni Rotondo.\nAppassionato di storia, scrisse un saggio sull'urbanistica dell'Ottocento della Puglia e dedic\u00f2 due pubblicazioni alla citt\u00e0 di Bari affrontando l'analisi delle vicende urbanistiche del centro antico di Bari e la dissennata ricostruzione del quartiere Murattiano negli anni '60 del XX secolo."}
{"id": "6903306", "revid": "599013", "url": "https://it.wikipedia.org/wiki?curid=6903306", "title": "Sof'ja F\u00ebdorova", "text": "Biografia.\nNata a Mosca, F\u00ebdorova ha cominciato a praticare lo snowboard all'et\u00e0 di tredici anni\nNella stagione 2013-2014, ai Campionati russi ha ottenuto il secondo posto nello \"slopestyle\" e il terzo nell\"'halfpipe\"; l'anno successivo ha ottenuto un titolo nazionale. Nella stagione 2015-2016 ha vinto tre gare di coppa Europa nello \"slopestyle\"; nel 2015 ha vinto i Campionati del mondo juniores nel big air.\nDurante la stagione 2017-2018 ha conquistato il suo primo podio in Coppa del mondo, vincendo la gara di \"slopestyle\" dell'Alpe di Siusi il 16 marzo 2018; con questa vittoria F\u00ebderova si \u00e8 assicurata la sua prima Coppa del mondo di specialit\u00e0.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSBS = Slopestyle"}
{"id": "6903310", "revid": "256896", "url": "https://it.wikipedia.org/wiki?curid=6903310", "title": "Colonna di luglio", "text": ""}
{"id": "6903329", "revid": "15756", "url": "https://it.wikipedia.org/wiki?curid=6903329", "title": "Classe Minotaur (incrociatore 1906)", "text": "La classe Minotaur fu una classe di incrociatori corazzati della Royal Navy britannica, composta da tre unit\u00e0 entrate in servizio tra il 1908 e il 1909. Fu l'ultima classe di incrociatori corazzati a essere costruita per il Regno Unito.\nTutti i membri della classe parteciparono alla prima guerra mondiale. Allo scoppio della guerra il capoclasse prest\u00f2 brevemente servizio nell'oceano Indiano e il serv\u00ec nel mar Mediterraneo durante l'inseguimento della \"Goeben\" e della \"Breslau\", prima che entrambi rientrassero in patria per essere assegnati alla Grand Fleet unitamente alla terza unit\u00e0 della classe, lo . Le tre unit\u00e0 parteciparono quindi alle operazioni nel teatro del mare del Nord e tra il 31 maggio e il 1\u00ba giugno 1916 furono coinvolte negli eventi della battaglia dello Jutland, nel corso della quale il \"Defence\" fu affondato dal tiro di unit\u00e0 navali tedesche; per il resto del conflitto le due superstiti unit\u00e0 della classe furono impegnate in missioni di scorta al traffico mercantile nel mare del Nord.\nEntrambe le unit\u00e0 furono radiate dal servizio e avviate alla demolizione alla fine della guerra: il \"Minotaur\" nell'aprile 1920, lo \"Shannon\" nel dicembre 1922.\nCaratteristiche.\nScafo e propulsione.\nI Minotaur erano considerevolmente pi\u00f9 grandi e pi\u00f9 pesantemente armati rispetto a tutti i precedenti incrociatori corazzati della Royal Navy, anche se la loro corazzatura era pi\u00f9 ridotta rispetto ai predecessori per compensare l'aumento di peso dato dai cannoni pi\u00f9 grandi; il progetto fu quindi oggetto di critiche sia per la ridotta protezione delle unit\u00e0, sia per la decisione id disperdere l'armamento principale in una serie di torrette lungo il brodo dello scafo. Alcuni storici navali hanno indicato i Minotaur come \u00abuna versione in formato incrociatore delle navi da battaglia classe Lord Nelson\u00bb.\nLo scafo dei Minotaur era lungo fuori tutto 158,2 metri, largo 22,7 metri e con un pescaggio massimo di 7,9 metri; il solo \"Shannon\" era pi\u00f9 largo di 0,3 metri per valutare se con queste proporzioni le unit\u00e0 potessero risultare pi\u00f9 veloci. Il dislocamento standard era di 14.800 tonnellate, che salivano a 16.900 tonnellate con la nave a pieno carico; i Minotaur avevano pi\u00f9 di 1.000 tonnellate di dislocamento in pi\u00f9 e molto pi\u00f9 bordo libero rispetto ai loro pi\u00f9 diretti predecessori della classe Duke of Edinburgh. In carico normale i Minotaur avevano un'altezza metacentrica di 0,9 metri, che saliva a 1 metro con la nave a pieno carico. L'equipaggio di progetto ammontava a 779 ufficiali, sottufficiali e marinai, ma fu aumentato a 802 tra il 1908 e il 1912.\nIl sistema di propulsione si basava su due motori a vapore a tripla espansione da quattro cilindri, ciascuno azionante un albero motore, alimentati da 24 caldaie a tubi d'acqua; la potenza totale era di 27.000 ihp (20.130 kW) e la velocit\u00e0 massima si aggirava sui 23 nodi (43 km/h). I depositi delle unit\u00e0 potevano ospitare fino a 2.060 tonnellate di carbone per alimentare le macchine, oltre a 760 tonnellate di olio combustibile che veniva spruzzato sul carbone per aumentarne l'effetto calorico; con i depositi pieni, le unit\u00e0 erano capaci di un'autonomia di 8.150 miglia nautiche alla velocit\u00e0 di 10 nodi (15.090 chilometri a 19 km/h).\nArmamento.\nI Minotaur imbarcavano quattro cannoni da 234 mm BL Mk XI, due pezzi in meno rispetto ai Duke of Edinburgh (che ne avevano sei) ma la cosa era compensata dal fatto che i cannoni erano montati in torrette binate ad azionamento idraulico (collocate una a prua e una a poppa) che garantivano la stessa potenza di bordata dei loro predecessori; i cannoni erano capaci di una elevazione massima di +15\u00b0 e di una depressione di -5\u00b0, e potevano sparare un proiettile da 172 chilogrammi alla velocit\u00e0 alla volata di 876 m/s, per una gittata massima di 14.813 metri. Il rateo di fuoco era di quattro colpi al minuto, e le navi imbarcavano una riserva di 100 colpi per cannone.\nL'armamento secondario era molto pi\u00f9 pesante rispetto ai loro predecessori, costituito come era da dieci cannoni da 190 mm BL Mk II montati in altrettante torrette singole ad azionamento idraulico dislocate lungo il bordo dello scafo, cinque per lato. I cannoni erano capaci di una elevazione massima di +15\u00b0 e di una depressione di -7,5\u00b0, e potevano sparare un proiettile da 91 chilogrammi alla velocit\u00e0 alla volata di 866 m/s, per una gittata massima di 14.238 metri e un rateo di fuoco di quattro colpi al minuto. Ciascun cannone da 190 mm aveva una riserva di 100 colpi.\nL'armamento terziario per il contrasto delle unit\u00e0 torpediniere era rappresentato da sedici cannoni da 76 mm QF 18-cwt: otto di questi erano montati sul cielo delle torrette dei canoni da 190 mm, e gli altri otto si trovavano sopra le sovrastrutture quattro a prua e quattro a poppa. I pezzi potevano sparare un proiettile da 5,7 chilogrammi alla velocit\u00e0 alla volata di 810 m/s, il che garantiva una gittata di 8.500 metri con il pezzo alla sua massima elevazione di +20\u00b0. Completavano l'armamento cinque tubi lanciasiluri da 450 mm installati nello scafo sotto la linea di galleggiamento, due su ciascuna fiancata e uno nella prua.\nCorazzatura.\nCome detto, la corazzatura dei Minotaur era pi\u00f9 ridotta rispetto ai predecessori. Senza pi\u00f9 l'installazione dei pezzi secondari in casematte blindate, la cintura corazzata superiore fu eliminata come pure le paratie trasversali che connettevano la cintura alle barbette dei cannoni. La cintura alla linea di galleggiamento, realizzata in acciaio Krupp, era quindi spessa 152 mm e si estendeva tra la torretta da 190 mm pi\u00f9 a prua e quella pi\u00f9 a poppa; con la nave in carico normale, la cintura si trovava sotto il livello dell'acqua per 1,5 metri. In aggiunta, i cilindri dell'apparato motore erano protetti da piastre corazzate spesse tra i 38 e i 51 mm\nLa parte anteriore delle torrette dei pezzi da 234 mm era protetta da una corazzatura spessa 203 mm, mentre i fianchi avevano una blindatura di 178 mm; le torrette dei pezzi da 190 mm avevano una parte anteriore sempre spessa 203 mm, ma i fianchi erano protetti da solo 152 mm di corazza. Le barbette principali erano protette da 178 mm di corazzatura come lo erano i paranchi delle munizioni. Lo spessore del ponte corazzato andava dai 38 mm sul lato centrale piatto ai 51 mm sulla pendenza che lo collegava al bordo inferiore della cintura della linea di galleggiamento per la lunghezza della nave. La torre di comando era protetta da una corazzatura spessa 254 mm nel suo punto massimo.\nModifiche successive.\nNel 1909 i quattro fumaioli furono sollevati di 4,6 metri rispetto al progetto originale per ridurre l'interferenza del fumo emesso con la plancia. Tra il 1915 e il 1916 un cannone da 76 mm fu aggiunto sul retro della sovrastruttura mentre un pezzo leggero a tiro rapido fu installato sul cassero di poppa, entrambi per svolgere difesa antiaerea. Sempre nel 1916 gambe di rinforzo furono aggiunte all'albero di prua per sostenere il peso di un nuovo sistema di controllo del fuoco; negli ultimi anni di guerra l'albero fu completamente rimpiazzato da una nuova struttura a tripode e il pezzo da 76 mm antiaereo fu spostato sul celo della torre da 234 mm di prua."}
{"id": "6903331", "revid": "767487", "url": "https://it.wikipedia.org/wiki?curid=6903331", "title": "Ladre e contente", "text": "Ladre e contente \u00e8 un film del 1980, diretto da Robert Scheerer.\nTrama.\nTre casalinghe dell'Oregon, vivono una vita ordinaria, depresse a causa dei conti da pagare che non tornano mai. Afflitte dai loro problemi finanziari e stufe di spendere ingenti somme al supermercato, si inventano un piano bizzarro per rapinarne uno: mentre una di loro si impegna in una spogliarello, le altre vuotano la cassa indisturbate. Sembra fatta ma, a causa della loro incapacit\u00e0, riusciranno a causare una serie di guai che, le porteranno sempre pi\u00f9 lontano dal loro obiettivo iniziale."}
{"id": "6903333", "revid": "619191", "url": "https://it.wikipedia.org/wiki?curid=6903333", "title": "Porto (film)", "text": ""}
{"id": "6903334", "revid": "544909", "url": "https://it.wikipedia.org/wiki?curid=6903334", "title": "The Basketball Diaries", "text": ""}
{"id": "6903337", "revid": "919486", "url": "https://it.wikipedia.org/wiki?curid=6903337", "title": "Ezio Somazzi", "text": "Biografia.\nFu il terzo figlio di Gaudenzio Somazzi, studi\u00f2 architettura presso l'Accademia di Brera a Milano. Lavor\u00f2 nel capoluogo lombardo, dove ebbe anche una sua produzione che presenta caratteristiche formali analoghe alle opere luganesi del fratello con il quale collabora attivamente alla realizzazione del Grand Hotel di Rimini.\nNel 1914, dopo la morte del fratello Paolito Somazzi, si occup\u00f2 di studi luganesi, tuttavia in quel periodo gli incarichi diminuirono sensibilmente; oltre alla generalizzata recessione economica ticinese provocata dallo scoppio della guerra in Europa, e alla conseguente crisi dell'industria turistica, molti committenti di Paolito si appoggiano infatti all'ex collaboratore Arnoldo Ziegler.\nEzio realizz\u00f2 la grande casa d'appartamenti di lusso concepita da Paolito in riva Caccia (poi nota come Cecyl dal nome di un esercizio pubblico che ne occup\u00f2 il piano terra, o casa di Tot\u00f2, perch\u00e9 l'attore napoletano vi tenne un appartamento in affitto fino alla demolizione dell'edificio nel 1964), in quel momento chiude l'impresa e prosegu\u00ec lavorare sul cantiere annualmente.\nLungo un periodi di tempo Ezio vende le propriet\u00e0 di famiglia. Mor\u00ec improvvisamente nel 1934; i suoi successivi eredi furono la moglie Adalgisa e la Citt\u00e0 di Lugano affinch\u00e9 istituisca la \"borsa fratelli architetti Paolito e Ezio Somazzi\" a favore dei giovani studenti di architettura luganesi e degli studiosi dell'architettura locale."}
{"id": "6903338", "revid": "793215", "url": "https://it.wikipedia.org/wiki?curid=6903338", "title": "Folli voli", "text": "Folli voli \u00e8 il un album della cantautrice italiana Grazia Di Michele, pubblicato nel 2018.\nIl disco.\nL'album comprende rivisitazioni di brani di Cesaria Evora, Damien Rice, Glen Hansard, Noa, Adriana Calcanhotto, Idan Raichel, Marta Gomez, Manuel Argudin, Bungaro, Kayah, Ronan Keating).\nNell'album appaiono con Kaity Garbi, Kayah, Maurizio Lauzi e Ivan Segreto.\nL'album \u00e8 stato lanciato dall'omonimo singolo, cantato in duetto con Ivan Segreto. Il secondo \u00e8 \"Come la musica\". Entrambi hanno avuto rotazione radiofonica."}
{"id": "6903339", "revid": "486946", "url": "https://it.wikipedia.org/wiki?curid=6903339", "title": "Judike", "text": ""}
{"id": "6903341", "revid": "729019", "url": "https://it.wikipedia.org/wiki?curid=6903341", "title": "Centro di ricerca tedesco sull'intelligenza artificiale", "text": "Il Centro di ricerca tedesco sull'intelligenza artificiale, in tedesco \"Deutsches Forschungszentrum f\u00fcr K\u00fcnstliche Intelligenz\" (DFKI), \u00e8 un istituto di ricerca pubblico-privato tedesco che si occupa di ricerca nel campo dell'intelligenza artificiale.\nStoria.\nIl centro \u00e8 stato fondato nel 1988 e la sua sede principale \u00e8 a Kaiserslautern, pur avendo sedi secondarie a Saarbr\u00fccken e Brema e un ufficio a Berlino. I campi di studio sono gestione della conoscenza, analisi intelligente dei dati, sistemi ciberfisici, robotica, ambienti di vendita innovativi, informatica per l'economia aziendale, intelligenza integrata, sistemi multiagente, realt\u00e0 simulata, realt\u00e0 aumentata, tecnologia per il linguaggio, interfacce utente intelligenti (interfacce uomo-macchina) e sistemi di fabbrica innovativi.\nNon riceve finanziamenti statali ma si finanzia attraverso contratti e progetti di ricerca. Ha circa 800 dipendenti e dalla sua nascita ha dato vita a circa 60 aziende \"spin-off\".\nNell'ottobre 2015 Google ha acquistato una partecipazione nella societ\u00e0, diventando il 17\u00ba partner industriale."}
{"id": "6903342", "revid": "59976", "url": "https://it.wikipedia.org/wiki?curid=6903342", "title": "DFKI", "text": ""}
{"id": "6903343", "revid": "59976", "url": "https://it.wikipedia.org/wiki?curid=6903343", "title": "Deutsches Forschungszentrum f\u00fcr K\u00fcnstliche Intelligenz", "text": ""}
{"id": "6903345", "revid": "599013", "url": "https://it.wikipedia.org/wiki?curid=6903345", "title": "Tilen Bartol", "text": "Biografia.\nBartol, attivo in gare FIS dal marzo del 2013, in Coppa Continentale ha esordito il 27 dicembre 2014 a Engelberg (56\u00ba), ha colto il primo podio l'11 dicembre 2015 a Rena (3\u00ba) e la prima vittoria il giorno successivo nella medesima localit\u00e0.\nHa esordito in Coppa del Mondo il 29 dicembre dello stesso anno a Oberstdorf (47\u00ba), ai Mondiali di volo a Oberstdorf 2018, piazzandosi 39\u00ba nella gara individuale, e ai Giochi olimpici invernali a , dove si \u00e8 classificato 16\u00ba nel trampolino normale, 17\u00ba nel trampolino lungo e 5\u00ba nella gara a squadre. Il 17 marzo 2018 ha ottenuto a Vikersund il suo primo podio in Coppa del Mondo (3\u00ba)."}
{"id": "6903346", "revid": "290023", "url": "https://it.wikipedia.org/wiki?curid=6903346", "title": "Chiesa di San Michele di Salvenero", "text": "La chiesa di San Michele di Salvenero \u00e8 una chiesa ubicata nel sito campestre del villaggio di Salvennero, abbandonato alla fine del XVIII secolo; situato in territorio di Ploaghe, centro abitato della Sardegna nord-occidentale.\nL'edificio si trova a poca distanza dalla chiesa di Sant'Antonio di Salvenero e dai ruderi della chiesa di Sant'Antimu di Salvenero. Secondo lo storico G. F. Fara la chiesa fu fatta costruire dal \"judike\" Mariano I di Torres, ma secondo Vittorio Angius era stato il figlio Costantino I di Torres a fare edificare l'abbazia che fu cominciata nel 1133 e fu consegnata ai monaci dell'abbazia di Vallombrosa nel 1139 dal papa Innocenzo II, a seguito della bolla pontificia del 1138.\nIl 24 maggio 1139 papa Innocenzo II concesse, alle due abbazie vallombrosane sarde di San Michele di Plaiano e di S. Michele di Salvennor, l'esenzione dalla giurisdizione vescovile, della potest\u00e0 giudiziaria sui sudditi, chierici e laici, liberi e servi, nonch\u00e9 la conferma dei beni posseduti."}
{"id": "6903354", "revid": "767487", "url": "https://it.wikipedia.org/wiki?curid=6903354", "title": "L'uomo dei ghiacci", "text": "L'uomo dei ghiacci \u00e8 un film del 1984, diretto da Fred Schepisi.\nTrama.\nDurante una spedizione artica, l'antropologo Stanley Shephard scopre un uomo di Neandertal ibernato. Trasportato nei laboratori di un ospedale, si scopre che la bassa temperatura ha conservato in vita l'uomo, il quale viene estratto dal ghiaccio per essere sottoposto ad una serie di esperimenti.\nAll'uomo viene dato il nome Charlie, ma presto la stessa scienza che lo aveva resuscitato decide di sacrificarlo di nuovo in nome della ricerca. Gli scienziati si dividono presto su due fronti distinti, divisi da questioni di natura etica: alcuni vogliono creare un contatto, forse con l'obiettivo di educarlo ad una nuova vita, altri vogliono restituirlo ad un ambiente il pi\u00f9 simile possibile a quello in cui \u00e8 vissuto. Nonostante l'uomo dei ghiacci risponda agli stimoli indotti, entrambi i tentativi falliscono."}
{"id": "6903357", "revid": "599013", "url": "https://it.wikipedia.org/wiki?curid=6903357", "title": "Moschea \u00dc\u00e7 \u015eerefeli", "text": "La moschea \u00dc\u00e7 \u015eerefeli (in turco: \"\u00dc\u00e7 \u015eerefeli Camii\") \u00e8 una moschea ottomana di Edirne, in Turchia. Il nome, che letteralmente significa \"moschea dei tre balconi\", \u00e8 dovuto alla particolarit\u00e0 della triplice balconata presente sul minareto pi\u00f9 alto. \u00c8 situata nel centro storico della citt\u00e0, a poche centinaia di metri dalla moschea Selimiye e dalla moschea Vecchia. \nStoria e descrizione.\nLa moschea fu costruita per volont\u00e0 del sultano Murad II tra il 1438 ed il 1447. Oltre al tempio vero e proprio fu edificato accanto un complesso di edifici, noto come \"k\u00fclliye\", all'interno del quale erano presenti una \"mekteb\", un imaret e due \"medrase\". Non \u00e8 noto chi fu l'architetto che progett\u00f2 la struttura. Fu danneggiata da un incendio nel 1732 e da un sisma nel 1748. Fu quindi restaurata nel 1764 per volont\u00e0 del sultano Maometto III. \nDal punto di vista stilistico la moschea \u00dc\u00e7 \u015eerefeli rappresenta un punto d'incontro tra le moschee precedenti, costruite secondo i canoni dell'architettura selgiuchide, e quelle delle decadi successive, realizzate secondo il gusto ottomano classico. La cupola, il cui diametro misura 24 m, era all'epoca della sua costruzione, la pi\u00f9 grande di tutti gli edifici ottomani. Accanto a quella centrale, sono presenti sia sul lato est che su quello ovest due cupole. Entrambe le cinque strutture sono rivestite esternamente di piombo. L'edificio \u00e8 stato realizzato principalmente con blocchi di calcare, sebbene non manchino anche sezioni in marmo.\nL'accesso al complesso \u00e8 effettuato attraverso un grande portale, di gusto selgiuchide, finemente decorato che introduce un cortile rettangolare porticato al centro del quale si staglia un \"sadirvan\" ottagonale. Il portico del cortile \u00e8 sormontato in tutta la sua estensione da una serie di cupole, anch'esse rivestite di piombo, il cui interno \u00e8 decorato con motivi floreali e iscrizioni coraniche. L'interno dell'edificio presenta delle decorazioni a \"muqarnas\", mentre la volta della cupola \u00e8 finemente ornata con motivi floreali e iscrizioni coraniche. Nel timpano interno sono presenti due pannelli di piastrelle dipinte probabilmente realizzate dalle stesse maestranze che realizzarono quelli presenti nella moschea verde di Bursa.\nLa moschea ha quattro minareti, il pi\u00f9 alto (67 m.), \u00e8 posto nell'angolo sud-ovest ed \u00e8 quello che da il nome al tempio. Il minareto dell'angolo sud-est invece ha due balconi, i restanti due uno a testa. All'interno del complesso \u00e8 presente anche un cimitero dove sono presenti alcune lapidi risalenti al VII secolo."}
{"id": "6903358", "revid": "1452073", "url": "https://it.wikipedia.org/wiki?curid=6903358", "title": "Fear Effect Sedna", "text": "Fear Effect Sedna \u00e8 un videogioco indie, sviluppato da Sushee e pubblicato da Forever Entertainment su licenza di Square Enix Collective. Lo sviluppo del gioco \u00e8 stato finanziato tramite una campagna Kickstarter. \u00c8 il terzo capitolo della serie \"Fear Effect\" ed \u00e8 stato pubblicato il 6 marzo 2018 per Microsoft Windows, PlayStation 4, Xbox One e Nintendo Switch."}
{"id": "6903359", "revid": "1543377", "url": "https://it.wikipedia.org/wiki?curid=6903359", "title": "Parabolan", "text": "Il Parabolan, chiamato anche Trenbolone esaidrobenzilcarbonato, Hexabolan o trenbolone cyclohexylmethylcarbonate, \u00e8 un estere e steroide anabolizzante androgeno (AAS) del gruppo nandrolone, che \u00e8 stato commercializzato in Francia per uso medico negli esseri umani. \u00c8 stato introdotto in Francia nel 1980 ed \u00e8 stato volontariamente ritirato dal produttore nel 1997. Il farmaco agisce in modo lento come un profarmaco a lunga durata di trenbolone quando somministrato per iniezione intramuscolare."}
{"id": "6903361", "revid": "125526072", "url": "https://it.wikipedia.org/wiki?curid=6903361", "title": "\u00c9ric Lartigau", "text": ""}
{"id": "6903362", "revid": "1271241", "url": "https://it.wikipedia.org/wiki?curid=6903362", "title": "McLaren Senna", "text": "La McLaren Senna \u00e8 un'autovettura sportiva a motore centrale prodotta a partire dal 2018 dalla casa automobilistica britannica McLaren Automotive. \nContesto.\nL'auto \u00e8 l'ultima novit\u00e0 della McLaren Ultimate Series, che unisce la filosofia progettuale e costruttiva dei modelli F1 e P1, senza essere tuttavia l\u2019erede diretta di queste due vetture. La sua esistenza \u00e8 stata svelata online, dalla casa costruttrice, il 10 dicembre 2017. La presentazione ufficiale dell'auto ha avuto luogo, poco dopo, al Salone dell'automobile di Ginevra del 2018. Tutti gli esemplari di quest'auto saranno costruite artigianalmente presso il McLaren Production Center di Woking, nel Surrey, in Inghilterra, con una produzione limitata a 500 unit\u00e0 complessive. Il nome dell'auto \u00e8 dedicato al pilota brasiliano tre volte campione del mondo di Formula 1 Ayrton Senna. Le prestazioni dichiarate dalla casa sono di un tempo di accelerazione da 0 a 100\u00a0km/h in 2,8\u00a0s ed una velocit\u00e0 massima di 340\u00a0km/h.\nCaratteristiche.\nLa Senna si basa in gran parte sul progetto della 720S, utilizzandone versioni modificate nella monoscocca in fibra di carbonio e nel motore, un V8 da 4,0 litri biturbo denominato M840TR, con una trasmissione a doppia frizione a 7 velocit\u00e0, la quale trasmette alle ruote posteriori una potenza massima di 800\u00a0CV (secondo la normativa DIN; 789 BHP secondo la normativa SAE) ed una coppia massima di 800\u00a0Nm. A differenza del progetto originario, la Senna non utilizza un motore elettrico e pesa solo 1.198\u00a0kg, consentendo cos\u00ec di ottenere un rapporto peso/potenza di circa 658\u00a0BHP/ton (668 CV/t nel SI).\nLa carrozzeria dell'auto \u00e8 arricchita con innumerevoli superfici aerodinamiche in fibra di carbonio, con la presenza di una grande ala posteriore a doppio elemento, un diffusore a doppio elemento, una presa d'aria sul tetto ispirata alla Formula 1, prese d'aria frontali e laterali, feritoie posteriori e grandi parafanghi anteriori conformati in funzione dell'ottimizzazione aerodinamica. All'interno delle prese d'aria anteriori ci sono anche piccoli profili alari di tipo mini-canard. Le aree della carrozzeria dove \u00e8 indotto un abbassamento di pressione dell'aria sono abbinate a radiatori ad alte prestazioni, conformati per coniugare bassa resistenza aerodinamica e grande capacit\u00e0 di smaltimento del calore.\nLa Senna usa una nuova generazione di freni a disco autoventilanti e carboceramici Brembo, il cui materiale costruttivo contiene una nuova mescola specifica, la quale ha una conduttivit\u00e0 termica 3,5 volte superiore rispetto ai freni della 720S, rendendo cos\u00ec possibile la costruzione di freni meno ingombranti e pi\u00f9 leggeri; inoltre, \u00e8 presente un nuovo set di cerchi in lega, di tipo monodado a bloccaggio centrale, che calzano pneumatici Pirelli P Zero Trofeo R\".\" \nIl telaio \u00e8 un monoscocca in fibra di carbonio di nuova generazione (denominato MonoCage III), concepito per contribuire alla leggerezza complessiva della vettura. L'interno dell'abitacolo presenta fibra di carbonio a vista, con sedili che possono essere rivestiti in alcantara o pelle. Dietro ai due sedili c'\u00e8 uno spazio abbastanza grande da potervi riporre una coppia di caschi e di tute da gara.\nMcLaren Senna GTR.\nLa GTR \u00e8 la versione da corsa della Senna ed \u00e8 stata presentata in anteprima al Salone dell'automobile di Ginevra nel 2018, per essere poi mostrata in versione definitiva l'anno seguente, con una produzione prevista di 75 esemplari. L'auto ha una potenza stimata di 814 CV. La carrozzeria differisce dalla versione stradale per i parafanghi anteriori e posteriori pi\u00f9 ampi, per lo spoiler anteriore pi\u00f9 largo, e per il grande diffusore posteriore oltre che per diverse appendici aerodinamiche. La deportanza totale generata attraverso tali accorgimenti \u00e8 di 1000 kg. Inoltre gli pneumatici sono pi\u00f9 larghi ed i terminali di scarico sono stati spostati sui lati della vettura, appena prima delle ruote posteriori. A settembre 2020 il reparto MSO di McLaren ha realizzato la one off Senna GTR Le Mans."}
{"id": "6903363", "revid": "697352", "url": "https://it.wikipedia.org/wiki?curid=6903363", "title": "Apollonide (disambigua)", "text": ""}
{"id": "6903384", "revid": "767487", "url": "https://it.wikipedia.org/wiki?curid=6903384", "title": "Mirahur", "text": "Mirahur (Turco ottomano:\u0645\u064a\u0631 \u0627\u062e\u0648\u0631 / MIR ahur; anche \"Imrahor\") nell'Impero Ottomano era il titolo dello stalliere capo del palazzo del sultano. Il Mirahur deteneva il grado di \"Agha\".\nLe stalle delle quali il Mirahur aveva la direzione erano chiamate \"\u0131\u1e63\u1e6dabl-\u0131'\u0101mire\". Dopo le riforme del Tanzimat, la carica si chiamava \"Istabl-\u0130mire M\u00fcd\u00fcr\u00fc\". Il grado venne ridotto a quello di un tenente colonnello."}
{"id": "6903386", "revid": "287204", "url": "https://it.wikipedia.org/wiki?curid=6903386", "title": "Porges", "text": ""}
{"id": "6903387", "revid": "95463413", "url": "https://it.wikipedia.org/wiki?curid=6903387", "title": "Porg\u00e9s", "text": ""}
{"id": "6903388", "revid": "59785", "url": "https://it.wikipedia.org/wiki?curid=6903388", "title": "Imrahor", "text": ""}
{"id": "6903389", "revid": "62004", "url": "https://it.wikipedia.org/wiki?curid=6903389", "title": "Tour M\u00e9diterran\u00e9en 1977", "text": "La Tour M\u00e9diterran\u00e9en 1977, quarta edizione della corsa ciclistica, si svolse dal 19 al 24 febbraio su un percorso di 560 km ripartiti in 5 tappe (la seconda suddivisa in due semitappe) pi\u00f9 un cronoprologo. Fu vinta dal belga Eddy Merckx della Fiat France davanti al suo connazionale Wilfried Wesemael e al francese Jean Chassang."}
{"id": "6903390", "revid": "92723", "url": "https://it.wikipedia.org/wiki?curid=6903390", "title": "Salom\u00e9 Alessandra", "text": ""}
{"id": "6903397", "revid": "59785", "url": "https://it.wikipedia.org/wiki?curid=6903397", "title": "Mir-i alem", "text": "Mir-i alem (turco ottomano:\u0645\u064a\u0631 \u0639\u0644\u0645) o Emir-i alem / (turco ottomano:\u0627\u0645\u064a\u0631 \u0639\u0644\u0645 ) era il titolo ottomano della persona che era responsabile per le bandiere e gli stendardi del Sultano. Allo stesso tempo, il Mir-i Alem era anche il comandante di tutte le bande militari. Nel 16 \u00b0 secolo, esso era responsabile per i 228 alfieri portastendardo del Sultanato. Molti Mir-i alem riuscirono a diventare persone importanti, come Kara Ahmed Pasci\u00e0 (futuro gran visir), diventato Beylerbey di Rumelia."}
{"id": "6903398", "revid": "254401", "url": "https://it.wikipedia.org/wiki?curid=6903398", "title": "Palazzo della Regione Liguria", "text": "Il Palazzo della Regione Liguria, un tempo noto come Palazzo della Navigazione generale italiana, \u00e8 un edificio storico di Genova, sito in Piazza De Ferrari ed oggi sede della Giunta regionale della Liguria.\nStoria.\nProgetto e realizzazione.\nNel 1908 l'ingegner Cesare Gamba acquista a Genova l'area in prossimit\u00e0 della chiesa di Sant'Ambrogio, nell'attuale piazza De Ferrari. Nel 1912 presenta in Comune il progetto di un edificio addossato alla chiesa preesistente, che suscita immediate polemiche. Due anni dopo, nel 1914, presenta un nuovo progetto, ma le trattative, sospese durante la guerra, riprendono solo nel 1920, quando Gamba decide di vendere l'area alla Navigazione Generale Italiana, che ricontratta con il Comune le condizioni di fabbricazione. Dopo una serie di varianti in corso d'opera, approvate dal Comune tra il 1921 e il 1923, che prevedono un \u00aballeggerimento della parte decorativa della facciata\u00bb, il progetto finale redatto da Gamba in collaborazione con l'ingegner Giuseppe Tallero, gi\u00e0 autore nel 1914 del Palazzo del Credito italiano, viene ultimato nel 1924. Il monumentale palazzo dagli stilemi neomanieristi, con facciata tripartita su porticato con archi a tutto sesto, riflette nell'esito finale un gusto ancora storicista in linea con l'antecedente realizzazione di via XX settembre. \nSuccessivi sviluppi.\nNel 1932 la grande insegna Navigazione generale italiana, posta sul cornicione in facciata, viene sostituita in seguito alla decisione di Mussolini di fondere sotto il nome di Italia flotte riunite le tre principali compagnie di navigazione italiane dell'epoca: la Navigazione generale italiana, il Lloyd Sabaudo e la Cosulich. In seguito a vari passaggi di propriet\u00e0 - attualmente il palazzo \u00e8 sede della Regione Liguria - nulla \u00e8 rimasto dei paramenti originali, ma le foto d'epoca documentano un gusto neorinascimentale negli arredi dell'ufficio passeggeri e del salone del consiglio di amministrazione, con soffitti a cassettoni, boiserie che armonizzano stilisticamente con l'aspetto esterno del palazzo. Oltre al cancello d'ingresso, opera di Bartolomeo Pinasco, creatore di ferri artistici con laboratorio a Quarto dei Mille, rimane di notevole impatto all'interno lo scalone sormontato dal grande lampadario in ferro battuto e vetro opalino."}
{"id": "6903401", "revid": "110157", "url": "https://it.wikipedia.org/wiki?curid=6903401", "title": "Ajalpan", "text": "Ajalpan \u00e8 una municipalit\u00e0 dello stato di Puebla, nel Messico centrale, il cui capoluogo \u00e8 la localit\u00e0 omonima.\nConta 60.621 abitanti (2010) e ha una estensione di 394,68\u00a0km\u00b2. \nIl significato del nome della localit\u00e0 in lingua nahuatl \u00e8 \"l'acqua sopra la sabbia\"."}
{"id": "6903404", "revid": "183114", "url": "https://it.wikipedia.org/wiki?curid=6903404", "title": "Epafrodito", "text": ""}
{"id": "6903407", "revid": "92723", "url": "https://it.wikipedia.org/wiki?curid=6903407", "title": "Isole Vhodnye", "text": ""}
{"id": "6903409", "revid": "466539", "url": "https://it.wikipedia.org/wiki?curid=6903409", "title": "Christian Steger", "text": "Biografia.\nNato a Brunico, in Alto Adige, nel 1967, gareggiava per la Polisportiva Vipiteno. A 34 anni ha partecipato ai Giochi olimpici di , arrivando 19\u00ba nel singolo maschile, unico azzurro in gara, con il tempo totale di 1'44\"40. Nell'occasione lo skeleton tornava alle Olimpiadi dopo un'assenza di 54 anni. Ha inoltre vinto sette medaglie ai campionati italiani: tre d'argento (nel 1996, nel 1999 e nel 2002) e quattro di bronzo (nel 1997, nel 2000, nel 2001 e nel 2002)."}
{"id": "6903419", "revid": "92723", "url": "https://it.wikipedia.org/wiki?curid=6903419", "title": "Isola Ju\u017enyj (Isole Vhodnye)", "text": ""}
{"id": "6903422", "revid": "92723", "url": "https://it.wikipedia.org/wiki?curid=6903422", "title": "Isola Severnyj (Isole Vhodnye)", "text": ""}
{"id": "6903446", "revid": "400694", "url": "https://it.wikipedia.org/wiki?curid=6903446", "title": "Omicidio di Fausto Tinelli e Lorenzo Iannucci", "text": ""}
{"id": "6903452", "revid": "95464972", "url": "https://it.wikipedia.org/wiki?curid=6903452", "title": "Richard FitzNigel", "text": ""}
{"id": "6903466", "revid": "1314824", "url": "https://it.wikipedia.org/wiki?curid=6903466", "title": "La chiamavano Maryam", "text": ""}
{"id": "6903501", "revid": "767487", "url": "https://it.wikipedia.org/wiki?curid=6903501", "title": "Mario Gigliucci", "text": "Biografia.\nNato da nobile famiglia marchigiana, fu figlio del conte e senatore Giovanni Battista Gigliucci e della soprano di origini inglesi Clara Novello.\nFrequent\u00f2 un collegio militare, ma nel 1866 abbandon\u00f2 gli studi per aderire alle idee garibaldine nella Terza guerra d'indipendenza. Frequent\u00f2 quindi l'universit\u00e0 di Bologna, seguendo un corso di studi scientifici. Per lavoro o per diletto aristocratico, viaggi\u00f2 in Italia e in Inghilterra. A Londra conobbe la sua futura moglie, Edith Margaret Mozley, sposata nel 1875. Dal 1873 al 1875 lavor\u00f2 per una compagnia mineraria in Sardegna. Dal 1875 al 1878 Mario e Edith risiededdeto nella Villa Vigoni a Laveno, sul lago Maggiore, dove Mario lavorava come ingegnere minerario. Nel 1879 si trasfer\u00ec con il fratello Giovanni a Firenze. \nNel 1886 si trasfer\u00ec a Villa Romana, fino alla costruzione, cinque anni dopo, di Villa Rossa, edificata in stile eclettico, appena fuori le vecchie mura e curandone personalmente i disegni.\nMario Gigliucci del Circolo degli artisti fiorentini. Fu tra i fondatori nel 1898 della prima squadra di calcio cittadina (Florence Football Club 1898), che praticava il \"football\".\nAllo scoppio della Prima guerra mondiale le due abitazioni dei Gigliucci a Firenze diventarono sedi di istituti culturali: Villa Romana divenne colonia per artisti tedeschi; Villa Rossa dal 1959 ospita la sede della Universit\u00e0 di Syracuse di New York. \nMario Gigliucci \u00e8 stato anche un industriale di stampo liberale e partecip\u00f2 alla fondazione di una importante industria, la Magona d'Italia.\nEbbe tre figli da Edith Margaret Mozley: Nerina, Donatello e Bona."}
{"id": "6903516", "revid": "53508", "url": "https://it.wikipedia.org/wiki?curid=6903516", "title": "Filippo Spadafora", "text": ""}
{"id": "6903522", "revid": "205250", "url": "https://it.wikipedia.org/wiki?curid=6903522", "title": "Filippo Spatafora", "text": " \nBiografia.\nFilippo Spatafora nasce a Roma il 27 maggio 1830 da famiglia di origine siciliana (il cognome originale era Spadafora, solo successivamente trasformato dallo stesso in Spatafora). Studi\u00f2 nell'Ospizio apostolico di San Michele, imparando a lavorare pietre dure e cammei; successivamente frequent\u00f2 i corsi dell'Accademia di belle arti a Ripetta.\nAttivit\u00e0 patriottica.\nPartecip\u00f2 attivamente ai moti del 1848, aderendo successivamente all'Associazione nazionale di ispirazione mazziniana, entrando in contatto con Augusto Gulmanelli e Achille Accarisi.\nNel 1853, deluso dal settarismo dei patrioti romani, lasci\u00f2 Roma; sembra che abbia preso parte alla guerra di Crimea, sia stato a Costantinopoli, ove incontr\u00f2 Adriano Lemmi e Giacinto Bruzzesi; da qui, nel 1857, part\u00ec per Milano, portando un messaggio dei repubblicani italiani residenti in Turchia per Mazzini.\nDa Milano pass\u00f2 a Ginevra, ove entr\u00f2 in contatto con la locale Societ\u00e0 di mutuo soccorso, ed in particolare con i repubblicani di Ferdinando Zamperini.\nNel 1859 rientr\u00f2 in Italia, partecipando alla seconda guerra d'indipendenza italiana con i Cacciatori delle Alpi e, l'anno dopo, alla spedizione dei Mille nell'Italia meridionale. Negli anni successivi risiedette a Napoli e Salerno, collaborando col gruppo repubblicano de \"Il Popolo d'Italia\", che agiva in stretto contatto con i centri di Firenze e Genova. Furono i dirigenti di questi centri che decisero di utilizzare il romano Filippo Spatafora per costruire a Roma organizzazioni democratiche, in contrapposizione al monarchico Comitato nazionale, gi\u00e0 operante; cos\u00ec egli, nel settembre 1862, rientr\u00f2 nella sua citt\u00e0 natale.\nAttivit\u00e0 politica.\nQui riusc\u00ec a dar vita al Comitato d'azione, che diresse insieme a Giuseppe Pastorelli e, successivamente, con Giuseppe Petroni. Nel 1865, a seguito del deterioramento dei rapporti tra i democratici romani e italiani, usc\u00ec dall'organizzazione. L'anno seguente si allontan\u00f2 dallo Stato pontificio, partecipando tra i volontari garibaldini alla terza guerra d'indipendenza italiana; dopo il congedo fu a Milano, ove cerc\u00f2 inutilmente di incontrare Mazzini, quindi a Roma e di nuovo a Napoli.\nNegli anni successivi si mosse molto tra queste due citt\u00e0, mantenendo a Roma contatti con alcuni democratici; collabor\u00f2 ancora con \"Il Popolo d'Italia\" e anche con \"L'unit\u00e0 italiana\" di Milano; a Roma da tempo collaborava con il giornale clandestino \"Roma o morte\". Per alcuni articoli pubblicati su detti giornali nel 1867 fu incarcerato per alcuni mesi a Roma. Liberato dal carcere, rimase ai margini del tentativo insurrezionale del 22 ottobre 1867. Alla presa di Roma si impegn\u00f2 per la scarcerazione dei detenuti politici, tra i quali Giuseppe Petroni e Luigi Castellazzo, e in quella occasione sottrasse il registro dei detenuti; prosegu\u00ec inoltre l'attivit\u00e0 giornalistica, fondando con Federico Napoli, Pietro Cossa, Pietro Calvi, Aldobrando Sopranzi, Giorgio Asproni e Giuseppe Pastorelli \"Il Democratico\".\nUltimi anni.\nGli anni seguenti Porta Pia videro per\u00f2 il suo progressivo allontanamento dalla politica attiva; fece l'albergatore e, successivamente, lavor\u00f2 per il Comune di Roma. Intorno al 1900, per contribuire alla memoria della vita politica a Roma negli ultimi anni del governo papalino, cominci\u00f2 a scrivere le sue memorie, utilizzando una gran mole di documentazione.\nAd esse lavor\u00f2 fino alla morte, avvenuta il 2 settembre 1913 ad Albano Laziale."}
{"id": "6903540", "revid": "110157", "url": "https://it.wikipedia.org/wiki?curid=6903540", "title": "Nicola Drocco", "text": "Biografia.\nNato a Torino nel 1979, ma originario di Alba, in provincia di Cuneo, gareggiava per la SC San Sicario.\nIn carriera ha vinto 6 medaglie ai campionati italiani: un oro nel 2008, 2 argenti, nel 2007 e 2010, e 3 bronzi, nel 2005, 2006 e 2009.\nA 31 anni ha partecipato ai Giochi olimpici di , arrivando 26\u00ba nel singolo maschile, unico azzurro in gara, con il tempo totale di 2'45\"34 nelle prime 3 manche, non qualificandosi per la quarta."}
{"id": "6903544", "revid": "2033069", "url": "https://it.wikipedia.org/wiki?curid=6903544", "title": "U-Prince Series", "text": "U-Prince Series \u00e8 una serie televisiva thailandese, tratta dall'omonima serie di romanzi, trasmessa dal 22 maggio 2016 al 2 luglio 2017 dalla rete GMM 25, in un totale di dodici stagioni. La serie \u00e8 stata distribuita ufficialmente anche su Line TV e YouTube.\nU-Prince Series cambia coppia ogni stagione, mantenendo in comune taluni personaggi che ricorrono in pi\u00f9 storie e il soggetto di base degli ambasciatori universitari.\nTrama.\n12 ragazzi sono stati scelti per essere ambasciatori U-Prince, ovvero i migliori rappresentanti di ogni facolt\u00e0 dell'universit\u00e0 IUCA. Ognuno di loro si trover\u00e0 ad incontrare l'amore della loro vita.\nPrima stagione: \"Sibtis\" (Handsome Cowboy).\nIn una serata dove si esibisce come disc jockey, Prikkang viene corteggiata da Sibtis, U-Prince della facolt\u00e0 di agraria e cowboy, che lei subito ricorda essere il suo amore d'infanzia. Lui, che non ricorda minimamente il passato, \u00e8 nel frattempo cresciuto diventando un playboy e subito viene respinto. Sibtis, per\u00f2, \u00e8 ostinato.\nSeconda stagione: \"Thesis\" (Gentle Vet).\nDi ritorno da una partita di calcetto durante una forte pioggia, Suaysai cerca di scappare da un'auto che sembra seguirla e finisce per cadere dalla bicicletta. In realt\u00e0, nell'auto c'\u00e8 un ragazzo, Thesis, ambasciatore della facolt\u00e0 di veterinaria, che subito la soccorre e le offre un passaggio per casa. Tra i due comincia, piano piano, a nascere l'amore.\nTerza stagione: \"T-Rex\" (Lovely Geologist).\nT-Rex, ambasciatore della facolt\u00e0 di scienze, \u00e8 un grande amante di dinosauri ed \u00e8 solito scovare luoghi dove ci sono dei possibili fossili; un giorno ne localizza uno nel giardino di una ragazza, Baiplu, della quale subito rimane affascinato.\nQuarta stagione: \"Dash\" (Badass Baker).\nDash, cuoco provetto e U-Prince della facolt\u00e0 di arti culinarie, ha bisogno di un nuovo appartamento, che abbia una grande cucina; T-Rex decide di affittargliene uno nel palazzo di suo zio, ma ad una condizione: deve convivere con una ragazza, Ren\u00e9, veramente disordinata.\nQuinta stagione: \"Teddy\" (Absolute Economist).\nChompink s'innamora a prima vista vista di Teddy, U-Prince della facolt\u00e0 di scienze economiche, che per\u00f2 \u00e8 da tutti considerato fidanzato con un ragazzo, Pascal; lei, testarda, cerca comunque di far colpo su di lui.\nSesta stagione: \"Hawk\" (Foxy Pilot).\nHawk, ambasciatore della facolt\u00e0 di ingegneria, si presenta ad un colloquio presso un'importante compagnia aerea per proporsi come loro pilota; nonostante gli incredibili punteggi ottenuti nei test di volo, il proprietario richiede una mansione in pi\u00f9 al ragazzo: prendersi cura di sua figlia Aurora, che quello stesso giorno torna in universit\u00e0 dopo un prolungato periodo di assenza.\nSettima stagione: \"Kirun\" (Playful Comm-Arts).\nSung \u00e8 da sempre innamorata di Kirun, amante del cinema e U-Prince della facolt\u00e0 d'arte e comunicazione, ma non gli hai mai parlato; quando il ragazzo si ritrover\u00e0 ad essere suo compagno per un progetto le cose cominceranno per\u00f2 a cambiare.\nOttava stagione: \"Kiryu\" (Extroverted Humanist).\nPinyin \u00e8 una studentessa del primo anno, e quando Kiryu, fratello minore di Kirun e ambasciatore della facolt\u00e0 di lettere, la vede per la prima volta subito se ne innamora; lei \u00e8 per\u00f2 restio anche solo a fare amicizie, e per il ragazzo sar\u00e0 difficile farla innamorare di s\u00e9.\nNona stagione: \"Firstclass\" (Single Lawyer).\nMinute \u00e8 una ragazza snob proveniente da una famiglia ricca. Quando la bancarotta colpisce le finanze dei genitori, per poter risparmiare la ragazza sar\u00e0 costretta a co-abitare con Firstclass, fratellastro del suo amico BM e U-Prince della facolt\u00e0 di legge.\nDecima stagione: \"Hippy\" (Crazy Artist).\nQuando Mel Be, classica ragazza nerd, viene improvvisamente lasciata dal suo ragazzo dopo cinque anni di relazione, Hippy, ambasciatore della facolt\u00e0 di belle arti e frontman del gruppo The Bullet, pur non conoscendola, cerca subito di consolarla. Quando lei, a mo' di esperimento, gli propone di frequentarsi per i cinque giorni successivi, tra i due scatta la scintilla.\nUndicesima stagione: \"Survey\" (Badly Politics).\nCherry Milk \u00e8 una ragazza appassionata di moda, che va male a scuola. Per tentare di recuperare un buon voto, la professoressa le da un compito speciale: realizzare un documentario sulla repubblica di Honzel, in particolare sugli abitanti di questa nazione che si sono rifugiati in Thailandia. L'unico che pu\u00f2 aiutarla \u00e8 il popolarissimo Survey, ambasciatore della sua stessa facolt\u00e0, scienze politiche, che non solo proviene proprio da Honzel, ma segretamente ne \u00e8 anche principe.\nDodicesima stagione: \"Brian\" (Ambitious Boss).\nMantou \u00e8 una ragazza poco intelligente, proveniente da una famiglia mafiosa che gli ha organizzato fin da piccola un matrimonio combinato con Li Tang, di cui lei \u00e8 sempre stata innamorata. Quando finisce il liceo ed \u00e8 pronta a sposarsi, Li Tang decide di andare contro la sua famiglia, annullando il matrimonio e andando a studiare alla IUCA, in facolt\u00e0 di amministrazione aziendale. Mantou, che pensa di riuscire semplicemente a rimandare le nozze, si trover\u00e0 sempre pi\u00f9 a stretto contratto con Brian, U-Prince della stessa facolt\u00e0 di Li nonch\u00e9 nuovo promesso sposo della ragazza scelto dai loro genitori.\nEpisodi.\nLa puntata finale della serie \u00e8 divisa in tre parti: i primi 25 minuti fungono da chiusura dell'arco narrativo, a seguire sono stati mostrati alcuni dietro le quinte, blooper ed interviste da tutte le dodici stagioni, mentre l'ultima parte \u00e8 stata dedicata ad una lunga anteprima di \"My Dear Loser - Rak mai aothan\".\nRiconoscimenti.\nMaya Awards\nDaradaily The Great Awards"}
{"id": "6903551", "revid": "1573940", "url": "https://it.wikipedia.org/wiki?curid=6903551", "title": "Calcarius pictus", "text": "Lo zigolo di Smith (Calcarius pictus ()) \u00e8 un uccello passeriforme della famiglia Calcariidae.\nEtimologia.\nIl nome scientifico della specie, \"pictus\", significa \"dipinto\" in latino ed \u00e8 un riferimento ai disegni facciali: il nome comune, invece, venne scelto da Audubon in omaggio all'amico Gideon Smith.\nDescrizione.\nDimensioni.\nMisura 14-17 cm di lunghezza, per 21-32 g di peso.\nAspetto.\nSi tratta di uccelli dall'aspetto robusto e massiccio, muniti di testa squadrata, corto becco conico, ali appuntite e coda dalla punta lievemente forcuta.\nIl piumaggio durante il periodo invernale \u00e8 simile nei due sessi, dominato dai toni del grigio con area dorsale (fronte, vetice, nuca, dorso, ali e coda) dalle penne orlate di colore pi\u00f9 chiaro a dare un effetto screziato, mentre gola, sopracciglio, petto e ventre sono di colore \"beige\": nei maschi sono presenti sfumature bruno-rosate nell'area ventrale e sulle copritrici, assenti nelle femmine.\nDurante la stagione degli amori, invece, i maschi assumono una livrea nuziale dominata dal pesca-rossiccio su gola, petto, ventre, fianchi, collo e nuca, mentre la testa \u00e8 nera con sopracciglio, mustacchio e macchia sulla guancia di colore bianco: dello stesso colore sono il sottocoda e i lati della coda (che \u00e8 per il resto nera), mentre il dorso e le ali presentano la screziatura bruna, nera e biancastra tipica anche del piumaggio d'eclisse.\nIn ambedue i sessi il becco \u00e8 di color bruno-giallastro con punta e margine superiore nerastri, le zampe sono anch'esse di colore nerastro e gli occhi sono di colore bruno scuro.\nBiologia.\nSi tratta di uccelli diurni e gregari, che all'infuori della stagione degli amori vivono in stormi anche consistenti, spostandosi molto frequentemente e passando il resto del tempo al suolo alla ricerca di cibo.\nIl richiamo di questi uccelli ricorda i versi del molotro nero, mentre il canto dei maschi \u00e8 piacevole ma meno complesso rispetto a quello di altre specie affini, come lo zigolo di Lapponia.\nAlimentazione.\nSi tratta di uccelli granivori, la cui dieta \u00e8 composta in massima parte da semi di piante erbacee reperiti al suolo: durante l'estate (quando il fabbisogno energetico risulta accresciuto in virt\u00f9 degli sforzi riproduttivi), tuttavia, gli zigoli di Smith si nutrono anche di piccoli insetti catturati generalmente al volo, come moscerini tipulidi, piccole libellule e cavallette.\nRiproduzione.\nLa stagione riproduttiva \u00e8 strettamente legata alle condizioni meteorologiche, cominciando generalmente in maggio-giugno: si tratta di uccelli tendenzialmente monogami (anche se c'\u00e8 una certa tendenza alla poliginandria, coi maschi e le femmine che si accoppiano anche con soggetti esterni alla coppia), che per\u00f2 non mostrano territorialit\u00e0 nei confronti delle altre coppie riproduttrici, nidificando spesso in piccole colonie.\nIl nido a coppa viene costruito dalla femmina intrecciando fibre vegetali in una piccola cavit\u00e0 del terreno e foderando l'interno con piumino: al suo interno vengono deposte 3-5 uova, che la femmina cova per circa due settimane.\nI nidiacei sono ciechi ed implumi alla schiusa: essi vengono imbeccati e accuditi da ambedue i genitori (nonch\u00e9 da altri maschi, verosimilmente accoppiatisi anch'essi con la femmina riproduttrice), cominciando a gironzolare attorno al nido a circa dieci giorni dalla schiusa ed involandosi a circa tre settimane di vita, pur allontanandosi definitivamente dai genitori solo a circa un mese e mezzo d'et\u00e0.\nDistribuzione e habitat.\nDurante il periodo estivo, lo zigolo di Smith \u00e8 diffuso nella fascia costiera del Nordamerica nord-occidentale, sia sul Mar Glaciale Artico (dall'Alaska nord-orientale, alle sponde meridionali della Baia di Hudson) che sull'Oceano Pacifico (Alaska sud-orientale e Columbia Britannica nord-occidentale): coi primi freddi autunnali, questi uccelli migrano a sud, svernando in un'area che comprende il Kansas centrale e meridionale, l'Iowa centrale, l'Oklahoma, il Texas centrale, la Louisiana settentrionale, l'Arkansas, il Tennessee occidentale e il Mississippi, con sporadiche osservazioni nel nord dell'Alabama.\nLa migrazione degli zigoli di Smith segue un percorso ellittico, con gli stormi che migrano verso sud che seguono una rotta che li porta lungo le Grandi Pianure, mentre nel migrare verso nord questi uccelli passano per l'Illinois.\nIl suo \"habitat\" riproduttivo \u00e8 rappresentato dalla tundra umida erbosa nei pressi delle aree alberate, mentre durante l'inverno questi uccelli prediligono le aree erbose aperte, anche coltivate o antropizzate (aeroporti, grandi parcheggi)."}
{"id": "6903554", "revid": "15756", "url": "https://it.wikipedia.org/wiki?curid=6903554", "title": "Lea di Roma", "text": "Biografia.\nLea perse suo marito, un ricco romano, in un'et\u00e0 relativamente giovane. Si un\u00ec al circolo ascetico di signore ricche e nobili attorno San Girolamo.\nLea entra nella comunit\u00e0 di Santa Marcella, dove si studiano le Scritture e si vive in castit\u00e0 e povert\u00e0.\nProgett\u00f2 di accompagnare Girolamo a Betlemme con altre donne per condurre la vita di un eremita, ma mor\u00ec nella citt\u00e0 portuale di Ostia. Girolamo ha scritto una necrologia, ora conservato nella Biblioteca apostolica Vaticana . \u00c8 chiamata la madre delle vergini e la patrona delle vedove.\nCulto.\nAscritta al Martirologio Romano al 22 marzo: \"Commemorazione di santa Lea, vedova romana, le cui virt\u00f9 e la cui morte ricevettero la lode di san Girolamo. \"."}
{"id": "6903558", "revid": "46291", "url": "https://it.wikipedia.org/wiki?curid=6903558", "title": "Echeveria derenbergii", "text": "Echeveria derenbergii \u00e8 una pianta succulenta appartenente alla famiglia delle Crassulaceae, endemica del Messico.\nDescrizione.\nHa rosette che formano cespuglietti con foglie corte, concave verdi e marginate di rosso. I fiori sono di color giallo arancio.\nDistribuzione e habitat.\n\"E. derenbergii\" \u00e8 originaria delle zone semi-desertiche del Messico.\nTassonomia.\nLa classificazione tradizionale assegna le Crassulacee, tra cui \"E. derenbergii\", all\u2019ordine Rosales; la Classificazione APG III le colloca in Saxifragales.\nUsi e coltivazione.\n\"E. derenbergii\" \u00e8 molto apprezzata come pianta ornamentale. \u00c8 molto adatta alla coltivazione in vaso."}
{"id": "6903561", "revid": "1543377", "url": "https://it.wikipedia.org/wiki?curid=6903561", "title": "Bruno Barbieri - 4 hotel", "text": "Bruno Barbieri - 4 hotel noto semplicemente anche come 4 hotel, \u00e8 un programma televisivo italiano in onda dal 2018 in prima serata su Sky Uno, condotto dallo chef Bruno Barbieri. Dal 2019 \u00e8 replicato, come molte produzioni Sky, in chiaro su TV8.\nProgramma.\nIl programma \u00e8 uno spin-off del format \"Alessandro Borghese - 4 ristoranti\" in cui vengono valutati non pi\u00f9 ristoranti ma strutture alberghiere, appartenenti a una stessa categoria commerciale e in una stessa area geografica. I titolari dei quattro hotel, a turno, ospitano per un giorno ed una notte presso il proprio albergo gli altri tre colleghi e lo chef Bruno Barbieri. Gli albergatori valutano con dei voti da 0 a 10 la location, i servizi, le camere, i prezzi e dalla quarta edizione anche la qualit\u00e0 della colazione. \nAl confronto finale verranno svelati i voti dei partecipanti al programma; anche Barbieri assegna il proprio voto a ciascuna struttura, voto che pu\u00f2 confermare oppure rivoluzionare la classifica risultante dal voto degli albergatori. Dopo il confronto, ogni concorrente aspetta davanti al proprio hotel l'auto di \"4 Hotel\", in cui viaggia Barbieri, per scoprire se il voto dello chef ha confermato o meno i loro giudizi. Il vincitore si aggiudica un premio di 5.000\u20ac da investire nella propria attivit\u00e0.\nLa voce fuori campo della sigla \u00e8 dell\u2019attore/doppiatore Dario Maria Dossena, mentre la voce narrante del programma \u00e8 di Elena Andreoli."}
{"id": "6903563", "revid": "1543377", "url": "https://it.wikipedia.org/wiki?curid=6903563", "title": "Coppa del mondo di corsa in montagna 2003", "text": "La Coppa del mondo di corsa in montagna 2003 si \u00e8 disputata su sei prove sotto il nome di \"WMRA Grand Prix\" . La coppa maschile \u00e8 stata vinta da Jonathan Wyatt, quella femminile da Antonella Confortola.\nGare di coppa del mondo 2003.\nPer il 2003 le gare valevoli per la coppa del mondo erano sei, contano i migliori quattro risultati. Un atleta entra in classifica finale a condizione di aver raccolto punti in almeno tre competizioni valevoli per la coppa.\nPunteggi.\nEcco come sono stati ripartiti i punti per la coppa del mondo 2003. Dal primo al trentesimo rango.\nUomini.\nClassifica finale\nDonne.\nClassifica finale"}
{"id": "6903564", "revid": "486946", "url": "https://it.wikipedia.org/wiki?curid=6903564", "title": "Cani da riporto", "text": ""}
{"id": "6903566", "revid": "767487", "url": "https://it.wikipedia.org/wiki?curid=6903566", "title": "Ball Aerospace &amp; Technologies", "text": "Ball Aerospace &amp; Technologies (comunemente noto come Ball Aerospace) \u00e8 un produttore statunitense di veicoli spaziali e componenti aerospaziali civili, commerciali e militari e strumenti per la difesa nazionale. Fondata nel 1956, la societ\u00e0 \u00e8 una consociata interamente controllata di Ball Corporation (NYSE: BLL), con sede principale a Boulder, Colorado. Nel 2010 aveva 2.700 dipendenti ed ha registrato un fatturato di $ 713.7 milioni.\nStoria.\nBall Aerospace ha iniziato a costruire sistemi di controllo missilistico militare nel 1956 e in seguito ha vinto un contratto per costruire una delle prime sonde NASA, l'Orbiting Solar Observatory. Nel corso degli anni, la societ\u00e0 ha diretto numerosi progetti tecnologici e scientifici e ha continuato a fornire ingegneria aerospaziale alla NASA tra cui lubrificanti, sistemi ottici, sensori stellari e antenne.\nNel 2005 le \u00e8 stato titolato l'asteroide 4808 Ballaero.\nNel 2011 la societ\u00e0 si \u00e8 classificata al 98\u00ba posto delle pi\u00f9 grandi societ\u00e0 di difesa in tutto il mondo.\nCollaborazioni.\nBall Aerospace \u00e8 un fornitore di attrezzature spaziali altamente specializzate, in particolare nel campo dell'ottica. Ha collaborato alla costruzione di satelliti spaziali quali il satellite Kepler, il telescopio spaziale James Webb, il Wide-field Infrared Survey Explorer, il telescopio Hubble, lo strumento HiRISE del Mars Reconnaissance Orbiter oltre a numerose collaborazioni di alto profilo ingegneristico"}
{"id": "6903567", "revid": "767487", "url": "https://it.wikipedia.org/wiki?curid=6903567", "title": "Colonia del Capo olandese", "text": "La Colonia del Capo olandese (in olandese: \"Kaapkolonie\") fu colonia olandese dal 1652 al 1806, quando venne a far parte dell'impero britannico. La colonia prendeva il nome dal capo di Buona Speranza; fu infatti sulla penisola del Capo che venne creato il primo insediamento olandese.\nStoria.\nLa colonizzazione olandese.\nI mercanti della Compagnia delle Indie Orientali olandesi (\"VOC\"), al comando di Jan van Riebeeck, furono i primi europei a fondare una colonia in Africa meridionale. L'insediamento del Capo venne costruito proprio da costoro nel 1652 e divenne ben presto una stazione di rifornimento per le navi dirette verso le Indie Orientali, nei loro viaggi tra i Paesi Bassi e Giacarta. La stazione di supporto divenne ben presto una vera e propria colonia con una comunit\u00e0 strutturata, grazie alla presenza dei cosiddetti \"afrikaner\".\nAll'arrivo degli europei, l'area della colonia era abitata dai popoli San e Khoikhoi che avevano un'economia basata sulla pastorizia con una popolazione compresa tra i 13.000 ed i 15.000 abitanti. I conflitti con i coloni europei e gli effetti del vaiolo decimarono il loro numero nel 1713 e nel 1755, sino a ridurli in schiavit\u00f9 nelle mani dei coloni.\nI Khoikhoi locali non avevano n\u00e9 una forte organizzazione politica del loro stato n\u00e9 una base economica che andasse al di la dei loro singoli possedimenti, giungendo a barattare beni preziosi con cose di poco conto portate dagli olandesi, apprezzate unicamente per la loro stravaganza. I primi coloni olandesi stabilirono in loco delle tenute agricole per rifornire regolarmente la stazione commerciale del Capo e per fare ci\u00f2 privarono i Khoikhoi dei loro territori. I conflitti portarono al consolidamento del dominio degli europei ed alla totale sottomissione della societ\u00e0 Khoikhoi ai nuovi arrivati. I successi militari portarono gli olandesi a divenire gli unici padroni nell'area gi\u00e0 a partire dagli anni '70 del Seicento. Il popolo Khoikhoi divennero la principale fonte lavoro dell'area.\nDopo che i primi coloni ebbero avuto modo di costituire la prima stazione commerciale della compagnia, alcuni coloni iniziarono a divenire dei pastori nomadi col nome collettivo di \"Trekboeren\", lasciando cos\u00ec i terreni pi\u00f9 ricchi (seppur limitati) della costa a favore dei tavolieri dell'interno del continente. Qui si trovavano ancora dei piccoli gruppi di allevatori di etnia Khoikhoi che erano sfuggiti alla colonizzazione e che faticosamente ancora resistevano all'avanzata degli europei. Dal Settecento, ad ogni modo, l'imposizione degli olandesi fece scomparire completamente lo stile di vita prettamente pastorale dei Khoikhoi.\nIn tanto a Citt\u00e0 del Capo la societ\u00e0 stava mutando rapidamente col sempre maggior numero di \"afrikaner\" che parlavano una nuova lingua, l'afrikaan, un linguaggio vernacolare che univa parole tratte dall'olandese e parole derivate dalla lingua locale, lingua spesso completamente incomprensibile per i coloni dei Paesi Bassi.\nLa conquista britannica.\nNel 1795, la Francia occup\u00f2 la Repubblica delle Sette Province dei Paesi Bassi, la madrepatria della Compagnia delle Indie Orientali olandese. Questo port\u00f2 la Gran Bretagna ad occupare il territorio coloniale della Colonia del Capo nel 1795 per controllare meglio l'area (e la sua potenzialit\u00e0 a livello commerciale) ed ogni qualsiasi tentativo da parte dei rivoluzionari francesi di aprirsi una strada commerciale verso l'India. Gli inglesi mandarono sul posto una flotta di nove navi da guerra che ancorarono a Simon's Town e, dopo la sconfitta della milizia olandese nella Battaglia di Muizenberg, presero il controllo totale del territorio. La flotta della compagnia delle Indie Orientali olandesi trasfer\u00ec i suoi territori alla Repubblica Batava (la repubblica rivoluzionaria stabilitasi nei Paesi Bassi) nel 1798, assieme alle proprie pretese sui territori coloniali occupati. Migliorando le relazioni tra Gran Bretagna e Francia napoleonica, ed il suo stato cliente della Repubblica Batava, gli inglesi dovettero cedere nuovamente la Colonia del Capo alla Repubblica Batava nel 1803 (sulla base delle disposizioni del Trattato di Amiens).\nNel 1806, la Citt\u00e0 del Capo, ora nominalmente controllata dalla Repubblica Batava, venne nuovamente occupata dagli inglesi dopo la loro vittoria nella Battaglia di Blaauwberg. La pace temporanea tra Gran Bretagna e Francia napoleonica era infatti tracollata in aperta ostilit\u00e0 tra le due nazioni, e Napoleone riprese a rafforzare la sua influenza pesante sulla Repubblica Batava (che abol\u00ec in quello stesso anno, annettendone il territorio direttamente alla Francia). Gli inglesi speravano di riuscire a mantenere Napoleone fuori dalla colonia sudafricana come pure le rotte via mare per l'Oriente. Nel 1814 il governo olandese cedette formalmente la sovranit\u00e0 su Citt\u00e0 del Capo ed il suo territorio coloniale agli inglesi, sulla base dei termini della Convenzione di Londra.\nDivisioni amministrative.\nLa Colonia del Capo olandese era divisa in quattro distretti:\nComandanti e governatori della Colonia del Capo (1652\u20131806).\nIl titolo ottenuto dal governo olandese dal fondatore della Colonia del Capo, Jan van Riebeeck, fu quello di \"Comandante del Capo\", posizione che egli mantenne dla 1652 al 1662. Durante la reggenza della carica da parte di Simon van der Stel, la colonia venne elevata al rango di governatorato e pertanto il suo reggente venne promosso alla posizione di \"Governatore del Capo\"."}
{"id": "6903582", "revid": "287204", "url": "https://it.wikipedia.org/wiki?curid=6903582", "title": "Darerca d'Irlanda", "text": "Agiografia.\nLe fonti biografiche sono scarse, e si perdono nella leggenda rendendola santa e madre di diciassette figli, compresi quindici vescovi.\nFiglia di Calphurnius, suo fratello Patrizio viene catturato durante le invasioni barbariche in Bretagna .Darerca e suo padre riescono a fuggire in Armorica . Conan Meriadoc li ricevette e sposa Darerca.\nDarerca fu la seconda moglie di Conan M\u00e9riadec e madre di Gradlon re della Cornovaglia , quattro dei suoi figli divennero vescovi, secondo la Vita tripartita Sancti Patricii : San Mel d'Ardagh, San Rioc di Inisboffin, San Muinis di Forgney (nella contea di Longford) e San Maelchu . Ebbe anche due figlie anche esse sante Santa Eiche di Kilglass e Santa Lalloc di Senlis . Dopo la morte di suo marito, spos\u00f2 Restitutus le Lombard, di cui ebbe molti figli, tra cui San Nectan e San Caradec .\nCulto.\nSanta Darerca \u00e8 celebrata il 22 marzo. La santa \u00e8 patrona della Valentia Island in Irlanda."}
{"id": "6903589", "revid": "767487", "url": "https://it.wikipedia.org/wiki?curid=6903589", "title": "Agostino Lanfranchi", "text": "Biografia.\nNato a Palazzolo sull'Oglio, in provincia di Brescia, nel 1892, da giovane gioca a calcio nel . Impegnato nell'azienda familiare, produttrice di bottoni e fibbie per cinture, nel 1913 si trasferisce a Londra. Ritorna in Italia perch\u00e9 obbligato a combattere nella Prima guerra mondiale, dove presta servizio come staffetta motociclista. Dopo essere tornato in Inghilterra, si sposa con Suzanne Platt. Resta in terra inglese fino al 1940, alla Seconda guerra mondiale, quando rientra stabilmente in Italia.\nAppassionato di automobilismo e motonautica, partecipa a gare in entrambi gli sport. I risultati migliori li ottiene per\u00f2 negli sport invernali: a 35 anni partecipa ai Giochi olimpici di , nello skeleton singolo, terminando ai piedi del podio, 4\u00b0 con il tempo totale di 3'08\"7. 4 anni dopo \u00e8 di scena a , stavolta nel bob, dove partecipa ad entrambe le gare: quella a due, insieme al fratello Gaetano, chiusa all'8\u00ba posto in 8'50\"66, e quella a quattro, dove arriva 5\u00ba in 8'24\"21, insieme al conte Teofilo Guiscardo Rossi di Montelera, al fratello Gaetano e ad Italo Casini.\nMuore il 15 febbraio 1963, dopo aver trascorso gli ultimi anni della sua vita a Capri."}
{"id": "6903591", "revid": "380453", "url": "https://it.wikipedia.org/wiki?curid=6903591", "title": "\u0130qtisad\u00e7\u0131 Voleybol Klubu 2013-2014", "text": "Questa voce raccoglie le informazioni riguardanti l'\u0130qtisad\u00e7\u0131 Voleybol Klubu nella stagione 2013-2014.\nOrganigramma societario.\nArea direttiva\nArea tecnica"}
{"id": "6903686", "revid": "767487", "url": "https://it.wikipedia.org/wiki?curid=6903686", "title": "Luciano Falcier", "text": "Biografia.\nGi\u00e0 assessore agli Enti locali e consigliere regionale in Veneto e deputato della Democrazia Cristiana dal 1983 al 1987, \u00e8 stato eletto senatore della Repubblica nel collegio di Portogruaro per la XIV legislatura dal 2001 al 2006."}
{"id": "6903723", "revid": "1576622", "url": "https://it.wikipedia.org/wiki?curid=6903723", "title": "Carmen Ruiz Herv\u00edas", "text": ""}
{"id": "6903780", "revid": "944090", "url": "https://it.wikipedia.org/wiki?curid=6903780", "title": "Liceo artistico e Istituto statale d'arte &quot;E. e U. Nordio&quot;", "text": ""}
{"id": "6903822", "revid": "729019", "url": "https://it.wikipedia.org/wiki?curid=6903822", "title": "Wilhelm R\u00fcstow", "text": "Biografia.\nR\u00fcstow \u00e8 nato a Brandeburgo sulla Havel nel Brandeburgo entr\u00f2 nell'esercito prussiano e prest\u00f2 servizio per alcuni anni, fino alla pubblicazione di \"Der deutsche Milit\u00e4rstaat vor und w\u00e4hrend der Revolution\" (Zurigo, 1850). R\u00fcstow partecip\u00f2 alla rivoluzione del 1848. Fu condannato da una corte marziale a 32 anni e mezzo di reclusione in fortezza, ma riusc\u00ec a fuggire in Svizzera, dove ottenne un incarico militare. Nel 1857 fu nominato maggiore.\nTre anni dopo R\u00fcstow partecip\u00f2 alla spedizione dei Mille di Giuseppe Garibaldi come colonnello e capo di gabinetto . A R\u00fcstow si devono attribuire le vittorie di Capua (10 settembre 1860) e Volturno (1 ottobre 1860). Alla fine della campagna in italia meridionale si stabil\u00ec a Zurigo . Allo scoppio della guerra franco-prussiana del 1870, offr\u00ec i suoi servigi alla Prussia, ma fu respinto. Nel 1878, alla fondazione di una cattedra militare a Zurigo, R\u00fcstow fece domanda per il posto, ma insegn\u00f2 solo per un breve periodo. La cattedra venne definitivamente data ad un altro ufficiale Emil Rothpletz, per questo motivo R\u00fcstow si suicid\u00f2 ad Aussersihl vicino a Zurigo.\nOpere.\nScrisse numerose opere di storia militare, di strategia e tattica militare."}
{"id": "6903825", "revid": "110157", "url": "https://it.wikipedia.org/wiki?curid=6903825", "title": "Be More Chill", "text": "Be More Chill \u00e8 un musical con musiche e testi di Joe Iconis e libretto di Joe Tracz, basato sul romanzo \"Be More Chill\" (conosciuto come \"Datti una Mossa\" in Italia) di Ned Vizzini e debuttato al Two River Theatre di Red Bank nel New Jersey nel 2015. Dopo il successo iniziale di pubblico, il musical fu riproposto nell'Off Broadway nel 2018 e a Broadway nel 2019.\nTrama.\nAtto I.\nIl musical inizia con una normale giornata di scuola di Jeremy Heere, sedicenne del New Jersey. Si scopre che il ragazzo \u00e8 uno dei meno popolari e che ha una cotta per Christine Canigula (Caniglia nel libro). Inoltre, viene preso di mira da Rich Goranski, uno dei ragazzi pi\u00f9 popolari, ed incontra Michael Mell, il suo migliore amico. A scuola, tentando di far colpo su Christine, si iscrive allo spettacolo di teatro della scuola (\"More Than Survive\"). Durante il primo incontro di prove per lo spettacolo, Jeremy riesce a parlare con Christine, che gli racconta di quanto lei ami il teatro. Alla fine delle prove, Jake Dillinger, migliore amico di Rich, le chiede di uscire, e lei accetta (\"I Love Play Rehearsal\").\nJeremy, triste di non essere riuscito ad ottenere qualcosa con Christine, si rifugia in bagno cercando di togliere la scritta \"Boyf\", che Rich gli aveva scarabocchiato sullo zaino la mattina per prenderlo in giro, poich\u00e9 aveva scritto sullo zaino di Michael \"Riends\". L\u00ec incontra Rich, che dopo avergli intimato di non lavare lo zaino, gli racconta il modo in cui \u00e8 diventato popolare. Infatti Rich era stato aiutato da uno S.Q.U.I.P. (Super Quantum Unit Intel Processor), una pillola super tecnologica proveniente dal Giappone che, una volta ingerita, si trasferisce nel cervello ed aiuta a raggiungere i propri obiettivi. Jeremy, interessato, si fa dire dove poterne comprare uno (\"The Squip Song\").\nQuella sera stessa Jeremy invita Michael a casa sua, per parlargli dello SQUIP e per giocare ai videogiochi. L'amico si dimostra essere riluttante all'idea di comprarne uno, poich\u00e9 pensa che Jeremy possa essere molto popolare una volta arrivati al college (\"Two Player Game\"). Tuttavia decide di aiutarlo, e il giorno dopo si ritrovano al centro commerciale. Una volta trovato lo spacciatore, Jeremy prende lo SQUIP con una Mountain Dew per attivarlo, come gli avevano consigliato. Lo SQUIP si attiva facendogli fare per\u00f2 una figuraccia con Christine, che passava con Jake per un appuntamento (\"The Squip Enters\").\nLo SQUIP agisce quasi subito, dicendo a Jeremy cosa fare, indossare e dire poich\u00e9 secondo lui lo stato in cui Jeremy riversa \u00e8 penoso (\"Be More Chill Pt. 1\"). Nel mentre Chloe Valentine e Brooke Lohst, due ragazze molto popolari a scuola, notano Jeremy in un negozio da donna dove stava comprando una maglietta su consiglio dello SQUIP, e gli offrono un passaggio a casa (\"Do You Wanna Ride?\").\nJeremy rifiuta, nonostante le insistenze dello SQUIP, per andare a cercare Michael. Quando per\u00f2 scopre che Michael se n'\u00e8 gi\u00e0 andato, decide di dare pi\u00f9 ascolto allo SQUIP, giurando di essere ubbidiente (\"Be More Chill Pt. 2\"). Fiducioso per aver finalmente qualcuno al suo fianco che lo possa aiutare, Jeremy torna a scuola con un'innata determinazione e sicurezza, specialmente dopo aver incontrato Rich che inizia a mostrarsi pi\u00f9 amichevole nei suoi confronti, scoprendo che lo SQUIP pu\u00f2 sincronizzarsi con i suoi \"simili\", cos\u00ec da creare una sorta di collegamento tra loro e far coincidere i loro interessi. (\"More Than Survive Reprise\").\nAlle prove teatrali di quel giorno, Christine parla a Jeremy di un ragazzo per il quale sta iniziando a provare qualcosa di pi\u00f9 di una semplice amicizia. Jeremy inizialmente penser\u00e0 stia parlando di lui, ma alla fine la ragazza gli rivela che quella cotta \u00e8 per Jake (\"A Guy That I'd Kinda Be Into\"). Dopo di che, Jeremy fa inconsapevolmente colpo su Brooke, cos\u00ec che lo SQUIP gli consiglia di fidanzarsi con lei, come una sorta di aggiornamento, per diventare pi\u00f9 popolare e farsi notare da Christine, che si mette intanto con Jake. Nel prende una decisione Jeremy disattiva per 5 minuti lo SQUIP, scoprendo al contempo che il computer era entrato nel suo nervo ottico, nascondendo Michael dalla sua visione, credendo che la loro amicizia non riuscirebbe a renderlo popolare. Dopo un leggero tentennamento Jeremy accetta il consiglio dello SQUIP di nascondere Michael e mettersi momentaneamente con Brooke (\"Upgrade\").\nAtto II.\nIl secondo atto inizia poche settimane dopo, alla festa di Halloween di Jake (\"Halloween\"). Jeremy ci va con Brooke dopo il loro fidanzamento, ma viene incrociato da Chloe che, gelosa del ragazzo dell'amica, tenta di sedurlo nella camera da letto dei genitori di Jake. Jeremy non vuole tradire la sua ragazza, ma lo SQUIP lo obbliga a baciare Chloe (\"Do You Wanna Hang?)\". I due vengono scoperti da Jake, che inizia ad inseguire Jeremy perch\u00e9 Chloe era la sua ex. Jeremy non riesce a chiedere aiuto allo SQUIP poich\u00e9 \u00e8 fuori uso, a causa del troppo alcool che il ragazzo aveva ingerito, e si chiude in bagno dove trova Michael che dopo settimane riesce finalmente a parlargli. L'amico gli dice di aver fatto ricerche sullo SQUIP, stranamente inesistenti su internet, e di aver scoperto, da un amico video giocatore, che un ragazzo diventato popolare grazie ad essa, ora \u00e8 in un ospedlae psichiatrico completamente impazzito, dopo aver tentato invano di disattivarla. Jeremy per\u00f2 crede che Michael sia solo geloso della sua popolarit\u00e0, e se ne va chiamandolo perdente. Michael si richiude in bagno, piangendo la sua perduta amicizia con Jeremy ed avendo un attacco di panico (\"Michael In The Bathroom\"). Uscendo, Jeremy vede Rich chiedere nel panico a tutti della Mountain Dew Red. Lo SQUIP, una volta ritornato in funzione, gli ordina di lasciare la casa immediatamente. La mattina dopo Jenna Roland, la ragazza dei gossip della scuola, racconta a Chloe che la casa di Jake \u00e8 andata a fuoco, bruciata da un incendio creato da Rich, ed entrambi i ragazzi sono in ospedale. La notizia si diffonde come, appunto, un incendio, e la reputazione di Rich cala (\"The Smartphone Hour\" conosciuta anche come \"Rich Set A Fire\"). \nJeremy chiede allo SQUIP se sapesse dell'incendio, ma quest'ultimo ignora la domanda raccontandogli il suo nuovo piano, convincendolo che se tutto non va bene \u00e8 colpa dei suoi compagni di classe: dare ad ogni studente della scuola uno SQUIP per \"salvarli\" dalle loro angosce. (\"The Pitiful Children\"). A casa Jeremy si confronta con suo padre. Egli gli chiede il perch\u00e9 sia cambiato tanto in cos\u00ec poco tempo, Jeremy gi dice la verit\u00e0 ma, non venendo preso sul serio, esterna una volta per tutte i suoi sentimenti verso il genitore, ancora profondamente addolorato dopo il divorzio da sua moglie, e che l'ha portato persino a non indossare pi\u00f9 i pantaloni. Dopo aver scoperto che il figlio fa parte dello spettacolo scolastico, il padre capisce che qualcosa non va; quindi, capendo che deve mettere da parte il dolore per aiutarlo, va a casa di Michael e lo incoraggia ad aiutare Jeremy e a non abbandonare la loro amicizia (\"The Pants Song\").\nA scuola intanto Jenna, dopo aver preso uno SQUIP, ha inserito in una brocca di Mountain Dew tutte le pillole rimanenti che Rich aveva nel armadietto, facendole inghiottire da tutto il cast. Quando Jeremy, sotto l'influenza del programma, cerca invano di dare una pillola anche a Brooke, per \"aiutarla con la recita\", scopre la brocca piena della bevanda e capisce il piano dello SQUIP: conquistare il maggior numero di persone, trasformandole in persone senza diffetti o insicurezze ma completamente assoggettate alla volont\u00e0 degli SQUIP, cos\u00ec da far coincidere i loro interessi con quelli del giovane, con lo stesso comando usato con Rich. Jeremy, realizzando con orrore a cosa hanno portato le sue scelte, cerca di combatterlo e in questo tentativo lo SQUIP, gli fa ricordare come il bullo cercava disperatamente della Mountain Dew Red alla festa, e capisce che la bevanda rossa \u00e8 l'unico modo per disattivarlo, ma purtroppo per lui essa \u00e8 fuori produzione dagli anni novanta. Michael, incoraggiato dal padre di Jeremy, torna a scuola con una bottiglia di Mountain Dew Red. Il ragazzo infatti colleziona da sempre oggetti di \"vecchia-scuola\", e sapeva dell'antidoto dalle sue ricerche. Dopo una battaglia con tutto il cast \"SQUIPpato\" Michael viene preso in ostaggio da un Jake con le gambe gessate, ma che non prova dolore, mentre Jeremy cerca di bere le ultime gocce rimaste della bevanda (che si era versata durante la lotta), ma fermato dal suo SQUIP che cerca di ammonirlo a non prendere l'antidoto, solo per conquistare Christine, che ha bevuto la bevanda con le pillole, e che \u00e8 caduta innamorata per il ragazzo. Jeremy, facendosi dire dal computer che la ragazza farebbe qualunque cosa per lui, le fa bere la Mountain Dew Red, riuscendo a disattivare tutti gli SQUIP, che erano collegati tra loro. (\"The Play\").\nJeremy si risveglia in ospedale, accanto al letto di Rich. Parlando con lui capisce che nessuno ha mai avuto bisogno di uno SQUIP per essere felice, e dopo essere ritornato a scuola, chiede a Christine di uscire. Lei finalmente accetta, e Jeremy si rende conto che le \"voci nella sua testa\" ci saranno sempre, confermando che lo SQUIP \u00e8 ancora nella sua testa, ma \u00e8 stato ridotto a una di queste voci, impossibilitato ad agire sui suoi pensieri, e sul suo intero corpo. Sar\u00e0 solo compito del ragazzo, fare in modo che la voce pi\u00f9 forte sia la sua. (\"Voices In My Head\").\nCuriosit\u00e0.\nComunit\u00e0 LGBT+.\nBe More Chill ha avuto un grande ruolo nella comunit\u00e0 LGBT+. Infatti tutti i personaggi del musical fanno parte della comunit\u00e0, anche se sessualit\u00e0 e genere sono decisi dai fan. Gli unici personaggi che hanno sessualit\u00e0 e/o genere canonici sono Rich (bisessuale), Michael (gay, ed i due Joe hanno rivelato che Michael ha una cotta per Jeremy) e lo Squip (agender).\nLibro e Musical.\nIl musical ed il libro sono molto diversi tra loro. Questo poich\u00e9 i due Joe hanno deciso di ambientare il musical nel 2015, mentre il libro \u00e8 ambientato nel 2005. Ci\u00f2 ha anche permesso la creazione della canzone \"The Smartphone Hour\"\", che sottolinea l'influenza che l'Internet oggi ha sui giovani, cosa che nel 2005 non era cos\u00ec importante. \nUn altro cambiamento sono i personaggi: la maggior parte di essi sono stati racchiusi in un'unica persona del musical, per delle esigenze di cast, ma tutti hanno un comportamento e carattere completamente diverso."}
{"id": "6903826", "revid": "1573940", "url": "https://it.wikipedia.org/wiki?curid=6903826", "title": "Calcarius ornatus", "text": "Lo zigolo ornato o zigolo collocastano (Calcarius ornatus ()) \u00e8 un uccello passeriforme della famiglia Calcariidae.\nDescrizione.\nDimensioni.\nMisura 13,5-16,5 cm di lunghezza, per 17-23 g di peso e un'apertura alare di 25-27 cm.\nAspetto.\nSi tratta di uccelli dall'aspetto robusto e massiccio, muniti di testa squadrata, corto becco conico, ali appuntite e coda piuttosto corta e dalla punta lievemente forcuta.\nIl piumaggio \u00e8 piuttosto simile nei due sessi durante il periodo invernale, presentandosi dominato dalle tonalit\u00e0 del bruno, pi\u00f9 chiaro e pulito su gola, petto e ventre e pi\u00f9 scuro e screziato di bruno-nerastro (effetto dovuto agli orli pi\u00f9 scuri delle singole penne) su fronte, vertice, nuca e dorso, mentre ali e coda sono nerastre con penne orlate di bianco: durante il periodo riproduttivo, i maschi sfoggiano una livrea nuziale che diviene pi\u00f9 scura sul dorso (sebbene permanga il disegno screziato), mentre fronte, vertice, petto e parte superiore di ventre e fianchi divengono neri, cos\u00ec come nere si presentano una banda che dalla parte posteriore dell'occhio raggiunge quasi la nuca ed una macchia triangolare sulla parte posteriore della guancia. La nuca diviene di un caldo color nocciola, mentre la testa \u00e8 di color grigio-biancastro con sfumature \"beige\"-rossicce nell'area facciale: il sottocoda e la superficie inferiore di coda ed ali sono bianchi.\nIn ambedue i sessi il becco \u00e8 di colore grigio con punta nerastra, mentre le zampe sono bruno-nerastre e gli occhi sono di colore bruno scuro.\nBiologia.\nSi tratta di uccelletti dalle abitudini di vita essenzialmente diurne, che all'infuori della stagione riproduttiva si riuniscono in stormi anche consistenti, non di rado associandosi ad altre specie migratrici dalle abitudini affini (allodola cornuta, zigolo di McCown, zigolo di Baird, sturnella occidentale), spostandosi frequentemente e passando la maggior parte della giornata alla ricerca di cibo al suolo: anche durante la notte questi uccelli rimangono al suolo, riposandosi accovacciati nell'erba.\nAlimentazione.\nSi tratta di uccelli essenzialmente granivori, la cui alimentazione \u00e8 composta in massima parte dai semi delle piante erbacee: durante l'estate, tuttavia, una buona percentuale della dieta degli zigoli ornati (fino al 72%) \u00e8 composta da insetti ed altri piccoli invertebrati, con una variet\u00e0 maggiore di specie predate (soprattutto grilli e cavallette, ma anche coleotteri) rispetto a quanto riscontrabile negli altri calcariidi.\nRiproduzione.\nLa stagione riproduttiva va dagli inizi di maggio ai primi di agosto: si tratta di uccelli tendenzialmente monogami (anche se \u00e8 presente una certa tendenza alla promiscuit\u00e0, con maschi e femmine che si accoppiano con individui esterni alla coppia, soprattutto nelle covate successive alla prima), che portano generalmente avanti due covate, talvolta anche tre, durante la stagione degli amori, sempre in nidi diversi.&lt;br&gt;\nDurante la stagione riproduttiva le coppie tendono a isolarsi dal resto dello stormo, coi due \"partner\" che raramente si allontanano a pi\u00f9 di 10 m l'uno dall'altro e che scacciano energicamente gli intrusi del proprio sesso a colpi d'ala: le femmine sono pi\u00f9 aggressive rispetto ai maschi, continuando ad inseguire e attaccare le intruse una volta messele in fuga. Anche uccelli di specie simili (ad esempio le stesse specie assieme alle quali gli zigoli ornati si associano durante le migrazioni, ma anche il molotro nero, che parassita i nidi di questi uccelli) vengono attaccati e scacciati.\nIl maschio corteggia la femmina tenendo ali e coda leggermente spiegate, la testa ben eretta con le penne del vertice drizzate, annuendo insistentemente ed imitando la posizione d'invito alla copula delle femmine (consistente nell'accovacciarsi e spostare lateralmente la coda): la femmina (con la quale il maschio passa in genere una singola stagione riproduttiva) segnala il suo interesse avvicinandosi al maschio e consentendogli di montarla.\nIl nido viene costruito dalla femmina foderando di steli d'erba una cavit\u00e0 nel terreno da lei stessa scavata: al suo interno, essa depone 3-5 uova biancastre con rada punteggiatura di colore bruno scuro, che essa provvede a covare da sola (col maschio che staziona di guardia nei pressi del nido, solo rarissimamente prendendo parte attiva nella cova) per 10-12 giorni.&lt;br&gt;\nI \"pulli\" sono ciechi e ricoperti da un rado piumino grigio alla schiusa: essi cominciano a chiedere il cibo (fornito loro da ambedue i genitori) a due giorni dalla schiusa, mentre dopo altri due giorni gli occhi si aprono e a 6 giorni di vita compaiono le prime penne. Fra i 9 e i 14 giorni i giovani cominciano ad esplorare i dintorni del nido: da quel momento \u00e8 quasi esclusivamente il maschio a prendersi cura di loro, mentre la femmina comincia a costruire un nuovo nido per portare avanti un'altra covata. A circa un mese di vita, i giovani vengono scacciati dai genitori e si allontanano definitivamente dal nido.\nLa speranza di vita di questi uccelli si aggira attorno ai 4 anni.\nDistribuzione e habitat.\nSi tratta di uccelli migratori, che din primavera (da marzo a maggio, coi maschi che cominciano ad affluire nei siti di nidificazione 2-3 settimane prima delle femmine) nidificano nel nord delle Grandi Pianure (praterie canadesi in Alberta, Saskatchewan e Manitoba meridionali, Montana, Dakota del Nord e del Sud, Wyoming e Colorado orientali, Nebraska e Minnesota occidentali), mentre in settembre-ottobre si spostano verso sud per svernare negli stati centrali del sud-ovest (Arizona, Kansas, Oklahoma e Texas) e nel nord del Messico (da Sonora e Coahuila a sud fino a Zacatecas e Aguascalientes), con stormi isolati che si spingono fino al sud della California.\nL\"'habitat\" riproduttivo dello zigolo ornato \u00e8 rappresentato dalla prateria ad erba corta, sia essa brucata o tagliata meccanicamente, con preferenza per la prima (questi uccelli sembrerebbero nidificare di preferenza nei pressi delle pile di letame essiccato di bovino): durante la migrazione e lo svernamento, questi uccelli sostano nelle aree erbose aperte, anche semiaride e aride, nonch\u00e9 nei deserti e nelle aree coltivate e antropizzate."}
{"id": "6903827", "revid": "122315", "url": "https://it.wikipedia.org/wiki?curid=6903827", "title": "Calcarius mccownii", "text": ""}
{"id": "6903841", "revid": "47767", "url": "https://it.wikipedia.org/wiki?curid=6903841", "title": "Heikki", "text": ""}
{"id": "6903842", "revid": "729019", "url": "https://it.wikipedia.org/wiki?curid=6903842", "title": "Invasione della Colonia del Capo", "text": "L\u2019Invasione della Colonia del Capo fu una spedizione militare inglese lanciata nel 1795 contro la Colonia del Capo olandese presso il Capo di Buona Speranza, nella parte meridionale dell'Africa. La colonia olandese del Capo, istituita nel XVII secolo, era all'epoca l'unico modo per le navi provenienti dall'Europa per poter raggiungere le Indie Orientali. L'area era quindi di vitale importanza anche se economicamente l'area era quanto di pi\u00f9 povero vi fosse. Nell'inverno del 1794, nel corso delle Guerre rivoluzionarie francesi, le truppe francesi entrarono nella Repubblica olandese, riformandola nella Repubblica Batava. In risposta, il Regno di Gran Bretagna lanci\u00f2 un'operazione nell'Impero olandese per impedire l'espansione della Francia anche in quelle colonie, privandola nel contempo delle preziose risorse che le provenivano dall'impero coloniale alleato.\nLa spedizione inglese venne guidata dal viceammiraglio Sir George Keith Elphinstone e salp\u00f2 nell'aprile del 1795, giungendo al largo di Simon's Town nel giugno di quello stesso anno. Vennero fatti dei tentativi di negoziare con l'insediamento presso la colonia, ma questi finirono in un nulla di fatto e pertanto il 7 agosto avvenne uno sbarco di truppe anfibie. Dopo una breve battaglia combattuta a Muizenberg, con continue schermaglie tra inglesi e olandesi che continuarono sino a settembre di quell'anno. Con Citt\u00e0 del Capo minacciata direttamente, il governatore olandese, Abraham Josias Sluysken, consegn\u00f2 la colonia nelle mani degli inglesi. Elphinstone successivamente rafforz\u00f2 la guarnigione da futuri contrattacchi e pose delle navi della Royal Navy nel porto locale. Quasi un anno dopo i rinforzi olandesi per la colonia raggiunsero l'area per trovare che essa ormai era stata conquistata dagli inglesi e pertanto anche queste forze si arresero senza combattere. L'occupazione inglese prosegu\u00ec sino alla Pace di Amiens del 1802 che port\u00f2 la restituzione della colonia agli olandesi. Nel 1806, nel corso delle Guerre napoleoniche ebbe luogo una seconda invasione inglese che rioccup\u00f2 la colonia dopo la Battaglia di Blaauwberg e l'area rimase una colonia inglese sino alla fondazione dell'Unione del Sudafrica nel 1910.\nAntefatto.\nLe Guerre rivoluzionarie francesi, iniziate nel 1792, dopo la scoppio della Rivoluzione francese, si espansero dal gennaio del 1793, quando la Repubblica Francese dichiar\u00f2 guerra alla Repubblica Olandese ed al Regno di Gran Bretagna. Questo port\u00f2 la guerra anche nell'Oceano Indiano dove sia l'Olanda che l'Inghilterra avevano vasti imperi coloniali. Il commercio di questi imperi venne quindi minacciato da corsari francesi e navi da guerra che operavano dall'\u00cele de France, (oggi Mauritius) ma l'Africa meridionale era protetta dalla presenza della Colonia del Capo olandese. Situata presso il Capo di Buona Speranza, la Colonia del Capo era stata fondata nel XVII secolo per offrire un punto di appoggio alle navi olandesi dirette nelle Indie Orientali ed ancora negli anni '90 del Settecento rappresentava la principale stazione di rifornimento per la rotta tra Rio de Janeiro e l'India britannica.\nLa Colonia del Capo era amministrata da due villaggi, la pi\u00f9 grande Citt\u00e0 del Capo presso la Table Bay e poco pi\u00f9 a ovest dalla pi\u00f9 piccola Simon's Town affacciata su False Bay a sud. Nessuna delle due baie offriva riparo dalle tempeste dell'Atlantico, i cui venti minacciosi uniti alla natura rocciosa delle rocce costiere rendevano l'area particolarmente ostica anche per la navigazione. Oltre alla sua importanza come porto di rifornimento per la rotta verso le Indie Orientali, l'area era in realt\u00e0 ben poco ricca ed era difesa da una guarnigione di circa 1000 soldati dell'esercito olandese supportati dalla locale milizia boera e da unit\u00e0 locali reclutate tra il popolo Khoikhoi, tutte comandate dal generale Abraham Josias Sluysken e dal colonnello Robert Jacob Gordon, per un totale di 3600 uomini. Questa guarnigione aveva per sede il Castello di Buona Speranza e operava in una serie di fortificazioni costiere incentrate in particolare a proteggere Table Bay. False Bay era meno difesa, coperta solo da due batterie costiere leggere.\nNell'inverno del 1794, i soldati francesi invasero i Paesi Bassi e presero Amsterdam. Dopo che lo \"Stadtholder\", Guglielmo d'Orange fugg\u00ec in Gran Bretagna, la Repubblica Olandese venne ricostituita come Repubblica Batava sotto l'egida dei rivoluzionari francesi. In Gran Bretagna, Guglielmo invi\u00f2 le Lettere di Kew per istruire i suoi governatori coloniali sul da farsi, incitandoli a cooperare con le forze di occupazione britanniche. Su consiglio di Sir Francis Baring, il Segretario di Stato per la Guerra Henry Dundas autorizz\u00f2 una missione per assicurarsi il controllo della Colonia del Capo ed eliminare ogni possibile minaccia all'impero coloniale delle Indie Orientali. L'ammiragliato invi\u00f2 due squadroni della Royal Navy al capo il 3 aprile 1795, un al comando del viceammiraglio Sir George Keith Elphinstone e l'altro al comando del commodoro John Blankett, con una forza totale di 515 soldati a bordo, tutti del 78\u00ba reggimento di fanteria, al comando del maggiore generale Sir James Henry Craig. Una forza di maggiore entit\u00e0 al comando del generale Alured Clarke giunse il 15 maggio con altre truppe e rifornimenti adatti per una campagna militare pi\u00f9 lunga.\nL'invasione.\nBlankett ed Elphinstone si riunirono al Capo il 10 giugno 1795 ed ancorarono a Simon's Bay. Qui inviarono dei messaggi a Sluysken offrendogli la loro alleanza contro i francesi. Il governatore olandese rimase comunque incline a resistere ad oltranza e prefer\u00ec preventivamente far evacuare la popolazione civile da Simon's Town all'inizio di luglio ed iniziare i preparativi per resistere al nemico. Per prevenire questi preparativi, Craig fece sbarcare 800 soldati e Royal Marines il 14 luglio, i quali occuparono Simon's Town mentre gli olandesi si ritiravano al passo di Muizenberg. Per il mese successivo i due eserciti osservarono una non facile tregua, rotta solo occasionalmente da piccole schermaglie. Durante questo periodo, Elphinstone e Sluysken continuarono i negoziati per la resa della colonia. Questi negoziati impegnarono ora seriamente il governo coloniale locale sia sulla legittimit\u00e0 delle disposizioni del deposto Guglielmo d'Orange che sui sospetti sulle mire degli inglesi nell'area. Mentre questi dibattiti proseguivano, gli inviati inglesi ebbero il permesso di girare liberamente a Citt\u00e0 del Capo, osservando dettagliatamente le difese della citt\u00e0.\nElphinstone venne cos\u00ec a conoscenza delle posizioni degli olandesi che si presentavano troppo forti per essere sopraffatte e pertanto il 19 giugno invi\u00f2 la \"HMS Sphinx\" a richiedere l'assistenza della flotta di Clarke per condurre l'operazione. Il 7 agosto, mentre i negoziati erano ancora in stallo, Elphinstone ordin\u00f2 di attaccare al passo di Muizenberg. Le forze di Craig vennero aumentate da altri 1000 marinai dello squadrone di Elphinstone impiegati a terra agli ordini dei capitani Temple Hardy e John William Spranger. Tra queste forze spiccavano diversi cittadini americani che immediatamente disertarono ed a cui gli olandesi offrirono riparo con la promessa del rimpatrio. A mezzogiorno del 7 agosto, la \"HMS America\", la \"HMS Stately\", la \"HMS Echo\" e la \"HMS Rattlesnake\" aprirono il fuoco sulle posizioni olandesi. Il fuoco di ritorno degli olandesi uccise due uomini a bordo della \"America\" e ne fer\u00ec altri tre mentre le truppe di Craig furono in grado di avanzare contro le posizioni olandesi cos\u00ec da poterle assediare, sfruttando la confusione dei difensori. Un secondo attacco dei soldati del 78\u00b0 cattur\u00f2 un'altura rocciosa presso il porto.\nGli olandesi si dovettero ritirare a Wynberg ma le forze inglesi non erano abbastanza forti per avanzare oltre, essendo ormai a corto di viveri e di munizioni. Le posizioni di Elphinstone vennero ad ogni modo implementate dall'arrivo di rinforzi a bordo della \"Arniston\" il 9 agosto. Il comandante inglese successivamente autorizz\u00f2 la cattura di cinque mercantili olandesi alla fonda presso Simon's Town il 18 agosto. Le schermaglie continuarono per un altro mese, con pesanti attacchi da parte degli olandesi tra il 1 ed il 2 settembre seguiti da un assalto pianificato a Simon's Town il 3 settembre dove Sluysken utilizz\u00f2 tutte le sue riserve tra cui 18 cannoni in dotazione. Quella mattina, 14 navi della Compagnia delle Indie Orientali vennero avvistate a Simon's Bay e l'attacco venne cancellato. Queste navi erano i rinforzi della flotta di Clarke, il quale sbarc\u00f2 4000 uomini del 78\u00ba, 93\u00ba e 98\u00ba reggimento di fanteria oltre ad unit\u00e0 provenienti da Sant'Elena, a Simon's Town per una campagna contro Citt\u00e0 del Capo. L'esercito di Clarke avanz\u00f2 quindi verso gli olandesi, perdendo un uomo e con 17 feriti nelle battaglie. A supporto dell'operazione, Elphinstone invi\u00f2 le navi \"America\", \"Rattlesnake\", \"Echo\" e \"Bombay Castle\" a costituire un blocco navale a Citt\u00e0 del Capo ed a fornire un adeguato supporto di artiglieria. Accerchiati e sopraffatti, Sluysken ed i suoi uomini chiesero a Clarke una tregua di 48 ore, ma quest'ultimo glie ne concesse solamente una di 24 ore per decidere la resa tramite ultimatum. Non vedendo altra alternativa, il governatore olandese concesse il controllo dell sua colonia agli inglesi il 15 settembre 1795, permettendo comunque prima a 40 disertori inglesi di fuggire nelle campagne locali.\nConseguenze.\nLe perdite totali degli inglesi ammontarono a 4 morti e 54 feriti. La presa di Table Bay dove si trovavano le navi olandesi \"Castor\" e \"Star\" (quest'ultima rinominata \"HMS Hope\". port\u00f2 alla loro cattura. Lo squadrone di Elphinstone rimase d'istanza al Capo per evitare la ricattura della colonia da parte degli olandesi. Parte dei suoi rinforzi vennero poi impiegati nell'Oceano Indiano. Venne ripreso il blocco navale dell'\u00cele de France e la \"Arrogant\" con la \"Victorious\" vennero inviate nelle Indie Orientali olandesi dove combatterono un'azione inconcludente con uno squadrone francese al largo di Sumatra nel settembre del 1796. Elphinstone stesso salp\u00f2 per Madras, dove ricevette la notizia che la Marina batava aveva inviato una spedizione dalla Repubblica Batava per riprendere il controllo della Colonia del Capo. L'ammiraglio torn\u00f2 a Citt\u00e0 del Capo, assemblando un grande squadrone che attese l'arrivo degli olandesi, con tutto il tempo per prepararsi a dovere. Il contrammiraglio olandese Engelbertus Lucas, impieg\u00f2 quasi sei mesi per giungere al Capo e di conseguenza l'intelligence inglese lavor\u00f2 alacremente per documentarsi sulle sue forze. Quando giunse al Capo, quindi, egli venne ben presto scoperto da Elphinstone presso la Baia di Saldanha e gli intim\u00f2 la resa senza combattere.\nDurante il corso della guerra non avvennero altri attacchi. Elphinstone torn\u00f2 in Gran Bretagna nell'ottobre del 1796 e venne successivamente ricompensato col titolo di Barone Keith per i suoi servizi nella ricattura e nella difesa della colonia, una ricompensa che lo storico C. Northcote Parkinson defin\u00ec \"in tutto e per tutto facile da ottenere\". Con la Pace di Amiens del 1802, uno dei termini del trattato prevedette proprio la restituzione della Colonia del Capo all'Olanda assieme a gran parte delle colonie olandesi conquistate nel frattempo dagli inglesi ad eccezione di Ceylon. La pace ebbe breve vita e, con lo scoppio delle Guerre napoleoniche nel 1803, venne pianificata subito una nuova invasione inglese dell'area della colonia che venne portata a compimento nel 1806 con la vittoria assicurata dopo la Battaglia di Blaauwberg. La Colonia del Capo rimase parte dell'Impero britannico sino alla sua indipendenza come parte del Sudafrica nel 1910."}
{"id": "6903843", "revid": "1186766", "url": "https://it.wikipedia.org/wiki?curid=6903843", "title": "Zuccarini", "text": ""}
{"id": "6903844", "revid": "144796", "url": "https://it.wikipedia.org/wiki?curid=6903844", "title": "Sir George Keith Elphinstone", "text": ""}
{"id": "6903847", "revid": "2032913", "url": "https://it.wikipedia.org/wiki?curid=6903847", "title": "Dina (cantante)", "text": "Biografia.\nDina ha frequentato la scuola superiore Lambertseter a Oslo, trascorrendo un anno negli Stati Uniti per uno scambio. Ha coltivato la passione per la musica studiando canto lirico all'istituto Barratt Due nella capitale norvegese. Nel 2003 \u00e8 risultata una delle finaliste al concorso di bellezza Miss Norvegia.\nHa iniziato a scrivere le sue canzoni nel 2000, sia in inglese che in norvegese. \u00c8 stata successivamente scoperta e lanciata dal popolare cantante Jahn Taigen, grazie al quale ha firmato un contratto con l'etichetta discografica Tribe Records.\nIl singolo di debutto di Dina, \"Bli hos meg\", \u00e8 uscito all'inizio del 2003 ed \u00e8 stato un tormentone estivo in Norvegia quell'anno, raggiungendo il primo posto in classifica e mantenendo la posizione per tre settimane non consecutive. Il singolo ha trascorso 21 settimane nella top 20 norvegese, il periodo pi\u00f9 lungo per qualsiasi canzone nel 2003. Ha seguito nell'autunno dello stesso anno il secondo singolo, \"For evig min\", che ha raggiunto la quarta posizione in classifica e ha anticipato l'album di debutto della cantante, intitolato \"Dina\". Uscito a novembre, il disco ha raggiunto il diciottesimo posto nella classifica settimanale degli album pi\u00f9 venduti in Norvegia. Un terzo singolo estratto da \"Dina\", \"Fri meg n\u00e5\", \u00e8 uscito nei negozi a marzo 2004.\nA maggio 2004 Dina ha lanciato un nuovo singolo inedito, \"Besatt\", che non ha tuttavia ottenuto successo commerciale. Un quinto singolo, intitolato \"Hvis...\", \u00e8 stato messo in commercio a gennaio dell'anno successivo, arrivando al quinto posto in classifica e passando 13 settimane nella top 20. L'ultimo singolo pubblicato da Dina, intitolato \"En sommernatts dr\u00f8m\", ha raggiunto la diciassettesima posizione nell'estate del 2005. Nel 2006 la cantante ha partecipato alla prima edizione di \"Skal vi danse?\", la versione norvegese del format \"Strictly Come Dancing\".\nDina ha studiato legge all'Universit\u00e0 di Oslo, laureandosi nel 2010. Ha quindi iniziato a lavorare come avvocato presso il Ministero del Governo Locale e dello Sviluppo Regionale, pur continuando occasionalmente a tenere esibizioni musicali. Nel 2016 \u00e8 stata pubblicata una nuova versione del suo pi\u00f9 grande successo, \"Bli hos meg\"."}
{"id": "6903848", "revid": "37401", "url": "https://it.wikipedia.org/wiki?curid=6903848", "title": "Nosce te ipsum", "text": ""}
{"id": "6903851", "revid": "298229", "url": "https://it.wikipedia.org/wiki?curid=6903851", "title": "Ronald Morris", "text": ""}
{"id": "6903854", "revid": "2110845", "url": "https://it.wikipedia.org/wiki?curid=6903854", "title": "Alessandro Del Torso", "text": "Biografia.\nNato a Udine nel 1883 da famiglia nobile, aveva il titolo di conte. Pratic\u00f2 molti sport, tra cui scherma, tennis, equitazione, automobilismo, motociclismo, motonautica, bob e pattinaggio. Appassionato di alpinismo, insieme al triestino Emilio Comici effettu\u00f2 la prima ascensione al Dito di Dio, nel Gruppo del Sorapiss. A lui \u00e8 dedicato un bivacco sul Cimone del Montasio, nelle Alpi Giulie.\nNel 1919 divent\u00f2 il secondo presidente della storia dell'Udinese Calcio, allora \"Associazione Sportiva Udinese\", che salv\u00f2 dalle difficolt\u00e0 economiche nel 1923, vendendo alcuni dei suoi dipinti (era un pittore autodidatta, specializzato nei paesaggi alpini). Nello stesso anno lasci\u00f2 la carica a Francesco Dormisch.\nProprietario di una segheria, possedeva anche un palazzo e un giardino nella sua citt\u00e0, entrambi poi acquisiti dal Comune di Udine.\nA 44 anni partecip\u00f2 ai Giochi Olimpici di , nello skeleton singolo, terminando la gara al 7\u00ba posto in 3'14\"9. Nell'occasione fu il pi\u00f9 anziano della spedizione italiana alle Olimpiadi svizzere.\nMor\u00ec a Udine nel 1967, a 84 anni."}
{"id": "6903855", "revid": "404449", "url": "https://it.wikipedia.org/wiki?curid=6903855", "title": "Umberto Nordio (architetto)", "text": "Biografia.\nDopo aver frequentato il ginnasio comunale italiano \"Dante Alighieri\" di Trieste, si laure\u00f2 al Politecnico di Milano nel 1919, iniziando subito dopo un periodo di apprendistato a Trieste nei cantieri del padre Enrico Nordio, affermato architetto triestino, in particolare nella sede INAIL (1923-1935) e nel Palazzo di Giustizia (1912-1926). Tra le sue prime opere si evidenziano le case popolari ICAM in piazza Foraggi (1925-1926) e le case Incis in viale Miramare (1929), di impostazione ancora accademica, insieme a edifici pi\u00f9 utilitaristici come la Stazione marittima di Trieste (1926-1928).\nUmberto Nordio mantiene nelle sue opere un forte interesse per il gusto novecentista, ma tende a renderlo intercambiabile con soluzioni pi\u00f9 funzionaliste o talvolta dagli accenti classicisti monumentali. Dopo l'originale Casa del combattente e mausoleo di Guglielmo Oberdan (1929-1935) disegna diverse e contrastanti soluzioni per l'adiacente Casa del Balilla (1934), oggi sede della Regione e per la sede della RAS (1934).\nNegli stessi anni si apre a composizioni architettoniche pi\u00f9 dinamiche mentre dalla seconda met\u00e0 degli anni trenta la ricerca di un'architettura eloquente per l'ufficialit\u00e0 del regime fascista lo portano a partecipare agli importanti concorsi di progettazione a Roma per il Palazzo Littorio (1934), il Palazzo della Civilt\u00e0 Italiana (1937) e il Palazzo delle acque e della luce (1938). Ma \u00e8 a Trieste che realizza la sua maggiore opera di rappresentazione retorica del regime, nella nuova sede dell'universit\u00e0 (1938-1950).\nNel dopoguerra assume sempre pi\u00f9 un ruolo di guida per i giovani professionisti triestini e diventa una figura di riferimento per le istituzioni culturali e amministrative.\nL'attivit\u00e0 professionale \u00e8 molto intensa soprattutto nel primo decennio di ricostruzione postbellica, in cui Nordio ripropone gli stilemi delle sue ultime opere degli anni quaranta. In questo clima si inseriscono i progetti per il nuovo quartiere dell'Ente Fiera di Trieste (1949) e soprattutto il ruolo di guida del gruppo costituito con Romano Boico, Aldo Cervi e Vittorio Frandoli per la progettazione degli allestimenti delle principali navi da crociera degli anni cinquanta. Sempre pi\u00f9 spesso progetta in collaborazione con altri professionisti, come nel quartiere Ina-casa di Chiadino (1955-1965) o nella sistemazione degli interni nella foresteria del Palazzo del Governo di Trieste (1962-1963) e della sede del Consiglio regionale (1966).\nOpere.\nProgetti principali\nIntitolazioni.\nAlla memoria di Enrico e Umberto Nordio fu intitolato nel 1955 l'Istituto statale d'arte di Trieste, oggi liceo artistico."}
{"id": "6903857", "revid": "298229", "url": "https://it.wikipedia.org/wiki?curid=6903857", "title": "Irvin Roberson", "text": ""}
{"id": "6903859", "revid": "1186766", "url": "https://it.wikipedia.org/wiki?curid=6903859", "title": "Umberto Nordio", "text": ""}
{"id": "6903870", "revid": "729019", "url": "https://it.wikipedia.org/wiki?curid=6903870", "title": "Tour M\u00e9diterran\u00e9en 1990", "text": "La diciassettesima edizione della corsa ciclistica Tour M\u00e9diterran\u00e9en si svolse dal 14 al 19 febbraio 1990 su un percorso di 882 km ripartiti in 6 tappe (la quarta suddivisa in due semitappe). Fu vinta dal francese G\u00e9rard Ru\u00e9 della Castorama davanti allo svizzero Tony Rominger e al russo Viatcheslav Ekimov."}
{"id": "6903871", "revid": "446353", "url": "https://it.wikipedia.org/wiki?curid=6903871", "title": "Battaglia di Heligoland Bight", "text": ""}
{"id": "6903915", "revid": "729019", "url": "https://it.wikipedia.org/wiki?curid=6903915", "title": "Tour M\u00e9diterran\u00e9en 1991", "text": "La diciottesima edizione della corsa ciclistica Tour M\u00e9diterran\u00e9en si svolse dal 12 al 17 febbraio 1991 su un percorso di 807 km ripartiti in 6 tappe (la terza suddivisa in due semitappe). Fu vinta dall'australiano Phil Anderson della Motorola davanti allo svizzero Tony Rominger e allo spagnolo Juli\u00e1n Gorospe."}
{"id": "6903938", "revid": "729019", "url": "https://it.wikipedia.org/wiki?curid=6903938", "title": "Tour M\u00e9diterran\u00e9en 1992", "text": "La diciannovesima edizione della corsa ciclistica Tour M\u00e9diterran\u00e9en si svolse dall'11 al 16 febbraio 1992 su un percorso di 854 km ripartiti in 7 tappe (la quinta suddivisa in due semitappe). Fu vinta dal tedesco Rolf G\u00f6lz della Ariostea davanti ai francesi Ronan Pensec e Laurent Madouas."}
{"id": "6903956", "revid": "547034", "url": "https://it.wikipedia.org/wiki?curid=6903956", "title": "Tour M\u00e9diterran\u00e9en 1993", "text": "La ventesima edizione della corsa ciclistica Tour M\u00e9diterran\u00e9en si svolse dal 9 al 14 febbraio 1993 su un percorso di 769 km ripartiti in 6 tappe (la prima suddivisa in due semitappe). Fu vinta dal francese Charly Mottet della Novemail-Histor-Laser Computer davanti allo svizzero Heinz Imboden e al francese Pascal Lance."}
{"id": "6903957", "revid": "729019", "url": "https://it.wikipedia.org/wiki?curid=6903957", "title": "Assedio di Pondicherry (1793)", "text": "L\u2019Assedio di Pondicherry fu un'operazione coloniale militare delle prime fasi delle Guerre rivoluzionarie francesi. Gran Bretagna e Francia controllavano entrambi delle colonie nel Subcontinente indiano e quando la Convenzione Nazionale francese dichiar\u00f2 guerra alla Gran Bretagna il 1 febbraio 1793, su entrambi i fronti ci si prepar\u00f2 a battagliare in India. L'India britannica era incentrata sui principali porti di Bombay, Madras e Calcutta, amministrati dalla Compagnia delle Indie Orientali britanniche. L'India francese era governata da Pondicherry (moderna Puducherry) verso la Costa del Coromandel. Le forze inglesi in India erano considerevolmente pi\u00f9 forti di quelle francesi, col supporto non solo del British Indian Army ma anche del British Army e da distaccamenti della Royal Navy con uno squadrone al comando del contrammiraglio William Cornwallis. Le difese di Pondicherry, per contro, erano molto forti, ma la guarnigione locale era troppo piccola per poter far fronte al nemico e per giunta lo uno squadrone di fregate francesi pi\u00f9 vicino era d'istanza a \u00cele de France, troppo lontano per poter proteggere la costa dell'India francese.\nLa notizia dello scoppio della guerra impieg\u00f2 cinque mesi per raggiungere l'Oceano Indiano ma le forze inglesi, da poco coinvolte nella Terza guerra anglo-mysore, erano gi\u00e0 state mobilitate e pertanto ebbero un considerevole vantaggio su quelle francesi. Solo Pondicherry fu in grado di resistere all'avanzata degli inglesi e ne consegu\u00ec un assedio che perdur\u00f2 dal 1 agosto 1793, condotto dal colonnello John Braithwaite mentre Cornwallis impose un blocco navale in loco. Le forze inglesi costruirono trincee e batterie d'artiglieria spesso sotto pesante fuoco nemico. Venti giorni dopo la citt\u00e0 era sconfitta e Braithwaite inizi\u00f2 il bombardamento delle sue difese. Nel giro di qualche ora il colonnello Prosper de Clermont, comandante delle forze francesi, chiese la resa.\nAntefatto.\nNegli anni '90 del Settecento il Regno di Gran Bretagna possedeva uno degli imperi coloniali pi\u00f9 vasti del Subcontinente indiano, la cui amministrazione era di base ai porto di Calcutta nel Bengala, col supporto delle citt\u00e0 di Madras e Bombay ed una rete di diverse altre stazioni commerciali sussidiarie lungo la costa. L'amministrazione dell'India britannica era in gran parte delegata alla Compagnia britannica delle Indie Orientali che era in grado di sostenere autonomamente il British Indian Army in maniera permanente, col sostegno di uomini del British Army. Questa forza era stata da poco coinvolta nella Terza guerra anglo-mysore dal 1789 al 1792. Il supporto navale fornito dallo squadrone del contrammiraglio William Cornwallis a bordo della fregata \"HMS Minerva\" era stato fondamentale per il blocco della citt\u00e0 di Tellicherry.\nLa posizione militare dei francesi in India era molto pi\u00f9 debole di quella degli inglesi, dal momento che la madrepatria non aveva mai investito forti somme in queste colonie sin dallo scoppio della Guerra dei Sette anni nel 1754. I francesi disponevano di un gran numero di piccoli avamposti commerciali, tra cui Karaikal, Yanam, Mah\u00e9 e Chandernagore ma la colonia pi\u00f9 rilevante era certamente quella di Pondicherry, presso Madras. Pondicherry era fortemente fortificata come citt\u00e0, con difese moderne ed estese disegnate da Camille Charles Leclerc, Chevalier de Fresne, ma la locale guarnigione era troppo piccola per respingere un vero e proprio assedio. La Marina francese nell'Oceano Indiano allo scoppio della guerra comprendeva le due fregate \"Cyb\u00e8le\" e \"Prudente\" al comando del contrammiraglio Armand de Saint-F\u00e9lix ma erano di base alla distante \u00cele de France (moderne Mauritius).\nLe tensioni in Europa erano peggiorate dallo scoppio della Rivoluzione francese del 1789 e nel 1792 le Guerre rivoluzionarie francesi avevano avuto inizio con i primi scontri tra la Repubblica Francese e gli imperi austriaco e prussiano. Inizialmente la Gran Bretagna non era rimasta coinvolta nel conflitto, ma le relazioni diplomatiche con la Francia si deteriorarono rapidamente. Il 1 febbraio 1793, poco dopo l'esecuzione dell'ormai deposto Luigi XVI di Francia, la Convenzione Nazionale francese dichiar\u00f2 guerra alla Gran Bretagna ed alla Repubblica olandese. Per la lunga distanza da coprire, la notizia dello scoppio della guerra impieg\u00f2 cinque mesi a raggiungere l'India, passando attraverso il console britannico ad Alessandria, George Baldwin. Il 2 giugno la notizia raggiunse Madras e pass\u00f2 a Calcutta l'11 giugno. Il governatore generale dell'India, Lord Cornwallis, diede istruzioni per le operazioni contro i territori francesi in India. Lord Cornwallis, fratello di William, originariamente intendeva partecipare personalmente al combattimento di Pondicherry, ma gli venne sconsigliato.\nL'assedio di Pondicherry.\nL'ammiraglio Cornwallis era ancorato a Trincomalee nella Ceylon olandese quando seppe dello scoppio della guerra il 19 giugno. Egli immediatamente diede l'ordine alle proprie navi di salpare alla volta di Pondicherry, dove pose un blocco navale. Poco dopo cattur\u00f2 un mercantile francese che trasportava munizioni per i porti francesi e, dopo una breve sosta a Madras, la \"Minerva\" e tre altre navi catturarono la nave pirata francese \"Concorde\" lasciando Pondicherry il 3 luglio, catturando uno snow il 9 luglio. Il 13 luglio a sudest apparvero nuove navi e Cornwallis comprese che dovevano essere i tanto attesi rinforzi inglesi. Migliori indagini ad ogni modo gli suggerirono che si trattava in realt\u00e0 della nave francese \"Cyb\u00e8le\" (40 cannoni) e tre altri piccoli vascelli che portavano rifornimenti e unit\u00e0 di artiglieria a Pondicherry per rifornirne la guarnigione locale. La \"Cyb\u00e8le\" era infatti riuscita a fuggire dal blocco inglese.\nA terra, l'esercito a Madras venne posto sotto il comando del colonnello John Braithwaite. Dopo aver assemblato le proprie forze a Wallyabad, Braithwaite marci\u00f2 su Pondicherry, occupando Villenore a sudest ed Arian Coupang a sud, tagliando cos\u00ec ogni via di fuga alla guarnigione della citt\u00e0. Il 28 luglio, Braithwaite raggiunse la citt\u00e0 e stabil\u00ec le proprie posizioni su Red Hill che dominava Pondicherry, inviando richieste al suo comandante il colonnello Prosper de Clement per la resa. La richiesta venne rifiutata e Braithwaite ordin\u00f2 ai suoi uomini del 71\u00ba e 74\u00ba fanteria di occupare le posizioni a sud della citt\u00e0 il 30 luglio, manovra che si svolse sotto il costante e pesante fuoco nemico dai bastioni. Questa mossa ad ogni modo, seppur pericolosa, si dimostr\u00f2 una finta in quanto il vero obbiettivo di Braithwaite era quello di lanciare l'assalto principale all'angolo nordest dove le difese erano pi\u00f9 deboli ed il terreno appariva pi\u00f9 secco.\nVennero fatti dei tentativi quindi di stabilire delle batterie d'artiglieria ad ovest ed a nord della citt\u00e0, ma questi sforzi vennero vanificati dalle pesanti piogge che ritardarono la costruzione delle necessarie trincee, portando anche a numerose perdite tra le file degli inglesi. Il fuoco fu particolarmente pesane a nord della citt\u00e0 il 12 agosto. Le operazioni per sistemare le batterie d'artiglieria proseguirono per diversi giorni ancora; il 15 agosto, il tenente colonnello George Maule, capo ingegnere di Braithwaite, venne ucciso da una palla di cannone di ritorno da una sua ispezione notturna delle trincee. La notte del 21 agosto il grosso dell'artiglieria, nota come \"Royal Battery\", venne danneggiata dai francesi, ma gi\u00e0 la mattina del 22 agosto vennero apportate le necessarie riparazioni.\nCoi primi colpi sparati dalla Royal Battery, le difese francesi tacquero. Il fuoco inglese si fece pi\u00f9 intenso verso mezzogiorno quando venne montata anche una batteria di mortai ed alle 16:30 i francesi issarono la bandiera bianca sui bastioni della citt\u00e0. Clermont chiese 24 ore di tempo per negoziare la resa, ma Braithwaite gli concesse sino alle 08:00 del giorno successivo, periodo durante il quale comunque gli inglesi continuarono a costruire le loro trincee per ogni evenienza. Clermont, isolato e senza supporti, accett\u00f2 i termini della resa e la mattina successiva l'esercito di Braithwaite entr\u00f2 in citt\u00e0 e ne prese possesso, sebbene la guarnigione francese si fosse ubriacata nella notte e fosse formalmente incapace di arrendersi a dovere.\nConseguenze.\nLe perdite inglesi nello scontro ammontarono a 88 morti e 131 feriti e furono quindi relativamente pesanti; le perdite francesi non sono state riportate dagli storici dell'epoca ma si pensa che furono ben poche e limitate solo ad alcuni difensori esposti al fuoco degli inglesi nell'unico giorno di bombardamenti dell'assedio. Vennero catturati per\u00f2 654 soldati francesi e 1014 sepoy con 167 fucili di varie dimensioni e materiali e molte munizioni. Altrove le altre colonie francesi in India come Karaikal, Yanam, Mah\u00e9 e Chandernagore si arresero poco dopo senza combattere, assicurando agli inglesi il dominio del Subcontinente indiano. \u00c8 stato notato dagli storici come le forze navali inglesi nella Baia del Bengala fossero stranamente molto deboli durante questo periodo e la \"Minerva\" era l'unica nave da guerra attiva in zona. I francesi fecero ogni sforzo per catturare i loro territori indiani perduti nel corso della guerra, ma li riottennero solo sulla base dei termini della Pace di Amiens del 1802."}
{"id": "6903966", "revid": "144796", "url": "https://it.wikipedia.org/wiki?curid=6903966", "title": "Compagnia delle Indie Orientali britanniche", "text": ""}
{"id": "6903974", "revid": "547034", "url": "https://it.wikipedia.org/wiki?curid=6903974", "title": "Tour M\u00e9diterran\u00e9en 1994", "text": "La ventunesima edizione della corsa ciclistica Tour M\u00e9diterran\u00e9en si svolse dal 8 al 13 febbraio 1994 su un percorso di 727 km ripartiti in 6 tappe (la prima e la quinta suddivise in due semitappe). Fu vinta dall'italiano Davide Cassani della MG Boys Maglificio-Technogym davanti al russo Evgenij Berzin e al francese Laurent Brochard."}
{"id": "6904062", "revid": "287204", "url": "https://it.wikipedia.org/wiki?curid=6904062", "title": "Assedio di Pondicherry", "text": "La voce Assedio di Pondicherry (o Pondich\u00e9ry) pu\u00f2 fare riferimento alle seguenti voci:"}
{"id": "6904077", "revid": "256896", "url": "https://it.wikipedia.org/wiki?curid=6904077", "title": "Isola Boscone", "text": ""}
{"id": "6904079", "revid": "104458", "url": "https://it.wikipedia.org/wiki?curid=6904079", "title": "Regione di Mauricie", "text": ""}
{"id": "6904088", "revid": "599013", "url": "https://it.wikipedia.org/wiki?curid=6904088", "title": "Tour M\u00e9diterran\u00e9en 1996", "text": "La ventitreesima edizione della corsa ciclistica Tour M\u00e9diterran\u00e9en si svolse dal 14 al 18 febbraio 1996 su un percorso di 635 km ripartiti in 6 tappe. Fu vinta dal belga Frank Vandenbroucke della Mapei-GB davanti agli italiani Fabio Baldato e Wladimir Belli."}
{"id": "6904097", "revid": "124123", "url": "https://it.wikipedia.org/wiki?curid=6904097", "title": "Island Guizzo", "text": "Giovanni Comisso lo defin\u00ec il pittore della citt\u00e0 di Treviso per ispirazione e per inno corale, complet\u00f2 regolari studi nella terra natale ed inizi\u00f2 la sua preparazione artistica nel vicino capoluogo della Marca Trevigiana e Venezia. Meditando sulle opere pittoriche dei maggiori Maestri veneti del Cinquecento e, sulle orme del collega Nino Springolo, ci cantava le soavi solitudini del paesaggio montelliano (Montello colle).\nInternato in un campo di concentramento, esperienza che lo condizion\u00f2 nella sua prima produzione, dopo la liberazione, Island riprese l\u2019attivit\u00e0 artistica, che divenne lo scopo della sua vita. Gi\u00e0 nel 1952 lasci\u00f2 la piccola provincia veneta, che gli sembrava circoscritta da ristretti orizzonti per Roma, la capitale, che in quegli anni conosceva lo splendore della Dolce Vita, del cinema neorealista, di una internazionalit\u00e0 che, dopo gli anni duri dell\u2019adattamento artistico, lo port\u00f2 ad essere parte integrante dei movimenti culturali di via Margutta e del Babuino.\nL\u2019amico Giorgio de Chirico, col quale strinse forti rapporti di amicizia, lo defin\u00ec pittore di forte temperamento, uno dei ritrattisti pi\u00f9 efficaci dell\u2019epoca, conoscitore del disegno e dotato di una sensibilit\u00e0 non comune. Ottenne un posto d\u2019onore nella critica artistica romana, una fama che lo port\u00f2 ad essere protagonista di un periodo che fece epoca con la produzione di centinaia di opere. Ritrattista di personaggi del mondo della cultura e dello spettacolo, da Aldo Fabrizi a Ornella Vanoni, protagonista di numerose esposizioni e cinegiornali, nominato dalle maggiori riviste specializzate e coronato da prestigiosi premi, fra i quali il Marc'Aurelio, il massimo riconoscimento della citt\u00e0 Eterna.\nDurante i numerosi periodi artistici, per\u00f2, non dimentic\u00f2 mai la sua terra; talvolta lacerato dalla nostalgia, fu pendolare fra Roma, Treviso e il Montello, dove ebbe i primi contatti con l\u2019arte del passato che esalt\u00f2 la parte migliore della sua attivit\u00e0 pittorica e la critica ufficiale. Anche nel capoluogo della Marca Island contribu\u00ec ad arricchire il fervore culturale senza precedenti fra gli anni \u201950 e \u201970 del secolo passato. Lo scultore Memi Gasparini fu per lui un valido compagno di battaglie artistiche e collega di numerose collettive, come lo furono tanti altri artisti ed intellettuali trevigiani, da Giuseppe Mazzotti a Giovanni Comisso col quale strinse una forte amicizia e un intenso rapporto epistolare. Non possiamo poi dimenticare le rivalit\u00e0 artistiche alcune mai placate, come quella con il conterraneo Ottorino Stefani, che lo defin\u00ec pittore complesso, entusiasta ed imprevedibile, anch\u2019esso cantore del paesaggio montelliano e del quale Island fu anche maestro. Artista globale quale era, collabor\u00f2 anche con musicisti, le sue opere ispirarono il pianista Aldo Mantia.\nOggi le opere del Guizzo per la maggior parte sono conservate in collezioni private sparse in tutta Italia, ma anche in Canada e USA, oltre che al Museo di Roma a palazzo Braschi. Dipinse per luoghi pubblici fra i quali gli altari laterali della chiesa degli Oblati a Treviso, la chiesa parrocchiale di Volpago e della frazione di Belvedere. Island mor\u00ec a Roma nel 1987, ma per sua volont\u00e0 fu seppellito nel cimitero di Volpago del Montello."}
{"id": "6904116", "revid": "73843", "url": "https://it.wikipedia.org/wiki?curid=6904116", "title": "Tour M\u00e9diterran\u00e9en 1997", "text": "La ventiquattresima edizione della corsa ciclistica Tour M\u00e9diterran\u00e9en si svolse dal 12 al 16 febbraio 1997 su un percorso di 677 km ripartiti in 6 tappe. Fu vinta dal francese Emmanuel Magnien della Festina-Lotus davanti agli italiani Michele Bartoli e Francesco Frattini."}
{"id": "6904138", "revid": "729019", "url": "https://it.wikipedia.org/wiki?curid=6904138", "title": "Tour M\u00e9diterran\u00e9en 1998", "text": "La venticinquesima edizione della corsa ciclistica Tour M\u00e9diterran\u00e9en si svolse dal 11 al 15 febbraio 1998 su un percorso di 660 km ripartiti in 6 tappe. Fu vinta dall'italiano Rodolfo Massi della Casino davanti al danese Bo Hamburger e al francese Richard Virenque."}
{"id": "6904139", "revid": "62004", "url": "https://it.wikipedia.org/wiki?curid=6904139", "title": "Tour M\u00e9diterran\u00e9en 1999", "text": "La ventiseiesima edizione della corsa ciclistica Tour M\u00e9diterran\u00e9en si svolse dal 10 al 14 febbraio 1999 su un percorso di 686 km ripartiti in 5 tappe (la terza suddivisa in due semitappe). Fu vinta dall'italiano Davide Rebellin del Team Polti davanti all'olandese Michael Boogerd e all'italiano Wladimir Belli."}
{"id": "6904140", "revid": "729019", "url": "https://it.wikipedia.org/wiki?curid=6904140", "title": "21\u00ba Gruppo caccia terrestre", "text": "Il XXI Gruppo caccia terrestre \u00e8 un gruppo caccia della Regia Aeronautica, inizialmente costituito a Salonicco nel 1918, fu disciolto e ricostituito nuovamente nel 1939, cambi\u00f2 denominazione in 21\u00ba Gruppo nella neo costituita Aeronautica Militare dopo la seconda guerra mondiale. Durante la Seconda Guerra Mondiale fu inserito inizialmente nell'organico del 51\u00ba Stormo, anche del 52\u00ba Stormo quando il 51\u00b0 fu disciolto durante la 2\u00aa guerra mondiale, e nuovamente reinserito nell'organico del 51\u00ba Stormo nel primo dopoguerra; dal 1964 dal neo ricostituito 53\u00ba Stormo sull'aeroporto Natale e Silvio Palli di Cameri (NO).\nFu un gruppo caccia, inizialmente bombardieri e poi intercettori ognitempo (AWX) da quando adott\u00f2, nella seconda met\u00e0 degli anni 50, il caccia F-86K, sostituito poi dal F-104, prima in versione G, poi S ed S ASA, ed in ultimo dal caccia Tornado F3 ADV.\nOggi come 21\u00ba Gruppo volo \u00e8 inserito nell'organico del 9\u00ba Stormo Francesco Baracca sull'aeroporto di Grazzanise (CE), dedicato alle operazioni di CSAR (Combat SAR) in supporto alle operazioni speciali, con elicotteri HH-212/A AMI-SAR e HH-212 ICO.\nStoria.\nPrima guerra mondiale.\n73\u00aa Squadriglia caccia (73\u00aa Squadriglia Nieuport).\nLa 73\u00aa Squadriglia (che fu gi\u00e0 4\u00aa Squadriglia caccia di Verona facente parte del III Gruppo, e cos\u00ec ridenominata il 15 aprile 1916 quando poi entr\u00f2 a comporre il IX Gruppo il 10 aprile 1917, per poi cambiare nuovamente denominazione in 121\u00aa SAML il 20 settembre 1917) fu nuovamente costituita in Macedonia il 10 novembre 1917 con la 1\u00aa Sezione della 83\u00aa Squadriglia Nieuport (da qui poi il nome di 73\u00aa Squadriglia Nieuport), che opera a Salonicco in appoggio alle truppe della 35\u00aa Divisione. Il suo comandante \u00e8 il tenente Ernesto Bonavoglia, e comandante interinale fino a fine anno \u00e8 il tenente Giovanni Righi. Particolarit\u00e0 dell'83\u00aa Squadriglia \u00e8 che venne costituita in pi\u00f9 sezioni che operavano separatamente, di cui la 1\u00aa Sezione fu costituita per la Macedonia, e part\u00ec il 16 maggio 1917 imbarcandosi a Taranto sulla nave Savoia. Il 1\u00ba giugno ebbe il primo aeroplano montato a Dudlar, l'8 giugno il reparto si trasfer\u00ec a Kremsan, dove aveva sede anche la 47\u00aa Squadriglia Farman, ed il 22 giugno ebbe la sua prima missione di caccia con il primo combattimento. Il 10 dicembre la Sezione viene trasformata in Squadriglia assumendo il numero di 73\u00aa. Nel periodo di servizio come Sezione dell'83\u00aa Squadriglia effettu\u00f2 189 voli con 15 combattimenti, e rivendic\u00f2 l'abbattimento di due velivoli.\nLa 73\u00aa Squadriglia Nieuport \u00e8 dotata di velivoli Nieuport 17 e Nieuport 11, ed ha in carico uno SPAD. La Squadriglia \u00e8 stanziata a \"quota 619\" a 20 km a sud di Monastir; ad inizio primavera 1918 riceve alcuni Nieuport 27. Il 25 maggio 1918 entra nell'organico del XXI Gruppo di nuova costituzione.\n111\u00aa Squadriglia SAML.\nLa formazione della 111\u00aa Squadriglia SAML \u00e8 ordinata il 3 marzo 1917, l'unit\u00e0 viene formata al Centro Formazione Squadriglie di Arcade, e riceve gli apparecchi in aprile sul campo della Comina. A met\u00e0 aprile viene trasferita sul campo di Campoformido, e inizia il servizio di guerra il 21 aprile 1917 alle dipendenze del X Gruppo in sostituzione della disciolta 33\u00aa Squadriglia. Da questa proviene il suo comandante, il capitano Mario Ajmone Cat. All'inizio ha in organico sei velivoli SAML su due sezioni, e nove piloti, una terza sezione viene formata sul campo di Aviano il 5 maggio per la difesa diurna e notturna di Udine.\nIl primo volo di guerra della 111\u00aa \u00e8 compiuto il 2 maggio 1917. Il 31 luglio tutto il materiale della Squadriglia viene trasferito alla 114\u00aa Squadriglia, insieme ai tenenti osservatori Emilio Benini e Agostino Ancillotto; poi la 111\u00aa Squadriglia \u00e8 trasferita a Taliedo per riequipaggiarsi, poich\u00e9 \u00e8 destinata a dislocarsi in Macedonia, dove l'Arm\u00e9e de l'Orient, comprendente la 35\u00aa Divisione fanteria italiana, combatte contro i bulgari e i loro alleati tedeschi.\nIl 30 agosto 1917 la 111\u00aa Squadriglia \u00e8 inviata oltremare partendo il 13 settembre da Taranto. Il 5 ottobre la sua 1\u00aa Sezione arriva a Dudlar, prendendo il posto della disciolta 47\u00aa Squadriglia Fairman. L'8 di ottobre i primi aerei arrivano a Sakulevo. Il 20 Ottobre il capitano Ajmone Cat effettua alcuni voli sui campi alleati per far conoscere la forma dei SAML. Il primo volo operativo avviene il 27 ottobre con Ajmone Cat ed il tenente osservatore Tuzi. A Novembre i voli diminuiscono per il maltempo, ma sono fatte missioni di ricognizione e lancio manifestini. A Gennaio 1918 la Squadriglia incomincia ad usare il radiotelegrafo per i collegamenti con le artiglierie.\nLa costituzione del Gruppo.\nIl 25 maggio 1918 la 111\u00aa Squadriglia entra a far parte del XXI Gruppo, di cui assume il comando Ajmone Cat, per cui il 1\u00ba giugno il capitano Ercole Guadagni assume il comando della Squadriglia.\nLo stesso giorno, con circolare del Regio Esercito Italiano (N\u00b0 di protocollo 69459 del 24 maggio 1918, 'Costituzione Gruppo Macedonia'), veniva costituito, in Macedonia a Salonicco, il XXI Gruppo Aeroplani riunendo, sotto un unico comando, il Deposito Aereo Avanzato di Dudlar, la 73\u00aa Squadriglia Nieuport, e la 111\u00aa Squadriglia SAML, gi\u00e0 operanti in quel teatro da alcuni mesi.\n \"Sotto la data del 25 corrente le due squadriglie della Macedonia, 111^ SAML e 73^ NI., costituiranno un Gruppo che assumer\u00e0 la denominazione di XXI\u00b0 Gruppo Aeroplani. L'attuale Comandante della 111\u00aa SAML, Capitano Ajmone Cat Sig. Mario ceder\u00e0 il Comando della Squadriglia ed assumer\u00e0 il Comando interinale del Gruppo. Sar\u00e0 al pi\u00f9 presto provveduto per l'organico del personale e materiale del Comando del Gruppo.-\"\nIl neo-costituito Gruppo, agli ordini del capitano pilota Mario Ajmone Cat, trovava iniziale e temporanea sistemazione presso il Comando della 111\u00aa Sq. a Kremjan, mentre la 73\u00aa Sq. continu\u00f2 ad operare dal piccolo aeroporto di Negochani situato a circa 10 km ad ovest di Kremjan. Dopo brevissimo tempo il Comando del XXI Gruppo e della 111\u00aa Sq. trovarono definitiva sistemazione all'aeroporto di Bac, a circa 35 km a sud-est di Monastir .\nAlla costituzione del Gruppo la 73^ Sq. era comandata dal Ten. Pil. Vittorio De Biasi ed equipaggiata con i veloci velivoli da caccia Nieuport Ni.11, Ni.17, e Hanriot HD.1; il tenente De Biasi avrebbe comandato la Squadriglia fino al termine della campagna.\nDiversa fu la sorte della 111\u00aa Sq., al Cap. Pil. Ajmone Cat subentr\u00f2 il Cap. Pil. Ercole Guadagni. La Squadriglia era inizialmente equipaggiata con i velivoli biposto SAML S2, macchine da bombardamento e ricognizione poco potenti e veloci. I SAML ben presto denunciarono una precoce usura a causa dell'intenso utilizzo al quale furono sottoposti, ragione per la quale furono rapidamente sostituiti con i nuovi, pi\u00f9 potenti e meglio equipaggiati Pomilio P.E. e FIAT Ansaldo SVA 5.\nLa missione assegnata al XXI Gruppo consisteva nello svolgimento di azioni di ricognizione, bombardamento e guida al tiro di artiglieria in supporto alle forze di terra della 35\u00aa Divisione del Regio Esercito, attraverso l'impiego coordinato delle due Squadriglie alle proprie dipendenze, e delle Forze Aeree francesi operanti nello stesso teatro.\nIn questo periodo il XXI Gruppo si trov\u00f2 a dover superare notevoli difficolt\u00e0 legate alla precaria sistemazione logistica del personale, ed anche ai limitati approvvigionamenti di scorte, i quali non erano altro che la diretta conseguenza della notevole distanza, circa 200 km, dal Deposito di Dudlar, ma anche dalla decisa azione di interdizione delle forze nemiche contro i convogli di rifornimento nel Mar Adriatico. Nonostante ci\u00f2 il XXI Gruppo continu\u00f2 a prestare il proprio contributo a supporto delle truppe, e il 29 settembre 1918 la Bulgaria, stremata dall'offensiva Alleata, firmava l'Armistizio.\nIl 4 Ottobre 1918 il XXI Gruppo Aeroplani cessava le operazioni di guerra; da quel momento e fino alla met\u00e0 dell'anno successivo le Squadriglie continuarono a volare effettuando missioni addestrative e di ricognizione sul confine.\nComplessivamente la 73\u00aa Squadriglia fu poco impegnata, per la scarsezza dei mezzi ed il cattivo tempo, ma effettu\u00f2 numerosi voli di crociera e di scorta. Fu parecchio ostacolata comunque per le cattive qualit\u00e0 del materiale, e la scarsit\u00e0 di ricambi, soprattutto dei Ni.27. In complesso effettu\u00f2 384 voli di guerra, e sostenne 27 combattimenti aerei senza vittorie riconosciute. Furono decorati di Medaglia d'Argento Righi, di Bronzo Beria d'Argentine. L'unit\u00e0 torn\u00f2 in Italia nell'agosto del 1919 e il 15 fu sciolta.\nLa 111\u00aa Squadriglia effettu\u00f2 600 voli di guerra, di cui 257 ricognizioni in Macedonia, oltre 3000 fotografie, diretti 90 tiri di artiglieria, 145 bombardamenti, due aerei avversari abbattuti, un aereo perso oltre le linee, e quattro gravemente colpiti e costretti ad atterraggi fuori campo, sette morti, fra cui due comandanti, tre feriti gravi, 16 Medaglie d'Argento e 2 di Bronzo. La Squadriglia rimane a Bac fino a tutto dicembre 1918, l'ultimo giorno dell'anno precipita un Pomilio ed entrambi i membri dell'equipaggio periscono, assume quindi il comando il tenente Abbriata. A marzo del 1919 tutti i velivoli sono riportati a Dudlar, e a Maggio la Squadriglia accoglie i Caproni e gli SVA che al comando di Mercanti stanno compiendo il volo da Roma a Costantinopoli. Il 27 giugno tutti i velivoli sono messi fuori uso da un'esplosione, il 1\u00ba luglio Ajmone Cat torna a volare con uno SVA. La 111\u00aa Squadriglia torna in Italia nell'agosto del 1919 ed il 15 \u00e8 sciolta.\nPer i meriti di guerra e temerariet\u00e0 dimostrata, allo scioglimento del XXI Gruppo Aeroplani nell\u2019agosto del 1919, le onorificenze di Gruppo sono le seguenti: 17 medaglie d\u2019argento al Valore, 3 medaglie di bronzo al Valore, 2 Croci di Guerra, e due promozioni per meriti di guerra.\nLa ricostituzione.\nIl 29 maggio 1939 veniva ricostituito, sull'Aeroporto di Ciampino Sud, il XXI Gruppo C.T. (Caccia Terrestre). Dopo essere rimasto autonomo per alcuni mesi, esso entra a far parte, insieme al XX Gruppo, dell'organico del costituito 51\u00ba Stormo Caccia, anch'esso sull'aeroporto di Ciampino Sud, il 1\u00ba ottobre 1939, e posto alle dipendenze della 3\u00aa Zona Aerea di Roma.\n Con il Foglio d'Ordini Riservato N\u00b0 029, il 25 settembre 1939 avviene la costituzione del 51\u00ba Stormo Caccia Terrestre:\n\"Sotto la data del 1\u00ba ottobre 1939-XVII si costituiscono i sottonotati Comandi e Reparti da caccia terrestre;\nSotto la stessa data il Comando ed i Reparti del XXI Gruppo C. T., a modifica di quanto disposto con il Foglio d'Ordini riservato n. 014 in data 29 maggio 1939-XVII, cessano dalle dipendenze del Comando del 52\u00ba Stormo e passano a quella del Comando del 51\u00ba Stormo con il seguente ordinamento:\nIl XXI Gruppo, comandato dal Magg. Pil. Vezio Mezzetti, era equipaggiato con i nuovi caccia monoplano da poco entrati in linea nella Regia Aeronautica: i Fiat G.50 Bis.\nIl 3 giugno 1940, alla vigilia dello scoppio delle ostilit\u00e0, il Gruppo rischierava la 356\u00aa Squadriglia presso l'aeroporto napoletano di Capodichino da dove avrebbe operato, in seguito, autonomamente. \nLa seconda guerra mondiale.\nIl 10 giugno 1940, data di ingresso dell'Italia nel secondo conflitto, il XXI Gruppo riceveva l'incarico della difesa dello spazio aereo attorno alla capitale e alla citt\u00e0 di Napoli quando era al comando del Magg. Giovanni Buffa a Ciampino Sud con la 354\u00aa (11 G 50) e 355^ (8 G 50 e 2 Fiat C.R.32).\nIl 27 settembre dello stesso anno il Gruppo, passato al comando del Magg. Pil. Giovanni Buffa, cessava di far parte del 51\u00ba Stormo (messo in posizione quadro) ed entrava a far parte del 52\u00ba Stormo continuando a svolgere il servizio di vigilanza e interdizione nei cieli di Roma e Napoli.\nIl 7 marzo 1941 assumeva il comando di Gruppo il Cap. Pil. Gustavo Adolfo Garretto, e proprio in questo periodo nasceva il primo distintivo di Gruppo: un centauro armato di arco e frecce dipinto in bianco su campo nero racchiuso da uno scudo.\nTra aprile e settembre del 1941 la 356\u00aa Sq. e la 386\u00aa Sq. che era entrata in organico dopo che le Squadriglie 354\u00aa e 355\u00aa furono destinate al 24\u00ba Gruppo, furono rischierate alternativamente sulle basi di Galatina (LE) e Monserrato (CA) con compiti di bombardamento a terra e scorta ai convogli navali. In quel periodo il Gruppo transit\u00f2 sui migliori Macchi C.200, e consegu\u00ec una nuova vittoria, da parte del Cap. Bruno Mondini, con l'abbattimento di un Blenheim impegnato in un'azione di attacco sul campo di Monserrato. Il 1\u00ba ottobre entrambe le Squadriglie fecero ritorno sull'aeroporto di Capodichino e da qui continuarono fino alla fine del 1941.\nCon il 1\u00ba gennaio 1942, il 21\u00ba Gruppo cessava di far parte del 52\u00ba Stormo e, rinforzato con l'arrivo della 382\u00aa Squadriglia dal 10 Febbraio, diveniva a tutti gli effetti 21\u00ba Gruppo Caccia Autonomo.\nDopo circa quattro mesi di attivit\u00e0 bellica, vigilanza ed interdizione del cielo di Napoli, il 21\u00ba Gruppo Caccia Autonomo, al comando del Magg. Pil. Ettore Foschini, riceveva l'ordine di trasferimento per il fronte russo, dove avrebbe dato il cambio al 22\u00ba Gruppo nel Corpo di spedizione italiano in Russia. La 356\u00aa del Capitano Virginio Teucci, 386\u00aa del Cap. Bruno Mondini e 361\u00aa del Cap. Francis Leoncini decollavano dal campo di Capodichino ed a tappe forzate atterravano a Stalino (Donec'k) tra il 4 ed il 5 Maggio del 1942. Il rischieramento del reparto si completava, con l'arrivo della 382\u00aa Squadriglia del Cap. Enrico Candio, ultima a lasciare l'Italia, il giorno 24 maggio con i Macchi C.202.\nIl gruppo abbatte 5 velivoli nemici in maggio, 5 in giugno e 11 in luglio. Dal 9 luglio 1942 viene inquadrato nell'8\u00aa Armata (Regio Esercito).\nAgli inizi di agosto, mese che doveva segnare l'avvio della controffensiva russa, il Gruppo subiva diversi arretramenti da Mercavka a Vorosiligrad e poi Obliskaja, iniziando cos\u00ec un'azione di ordinato ripiegamento dalle posizioni avanzate conquistate durante la prima parte della Campagna.\nIl 6 agosto, gli MC 200 (che disponevano di due bombe alari da 50 kg) eseguono una missione di bombardamento ad est del Don colpendo truppe sovietiche d'artiglieria e fanteria.\nA settembre il Gruppo riceve dodici Macchi M.C.202 equamente ripartiti tra le quattro Squadriglie (356\u00aa, 361\u00aa, 382\u00aa, 386\u00aa).\nTra la met\u00e0 di ottobre e la met\u00e0 di novembre, gli MC 200 e MC 202 continuarono, a prezzo di molte perdite a causa sia dall'aviazione che dalla contraerea russa, negli attacchi a bassa quota, colpendo principalmente colonne motorizzate ed ammassamenti di truppe.\nIn dicembre, ci\u00f2 che restava del Gruppo (32 MC 200 ed 11 MC 202]) esegue una serie quasi continua di attacchi a volo radente contro i nuclei corazzati e motorizzati nemici che entrano nelle retrovie dell'8\u00aa Armata. Con temperature anche di 40-45 gradi sotto zero, con i carrelli e il brandeggio delle armi di bordo bloccati dal ghiaccio (con quelle temperature gli oli lubrificanti della Regia si indurivano diventando una specie di colla), i Macchi si alzarono in volo dai campi coperti da neve ed attaccati dai caccia-bombardieri sovietici per cercare di supportare quello che rimaneva delle posizioni difensive italiane.\nLa lotta proseguiva aspra e tra crescenti difficolt\u00e0 fino alla prima met\u00e0 del gennaio 1943, che verr\u00e0 ricordato per la rigidissima temperatura che blocc\u00f2 la quasi totalit\u00e0 delle operazioni. Nonostante ci\u00f2 il 17 gennaio una pattuglia di 25 velivoli (quando il gruppo ormai disponeva di 30 M.C.200 e 9 M.C.202) decollava per una missione di mitragliamento nella zona di Millerovo, in quella che sarebbe stata l'ultima azione di guerra del 21\u00ba Gruppo sul Fronte Orientale. Il 18 gennaio il comandante riceveva l'ordine di arretrare dapprima sull'aeroporto di Stalino e da qui a Zapori\u017e\u017eja. Il 20 febbraio 1943 il Gruppo era a Odessa in attesa di rimpatriare; il 15 aprile successivo il Gruppo lasciava Odessa e dopo quattro tappe giungeva, sul finire del mese, sull'aeroporto fiorentino di Peretola. Al rientro, il 23 aprile, la 382\u00aa Squadriglia fu disciolta.\nPer circa un mese piloti e specialisti lavorarono per ricostruire materialmente e moralmente il Gruppo decimato dai tanti mesi di dura lotta, ed a met\u00e0 maggio il reparto veniva trasferito sull'aeroporto siciliano di S. Giuseppe di Chinisia (TP), con il compito di contrastare lo strapotere e l'offensiva alleata proveniente dal Canale di Sicilia.\nL'eroico comportamento dei reparti, ormai ridotti a pattuglie di pochi aerei, non riusciva a rallentare il ritmo delle offensive, n\u00e9 a frenare l'avanzata anglo-americana; in conseguenza di ci\u00f2 il 21\u00ba Gruppo veniva arretrato in Puglia con la 356\u00aa Sq. e la 361\u00aa Sq. dislocate a Gioia del Colle (BA), e la 386\u00aa Sq. a Manduria (TA).\nNel primo pomeriggio dell'8 settembre 1943, poche ore prima dell'annuncio dell'armistizio e della fine delle ostilit\u00e0 contro gli Alleati, il 21\u00ba Gruppo compie quello che pi\u00f9 fonti sostengono essere l'ultimo combattimento aereo della Regia Aeronautica prima della firma dell'armistizio.\nNell'autunno 1943 le tre squadriglie, decentrate sui due campi di Gioia del Colle e Manduria, ricevevano l'ordine di ricongiungersi presso l'aeroporto di Galatina (LE); da questa nuova sede iniziavano le prime missioni di mitragliamento al di l\u00e0 del Mare Adriatico, compiute con gli ultimi M.C. 202 e alcuni Reggiane RE 2001 di recente assegnazione.\nIl 12 novembre, cinque Re.2001 e nove MC 202 effettuano un attacco contro aerei tedeschi sul campo di Berat.\nIl 1\u00ba gennaio 1944 il 21\u00ba Gruppo veniva nuovamente inglobato nel 51\u00ba Stormo, con il 20\u00ba Gruppo ed il 155\u00ba Gruppo, con i quali in sede di riorganizzazione divideva le proprie Squadriglie e passa i Re.2001 al 101\u00ba gruppo Tuffatori del 50\u00ba stormo; ridefinita l'organizzazione al 21\u00ba Gruppo rimaneva la originaria 386\u00aa Squadriglia, alla quale si affiancava la 351\u00aa Squadriglia proveniente dal 155\u00ba Gruppo. Con il 4\u00ba e 5\u00ba Stormo, anch'essi rischierati a Galatina, il 51\u00ba Stormo completava il quadro del nuovo Raggruppamento Caccia della ricostituita Aeronautica. Il 3 luglio il reparto veniva trasferito sulla base di Campomarino (Termoli) dove gi\u00e0 si erano trasferiti gli altri due Gruppi dello Stormo; in agosto gli M.C.202 del Gruppo vennero spostati a Leverano (BA). L'ultimo trasferimento del periodo bellico avveniva tra il 14 e il 19 ottobre 1944 con il ritorno, per la terza volta, sulla base di Galatina; da qui con gli ultimi M.C.202 e M.C.205 il Gruppo continu\u00f2 a combattere anche durante i primi mesi del 1945. Il 31 Gennaio il Gruppo perdeva il suo ultimo pilota in tempo di guerra precipitato al suolo durante un volo di collaudo. Pochi mesi dopo, il 25 aprile 1945, l'Italia usciva dal secondo conflitto mondiale."}
{"id": "6904141", "revid": "123221634", "url": "https://it.wikipedia.org/wiki?curid=6904141", "title": "Giovanni Poggi", "text": "Biografia.\nPoggi nacque a Firenze da Luigi e da Assunta Papini. \nIntraprese la carriera di funzionario delle Antichit\u00e0 e belle arti all\u2019indomani dell\u2019approvazione della nuova legge dello Stato italiano, legge 12 giugno 1902 n. 185 (\u00abConservazione dei monumenti e degli oggetti di antichit\u00e0 e d\u2019arte\u00bb), e ricopr\u00ec fin dal 1904 il ruolo di ispettore straordinario delle Regie Gallerie di Firenze. Poggi in qualit\u00e0 di funzionario delle Belle arti diresse fin dal 1906 il Museo nazionale del Bargello, e dal 1912 la Galleria degli Uffizi.\nFondatore e condirettore della pubblicazione \"Rivista d'arte\".\nNel 1913 Poggi riusc\u00ec a far recuperare la Gioconda, trafugata due anni prima dal museo parigino del Louvre. Poggi era stato contattato dall'antiquario fiorentino Alfredo Geri per verificarne l'autenticit\u00e0 dopo essere venuto in contatto con Vincenzo Peruggia che ingenuamente pensava di rivendere il famoso quadro che egli stesso aveva, nel 1911, sottratto dal Museo del Louvre.\nSe ancora oggi possiamo ammirare molte delle opere presenti nei musei e nelle chiese di Firenze ai tempi della Seconda guerra mondiale lo dobbiamo in gran parte a lui in quanto attu\u00f2, all'indomani dell'entrata in guerra dell'Italia, un piano di protezione e salvaguardia del patrimonio artistico culturale: individu\u00f2 decine di luoghi sicuri dove fece spostare le opere. Questo per preservarle da possibili danneggiamenti, ma anche dal saccheggio nazista ordinato da Hitler stesso.\nDopo che nel 1949 Giovanni Poggi fu messo a riposo per sopraggiunti limiti di et\u00e0, ci fu la nomina da parte del Comune di Firenze che lo volle a sopraintendere agli istituti e ai monumenti di propria competenza."}
{"id": "6904150", "revid": "88740", "url": "https://it.wikipedia.org/wiki?curid=6904150", "title": "Stazione di Partick", "text": "La stazione di Partick (in gaelico scozzese: \"Partaig\") \u00e8 una stazione d'interscambio che si trova nel quartiere di Partick, a Glasgow, in Scozia. \u00c8 sia una stazione ferroviaria che una fermata della metropolitana di Glasgow.\nStoria.\nLa prima stazione in quella zona si chiamava Partickhill e fu aperta dalla North British Railway nel 1887. Si trovava vicino al sito dell'attuale stazione, dall'altro lato di Dumbarton Road. Nel 1896 apr\u00ec la stazione Merkland Street della metropolitana di Glasgow, anch'essa vicina all'attuale stazione. Inoltre vi erano altre stazioni ferroviarie nella zona, aperte tra la fine del XIX secolo e la met\u00e0 del XX: Partick Central (in seguito rinominata Kelvin Hall) ad est e Partick West e Crow Road ad ovest.\nIn seguito ad un'imponente riduzione delle strade ferrate del Regno Unito avvenuta negli anni sessanta (\"Beeching Axe\"), le stazioni di Partick West e Partick Central vennero chiuse, mentre Partickhill sfugg\u00ec alla chiusura solamente perch\u00e9 la North Clyde Line su cui si trovava era stata appena elettrificata.\nNel 1979, in concomitanza con l'apertura della Argyle Line, la stazione venne chiusa insieme a quella di Merkland Street della metropolitana e una nuova stazione unificata, chiamata Partick, fu costruita a met\u00e0 strada tra le due.\nNei primi anni 2000 \u00e8 diventata una delle stazioni pi\u00f9 importanti delle due linee che la attraversano e la decima stazione pi\u00f9 trafficata della Scozia.\nFermata della metropolitana.\nLa stazione di Partick \u00e8 una delle pi\u00f9 importanti della metropolitana di Glasgow, con circa 1 milione di passeggeri annui. Questo \u00e8 dovuto sia al fatto che si tratta di una stazione d'interscambio, sia al fatto che Partick \u00e8 un quartiere densamente popolato di Glasgow, con circa 100.000 abitanti.\nLa stazione adotta la configurazione a banchine laterali ed \u00e8 una delle tre stazioni in cui \u00e8 presente la copertura telefonica (solo per l'operatore O2)."}
{"id": "6904152", "revid": "120451368", "url": "https://it.wikipedia.org/wiki?curid=6904152", "title": "Etifoxina", "text": "L\u2019Etifoxina \u00e8 un farmaco ansiolitico non benzodiazepinico ed anticonvulsivante commercializzato a partire dagli anni \u201860 ed utilizzato per il trattamento degli stati d\u2019ansia specie se accompagnati da somatizzazioni.\nAgisce come agonista di alcune subunit\u00e0 del recettore GABA nonch\u00e9 come induttore della sintesi di neurosteroidi, anch\u2019essi agonisti del recettore GABA e dotati di attivit\u00e0 ansiolitica.\nLa particolare farmacologia, dovuta ad un meccanismo d'azione diverso da quello delle benzodiazepine, ne conferisce un potere ansiolitico paragonabile a quello del Lorazepam ma privo di effetti collaterali quali miorilassamento, amnesia, sedazione, rallentamento psicomotorio. Inoltre \u00e8 priva del rischio di dipendenza e tolleranza.\nRecentemente \u00e8 stata sperimentata con successo per il trattamento di neuropatie periferiche, in particolare quelle indotte da agenti chemioterapici, per via delle sue capacit\u00e0 neuroprotettive.\nIn Italia il farmaco non \u00e8 commercializzato ne\u2019 registrato ed \u00e8 perci\u00f2 possibile acquistarlo dall'estero su richiesta e parere medico.\nUtilizzo.\nAnsiolitico.\nL'etifoxina \u00e8 stata originariamente sviluppata come ansiolitico. Diversi studi ne hanno verificato l'efficacia in tal senso, in particolare nelle forme che provocano intense reazioni emotive, sintomi fisici e somatizzazioni. Tale propriet\u00e0 sembra essere in parte dovuta alla capacit\u00e0 di inibire l'attivazione del Corticotropin-releasing hormone (CRH) indotta dallo stress. \nA tal proposito viene utilizzata ad un dosaggio di 150 mg al giorno divisi in 3 somministrazioni giornaliere. Uno studio ha dimostrato un'efficacia comparabile al lorazepam, una benzodiazepina, ma una notevole migliore tollerabilit\u00e0 a causa della mancanza di sedazione, dipendenza, effetti da sospensione e di rallentamento cognitivo.\nRigenerazione nervosa periferica.\nL'etifoxina, grazie anche alla sua capacit\u00e0 di legarsi al TSPO, si \u00e8 mostrata in grado di promuovere la rigenerazione assonale, promuovere la crescita di neuriti, modulare la risposta infiammatoria ed in definitiva fornire benefici nella rigenerazione nervosa periferica. Tale attivit\u00e0 potrebbe esplicare effetti terapeutici nei confronti di malattie neurodegenerative come la sclerosi multipla.\nRiduzione del dolore neuropatico.\nDiversi studi hanno mostrato come l'etifoxina sia in grado di ridurre il dolore neuropatico dovuto al trattamento chemioterapico con vincristina. Tale attivit\u00e0 sembra essere dovuta alla stimolazione della sintesi di steroidi 3\u03b1-ridotti nonch\u00e9 di allopregnanolone nella corda spinale che \u00e8 nota, in modelli sperimentali, indurre analgesia. \nTale attivit\u00e0 terapeutica sembra essere presente anche nel caso di dolore secondario a monoartrite, probabilmente sia grazie al meccanismo d'azione periferico sul midollo spinale che antinfiammatorio centrale, nonch\u00e9 alla disinibizione glicinergica indotta dalla prostaglandina-E2.\nMeccanismo d'azione.\nL'esatto meccanismo d'azione di questo particolare farmaco non \u00e8 stato ancora del tutto delucidato ma ci\u00f2 che \u00e8 certo \u00e8 che si discosta da quello delle benzodiazepine e dagli antidepressivi SSRI.\nBrevemente, la sua azione ansiolitica \u00e8 dovuta all'attivazione diretta del recettore GABAA attraverso un sito di legame diverso da quello delle classiche benzodiazepine. Inoltre si \u00e8 visto modulare indirettamente l'attivit\u00e0 dello stesso recettore attraverso la stimolazione della sintesi dei neurosteroidi, una classe di neurotrasmettitori ad attivit\u00e0 ansiolitica, a seguito del legame dell'etifoxina alla \"proteina traslocatrice da 18 kDa (TSPO)\" disposta all'esterno della membrana mitocondriale e precedentemente conosciuta come recettore benzodiazepinico periferico.\nIl recettore GABAA ha struttura pentamerica, \u00e8 cio\u00e8 composto da 5 subunit\u00e0 (due \u03b1, due \u03b2 ed una \u03b3) arrangiate attorno ad un canale ionico selettivo per lo ione cloruro. Diverse classi di composti sono in grado di legarsi pi\u00f9 o meno selettivamente ad una specifica subunit\u00e0 o ad una porzione di essa, ad esempio il sito di legame delle benzodiazepine \u00e8 posto tra la subunit\u00e0 \u03b1 e la \u03b3. \nL'etifoxina appare espletare la sua attivit\u00e0 ansiolitica legandosi alle subunit\u00e0 \u03b22 e \u03b23 ed attivando perci\u00f2 tale recettore in maniera diversa da quanto farebbero benzodiazepine, barbiturici ed etanolo; a supporto di ci\u00f2 vi \u00e8 l'evidenza sperimentale che i suoi effetti ansiolitici non sono annullati dal flumazenil, un antidoto per le benzodiazepine. \nInoltre l'etifoxina \u00e8 in grado di attivare indirettamente il recettore GABAA per stimolazione diretta della sintesi di neurosteroidi attraverso il legame alla TSPO. La TSPO interagisce con il canale anionico voltaggio dipendente (VDAC, una proteina presente nella membrana mitocondriale esterna) e il trasportatore per l'adenina (ANT, posta invece nella membrana mitocondriale interna) per formare dei complessi. Il colesterolo viene trasportato attraverso la membrana mitocondriale esterna proprio dalla TPSO che viene attivata dal legame con l'etifoxina. Una volta giunto nella membrana mitocondriale interna, il colesterolo viene convertito in pregnenolone dal citocromo P450 enzyme (P450scc), il quale viene ulteriormente convertito, in una serie di steps catalizzati da diversi enzimi presenti nel reticolo endoplasmatico, in altri neurosteroidi fino all'allopregnenolone (ALLO). ALLO agisce in modo autocrino e paracrino come un potente regolatore allosterico positivo dei recettori GABAA sinaptici ed extrasinaptici, nonch\u00e9 legandosi direttamente a tale recettore attraverso un sito di legame differente da quello delle benzodiazepine.\nEffetti collaterali.\nGli effetti collaterali sono in genere lievi e per lo pi\u00f9 presenti nei primi giorni di trattamento. Questi includono leggera sedazione. Sono state inoltre osservate eruzioni superficiali, reazioni allergiche sotto forma di orticaria e angioedema. \u00c8 controindicata nel casi di epatite, compromissione renale, respiratoria e in combinazione con l'alcol."}
{"id": "6904153", "revid": "287204", "url": "https://it.wikipedia.org/wiki?curid=6904153", "title": "Qatar Stars League 2017-2018", "text": "La Qatar Stars League 2017-2018 \u00e8 stata la 45\u00aa edizione del massimo livello del campionato qatariota di calcio. Il campionato \u00e8 iniziato il 15 settembre 2017 ed \u00e8 terminato il 7 aprile 2018.\nSquadre.\nGiocatori stranieri.\nIl numero totale di giocatori stranieri \u00e8 stato ristretto a 9 per squadra .Ogni squadra pu\u00f2 registrare un massimo di 4 giocatori stranieri professionisti, di cui massimo tre provenienti da nazioni che non appartengono alla Asian Football Confederation (AFC).\nI giocatori in grassetto sono quelli registrati durante la finestra di mercato di met\u00e0 stagione.\nClassifica finale.\nLegenda:\n\u00a0\u00a0\u00a0\u00a0\u00a0 Campione del Qatar e ammessa alla AFC Champions League 2019\n\u00a0\u00a0\u00a0\u00a0\u00a0 Ammesse alle qualificazioni della AFC Champions League 2019\n\u00a0\u00a0\u00a0\u00a0\u00a0 Retrocessa in Qatar Second Division 2018-2019"}
{"id": "6904154", "revid": "587852", "url": "https://it.wikipedia.org/wiki?curid=6904154", "title": "Vuelta a Andaluc\u00eda 1988", "text": "La trentaquattresima edizione della corsa ciclistica Vuelta a Andaluc\u00eda si svolse dal 2 al 7 febbraio 1988 su un percorso di 828 km ripartiti in 5 tappe pi\u00f9 un cronoprologo. Fu vinta dal belga Edwig Van Hooydonck della Superconfex-Yoko davanti allo spagnolo Jes\u00fas Blanco Villar e all'olandese Maarten Ducrot."}
{"id": "6904163", "revid": "486946", "url": "https://it.wikipedia.org/wiki?curid=6904163", "title": "Boera", "text": ""}
{"id": "6904165", "revid": "6923", "url": "https://it.wikipedia.org/wiki?curid=6904165", "title": "Le\u00efla Slimani", "text": "Biografia.\nLa nonna materna di Leila Slimani \u00e8 cresciuta in Alsazia dove nel 1944, durante la liberazione della Francia, ha conosciuto il suo futuro marito, un colonnello marocchino delle truppe coloniali francesi. Dopo la guerra si trasferirono in Marocco; la loro figlia B\u00e9atrice-Najat Dhobb-Slimani, madre di Leila, spos\u00f2 un economista marocchino di formazione francese, Othmar Slimani, dal quale ebbe tre figlie, di cui Leila \u00e8 la seconda. Nata a Rabat nel 1981, \u00e8 cresciuta in una famiglia francofona colta e ha frequentato scuole francesi. Si \u00e8 trasferita a Parigi nel 1999 dove ha studiato scienze politiche e si \u00e8 specializzata in giornalismo alla scuola ESCP Europe.\nNel 2008 ha sposato un banchiere parigino e nello stesso anno, dopo un tirocinio al settimanale L'Express, \u00e8 entrata a far parte della redazione del periodico Jeune Afrique; inviata in Tunisia per seguire la Primavera Araba \u00e8 stata arrestata e poi rilasciata.\nLasciata la rivista nel 2012 ha deciso d'intraprendere la carriera di scrittrice, ma il suo primo romanzo \u00e8 stato rifiutato da vari editori. Nel 2013 ha seguito un workshop con Jean-Marie Laclavetine, romanziere ed editor per Gallimard, che l\u2019ha apprezzata ed aiutata a migliorare lo stile. Nel 2014 ha esordito pubblicando per Gallimard \u201cDans le jardin de l\u2019ogre\u201d (\u201cNel giardino dell\u2019orco\u201d), ben accolto dalla critica francese e premiato in Marocco con il Prix de La Mamounia 2015.\nCon il romanzo \"Ninna nanna\" incentrato sulla figura di un'apparentemente perfetta \"tata\" e ispirato a un fatto di cronaca nera, ha vinto il Premio Goncourt nel 2016.\nNel 2017 ha ricevuto un premio (\u201cOut d\u2019or\u201d) dell\u2019associazione dei giornalisti LGBT per aver criticato la discriminazione degli omosessuali e la violazione del diritto delle donne al proprio corpo in Marocco.\nNel novembre 2017 \u00e8 stata designata dal presidente Emmanuel Macron come sua rappresentante personale al Consiglio permanente nell\u2019Organizzazione internazionale della francofonia.\nGrazie alla sua ascendenza alsaziana, Leila Slimani posside la cittadinanza francese oltre a quella marocchina.\nNel 2019, \u00e8 tra i 490 firmatari di una petizione in favore delle libert\u00e0 sessuali in Marocco, insieme alla regista Sonia Terrab, alla sociologa Sanaa El Aji e all'ex ministra Hakima El Haite, iniziativa presa in seguito all'arresto della giornalista Hajar Raissouni.\nOpere principali.\nNel giardino dell\u2019orco.\nIl romanzo narra la vicenda di una donna affetta da dipendenza sessuale che perde per questo motivo il controllo della propria vita. Slimani ha preso ispirazione per la trama dalle vicende di Dominique Strauss-Kahn.\nNinna nanna.\nIl soggetto della narrazione \u00e8 un duplice infanticidio compiuto dalla baby-sitter di famiglia, ed \u00e8 ispirato alla vicenda reale dell'assassinio di Lucia e Leo Krim avvenuto a Manhattan nel 2012. Il romanzo inizia con la scena del delitto e ricostruisce la storia dei genitori, una coppia colta della media borghesia parigina, e della loro baby-sitter, una donna in grandi difficolt\u00e0 economiche e psicologiche. Il libro, lodato dalla critica, ha venduto 76.000 copie nei primi tre mesi ed ha ottenuto il Premio Goncourt nel 2016. Nello stesso anno \u00e8 stato il libro pi\u00f9 letto in Francia con 450.000 copie, ed \u00e8 stato tradotto in 18 lingue. In Italia \u00e8 pubblicato da Rizzoli.\nI racconti del sesso e della menzogna.\nLeila Slimani ha lavorato per alcuni anni come inviata in Maghreb. Il suo libro \"Sexe et Mensonges: La Vie Sexuelle au Maroc\" (\"I racconti del sesso e della menzogna\") raccoglie le testimonianze di molte donne intervistate nel Paese."}
{"id": "6904176", "revid": "1005847", "url": "https://it.wikipedia.org/wiki?curid=6904176", "title": "Elezioni presidenziali in Russia del 2018", "text": "Le elezioni presidenziali in Russia del 2018 si sono tenute il 18 marzo.\nLa data delle consultazioni elettorali \u00e8 stata fissata nel giorno del quarto anniversario dell'annessione della Crimea alla Russia. In pi\u00f9 i cittadini della penisola sul mar Nero parteciparono per la prima volta alle elezioni per il Gran Palazzo del Cremlino.\nAleksej Naval'nyj, il candidato democratico con la popolarit\u00e0 maggiore nei sondaggi politici, fu escluso dalla candidatura per varie condanne (appropriazione indebita), anche se molti governi filo-occidentali e Amnesty International sostengono che la causa delle sue condanne sia dovuta alla stessa opposizione a Vladimir Putin. Per Gennadij Zjuganov del Partito Comunista della Federazione Russa, invece, Naval'nyj \u00e8 \u00abun \u201cmanufatto\u201d politico creato nei laboratori degli USA\u00bb.\nQuadro politico.\nVladimir Putin, presidente della Federazione Russa, \u00e8 alla sua quarta candidatura.\nKsenija Sob\u010dak \u00e8 l'unica donna candidata per le presidenziali. Giornalista e conduttrice televisiva, la sua linea politica si basa su una possibile adesione della Russia all'Unione europea.\nSergej Baburin scende in campo per il suo programma di carattere economico.\nIl Partito Comunista della Federazione Russa ha scelto per la prima volta un candidato diverso da Gennadij Zjuganov: Pavel Grudinin, il cui programma politico prevede, fra l'altro, l'uscita della Federazione Russa dall'OMC.\nMaksim Surajkin, appoggiato dal partito Comunisti di Russia, professore di storia, incentra la sua linea politica sull'instaurazione di un'economia socialista post-sovietica e la difesa del patriottismo russo.\nBoris Titov, imprenditore, favorevole a una politica di liberalizzazione economica.\nGrigorij Javlinskij, candidato con il partito Jabloko."}
{"id": "6904177", "revid": "124123", "url": "https://it.wikipedia.org/wiki?curid=6904177", "title": "Nati nel 224", "text": ""}
{"id": "6904178", "revid": "599013", "url": "https://it.wikipedia.org/wiki?curid=6904178", "title": "Bagni di Sokollu Mehmed Pasci\u00e0", "text": "I bagni di Sokollu Mehmed Pasci\u00e0 (in turco: \"Sokullu Hamam\u0131\") sono un complesso di bagni turchi di Edirne, in Turchia. L'edificio sorge nel centro della cittadina turca, a poche decine di metri dalla moschea \u00dc\u00e7 \u015eerefeli, e ancora oggi svolge la sua funzione di bagno pubblico.\nStoria e descrizione.\nL'edificio fu commissionato dal gran visir Sokollu Mehmed Pasci\u00e0 al celebre architetto Sin\u0101n e costruito tra il 1568 ed il 1569. Nel corso degli anni sessanta del XX secolo parte della facciata fu demolita per allargare la strada antistante.\nL'ingresso principale, riservato agli uomini, e preceduto da un portico sorretto da due colonne e sormontato da una cupola. L'ingresso femminile, pi\u00f9 modesto, si trova invece nel lato est della struttura. Gli interni, invariati dal XVI secolo, sono rigorosamente ripartiti in due sezioni, una riservata agli uomini e l'altra alle donne. Entrambi gli spogliatoi sono sormontati dalle cupole sorrette da tamburi ottagonali. L'esterno della struttura presenta una superficie caratterizzata da file di pietre alternate a due di mattoni rossi."}
{"id": "6904181", "revid": "585241", "url": "https://it.wikipedia.org/wiki?curid=6904181", "title": "Liuti a collo, a fondo piatto, ad arco", "text": ""}
{"id": "6904182", "revid": "585241", "url": "https://it.wikipedia.org/wiki?curid=6904182", "title": "Liuti a collo, a fondo tondo, ad arco", "text": ""}
{"id": "6904187", "revid": "1305772", "url": "https://it.wikipedia.org/wiki?curid=6904187", "title": "Turbo Kart Racer", "text": "Turbo Kart Racer \u00e8 un videogioco di go-kart pubblicato nel 1990-1991 per Amstrad CPC, Commodore 64 e ZX Spectrum dalla Players Software, un'etichetta economica della Interceptor Micros. Per Commodore 64 esiste anche una versione del gioco nota come Retro Torque (\"Retro Torqe\" a video), con motocicli al posto dei go-kart e varie migliorie, la cui uscita era prevista come allegato alla rivista britannica \"Commodore Force\", che per\u00f2 chiuse definitivamente nel 1994 prima di poterlo pubblicare.\nModalit\u00e0 di gioco.\nSi gareggia su una serie di circuiti con visuale dall'alto e scorrimento in tutte le direzioni. Si dispone di una quantit\u00e0 limitata di turbo per avere spinta extra. Gli scontri con i kart avversari o con il bordo pista causano danni ed eventuale distruzione del veicolo, che riappare con conseguente perdita di tempo. Lungo il percorso possono apparire bonus da raccogliere, come riparazione dei danni o ricarica del turbo.\nLa versione Commodore 64 si distingue maggiormente dalle altre due, pi\u00f9 simili tra loro e valutate molto negativamente da diverse riviste di settore. Su Commodore i kart in gara sono tre in tutto. \u00c8 presente la modalit\u00e0 a due giocatori simultanei, con lo schermo diviso in due orizzontalmente. Anche in giocatore singolo lo schermo \u00e8 comunque diviso e l'altra met\u00e0 mostra la visuale di uno dei due kart controllati dal computer, alternandoli. I controlli si possono impostare dal men\u00f9 principale: basati su rotazione destra/sinistra e accelerazione, oppure basati sulla spinta del joystick direttamente nella direzione in cui si vuole dirigere il kart.\nSu Amstrad e Spectrum \u00e8 supportato soltanto il giocatore singolo, contro altri tre veicoli controllati dal computer. Si dispone soltanto dei controlli di tipo rotatorio. Ci sono pi\u00f9 condizioni del kart da tenere d'occhio, come il carburante e lo stato delle gomme, e pi\u00f9 tipi di bonus da raccogliere."}
{"id": "6904189", "revid": "33689", "url": "https://it.wikipedia.org/wiki?curid=6904189", "title": "Retro Torque", "text": ""}
{"id": "6904198", "revid": "1543377", "url": "https://it.wikipedia.org/wiki?curid=6904198", "title": "Freestyle Script", "text": "Freestyle Script \u00e8 un font script progettato nel 1981 da Martin Wait. La versione in grassetto \u00e8 stata progettata nel 1986. Il font viene venduto da Adobe, ITC e Letraset. Freestyle Script \u00e8 disponibile in quattro versioni: Regular, Bold, SH Reg Alt, e SB Reg Alt."}
{"id": "6904199", "revid": "115790109", "url": "https://it.wikipedia.org/wiki?curid=6904199", "title": "Liuti a giogo", "text": "I liuti a giogo (in inglese \"yoke lutes\"), chiamati pi\u00f9 comunemente lire, sono una sottofamiglia dei liuti, indicata con il codice 321.2 nella classificazione Hornbostel-Sachs.\nCaratteristiche.\nI liuti a giogo sono definiti come strumenti a una o pi\u00f9 corde, disposte parallelamente alla tavola sonora e fissate a un giogo che giace sullo stesso piano della tavola, composto da due bracci e da una traversa. La maggior parte degli strumenti della famiglia delle lire sono suonati pizzicando le corde, ma alcuni prevedono invece l'utilizzo di un arco.\nLa cassa armonica pu\u00f2 essere sia a fondo tondo (321.21) che a fondo piatto (321.22). Nel caso a fondo tondo, questo \u00e8 spesso un guscio di tartaruga, mentre la tavola armonica \u00e8 fatta in pelle. Nel caso a fondo piatto invece, solitamente, sia il corpo che la tavola armonica sono fatti in legno.\nEsempi.\nEsempi di lire sono la lira, la cetra e la \"phorminx\" dell'Antica Grecia, il kinnor biblico, il niatiti africano.\nEsistono invece altri strumenti chiamati lire che non appartengono per\u00f2, dal punto di vista organologico, a questa famiglia, ma piuttosto a quella dei liuti a manico, come ad esempio: la lira bizantina, la lira calabrese, la lira cretese, la lira da braccio, la lira da gamba, la lyra viol."}
{"id": "6904202", "revid": "767487", "url": "https://it.wikipedia.org/wiki?curid=6904202", "title": "O. Children", "text": "Gli O. Children sono stati un gruppo post-punk britannico fondato a Londra nel 2008, formato da Tobias O' Kandi, Harry James, Gauthier Ajarrista e Andrew Sleath.\nBiografia.\nIl gruppo \u00e8 stato formato nel 2008 da Tobias O'Kandi, cantante britannico di origine nigeriana. Il nome della band \u00e8 un omaggio al brano \"O' Children\" di Nick Cave and the Bad Seeds pubblicato nell'album Abattoir Blues/The Lyre of Orpheus. Inizialmente il nome della band era \"Shivers\" in riferimento al nome del terzo singolo pubblicato della prima band di Nick Cave, i Boys Next Door, ma ben presto si rendono conto che un'altra band era gi\u00e0 stata chiamata cos\u00ec.\nSecondo il frontman Tobias il termine \"O. Children\" \u00e8 \"un'esagerazione iperbolizzata della vita di tutti i giorni: degli eventi accadono, ma non necessariamente solo per me.\"\nDopo essere stato costretto a cambiare il nome del loro gruppo precedente, \"Bono Must Die\", in \"Orphans FKABMD\" in seguito alle azioni legali del cantante Bono, Tobias O'Kandi, Andrew Sleath e gli altri due membri decidono di sciogliere il gruppo dopo aver ricevuto addirittura minacce di morte. Tobias e Andrew formano con due nuovi membri, Gauthier Ajarrista e Harry James, un nuovo gruppo, gli \"O. Children\".\nNel 2009, gli O. Children pubblicano il loro primo album, intitolato \"Dead\", su cui si trovano i singoli \"Dead Disco Dancer\" e \"Dead Eye Lover\".\nAll'inizio del 2010, viene pubblicato il singolo \"Ruins\". Poco tempo dopo Tobi O'Kandi si trova di fronte a problemi relativi ai documenti di identit\u00e0 ed \u00e8 minacciato di essere reimpatriato in Nigeria.\nA marzo 2012, il gruppo annuncia il suo nuovo album, \"Apnea\", che mostra una linea pi\u00f9 matura e definita. L'album viene accolto positivamente dalla stampa minore.\nNel dicembre 2018, O\u2019 Kandi annuncia lo scioglimento della band, in seguito ai gravi problemi di salute e di depressione da lui attraversati durante gli anni di assenza dalle scene del gruppo, e annuncia la prosecuzione della sua carriera da solista, sotto il nome d\u2019arte di OKANDI.\nStile musicale.\nGli O. Children presentano un sound prevalentemente post-punk, con chiare influenze di Nick Cave and the Bad Seeds, Bauhaus e di tutta la scena new wave e gothic rock britannica dei primi anni ottanta."}
{"id": "6904224", "revid": "486946", "url": "https://it.wikipedia.org/wiki?curid=6904224", "title": "Devoto (Buenos Aires)", "text": ""}
{"id": "6904225", "revid": "486946", "url": "https://it.wikipedia.org/wiki?curid=6904225", "title": "Ministro dell'Agricoltura e dell'Industria", "text": ""}
{"id": "6904226", "revid": "1305772", "url": "https://it.wikipedia.org/wiki?curid=6904226", "title": "Dalilah", "text": ""}
{"id": "6904233", "revid": "709565", "url": "https://it.wikipedia.org/wiki?curid=6904233", "title": "T-wing", "text": "La T-wing era un componente delle monoposto di Formula 1 con funzione aerodinamica posto nella parte alta e posteriore della carrozzeria davanti all'alettone, a ridosso della gobba posteriore, con una forma generalmente di piccolo alettone a forma di \"T\". Avevano una larghezza massima di e occupavano uno spazio di davanti all'alettone posteriore. Esse nacquero da una falla regolamentare nella riscrittura del regolamento tecnico per le carrozzerie delle monoposto del 2017. Nel 2018 sono state vietate.\nUna delle prime vetture ad adottare tale soluzione fu la Williams sulla sua vettura FW40, in cui il T-wing svolgeva la funzione di convogliare i flussi d'aria verso l'alettone posteriore e per incrementare l'efficienza del diffusore, il tutto per aumentare la deportanza.\nFunzionamento.\nEssa aumentava del 1-2% il carico aerodinamico della monoposto, con un grande vantaggio in termini di deportanza rispetto all'esigua resistenza aerodinamica che essa comportava. Questa soluzione era apparsa gi\u00e0 nei test prestagione a Barcellona nel 2017. Nel gran premio inaugurale della stagione la scuderia Haas sulla sua vettura VF-17 aveva adottato una T-wing che si fletteva molto durante la marcia del mezzo, e il direttore di gara della FIA Charlie Whiting ne aveva ordinato alla scuderia la rimozione."}
{"id": "6904234", "revid": "1543377", "url": "https://it.wikipedia.org/wiki?curid=6904234", "title": "Karlskoga Motorstadion", "text": "Il Karlskoga Motorstadion, noto anche come Geller\u00e5sen, \u00e8 il pi\u00f9 antico circuito automobilistico permanente in Svezia. Il circuito si trova a 6 km a nord di Karlskoga. \nAttualmente \u00e8 utilizzato per il campionato svedese di auto da turismo. \nStoria.\nCostruito nel 1949 come un circuito sterrata di 1,55 km, la gara inaugurale fu fatta il 4 giugno 1950. Nel 1952, la superficie era stata asfaltata e la lunghezza portata a 1,6 km. Fu esteso a 2,0 km nel 1953 con l'aggiunta di una sezione aggiuntiva. Nel 1958 \u00e8 stato inoltre esteso a 3.172 km.\nDal 1961 al 1963 ospitarono gli eventi non ufficiali del campionato di Formula 1. Nel 1967 si tenne una gara chiamata Gran Premio di Svezia, vinta da Jackie Stewart. Nel 1979, il circuito ospit\u00f2 il Gran Premio motociclistico svedese vinto da Barry Sheene.\nIl circuito fu costretto a chiudere per due anni dopo un incidente occorso l'8 agosto 1970 durante una gara di vetture turismo. Due auto, una Ford Escort e una BMW 2002, si scontrarono e uscirono di pista ad alta velocit\u00e0, rimbalzando sulle tribune e tra la folla, uccidendo cinque spettatori.\nDopo un periodo di decadenza, la pista ha subito importanti lavori di ristrutturazione durante gli anni 90 e 2000. Queste modifiche ha accorciato la pista fino alla sua attuale lunghezza di 2400 m."}
{"id": "6904237", "revid": "125309582", "url": "https://it.wikipedia.org/wiki?curid=6904237", "title": "Santos-Dumont", "text": ""}
{"id": "6904238", "revid": "119397265", "url": "https://it.wikipedia.org/wiki?curid=6904238", "title": "Signature Team", "text": "La Signature, noto anche come Signature Team, Signature Racing, Signature-Plus, Signatech-Nissan o Signatech-Alpine, \u00e8 una scuderia motoristica francese in competizione in vari campionati tra cui la Formula 3, l'Euroseries e Le Mans Series. La sua sede centrale si trova a Bourges. La scuderia \u00e8 stata creata da Philippe Sinault. \u00c8 nota per aver vinto nel 2010 il campionato Europeo di Formula 3 con al volante Edoardo Mortara.\nStoria.\nIl team ha anche gareggiato sotto il nome di ARTA-Signature in Formula Renault V6 ed \u00e8 stato associato al team britannico Ultimate Motorsport nella World Series Renault dal 2008. Si chiama Signature-Plus in Formula 3 Euroseries per il coinvolgimento di Textilot, che sponsorizza la squadra con il suo marchio \"Plus\".\nPer la 24 Ore di Le Mans 2010, Signature-Plus ha stipulato un accordo con Aston Martin Racing per l'utilizzo di una Lola-Aston Martin B09/60 3. I piloti di questa vettura sono stati Vanina Ickx, Pierre Ragues e Franck Mailleux.\nNel 2011, Signature si \u00e8 associata alla Nissan per portare i colori del marchio, e ingaggia il vincitore del GT Academy Lucas Ord\u00f3\u00f1ez insieme a Franck Mailleux e Soheil Ayari. Il team \u00e8 arrivato 2\u00b0 nella 24 Ore di Le Mans nella classe LMP2 (9\u00ba assoluto) e ha vinto il campionato ILMP LMP2.\nIl 2012 vede il team impegnarsi a Le Mans con due auto, ancora con Nissan come partner. La vettura numero 26, guidata dal trio Pierre Ragues, Nelson Panciatici e Rusinov ha finito 10\u00b0 complessiva e 4\u00b0 nella categoria LMP2. Nel 2013, la squadra ha partecipato con la Alpine A450 alla 24 Ore di Le Mans con i piloti Tristan Gommendy, Nelson Panciatici e Pierre Ragues sotto la dicitura \"Signatech-Alpine\". Nella European Le Mans Series 2013, Pierre Ragues e Nelson Panciatici vincono la 3 Ore di Budapest e portano i piloti e i titoli delle squadre nella Le Mans Series europea.\nNel 2014, la squadra mantiene il titolo europeo con la Alpian A450b guidata da Nelson Panciatici, Paul-Loup Chatin e Oliver Webb. La stagione \u00e8 segnata da una vittoria al Red Bull Ring e un terzo posto alla 24 Ore di Le Mans nella categoria LMP2.\nNel 2015, la Signatech-Alpine ha partecipato con Alpina A450b al Campionato Mondiale FIA Endurance con l'equipaggio Nelson Panciatici, Paul-Loup Chatin e Vincent Capillaire, con quest'ultimo che sar\u00e0 sostituito dal pilota Tom Dillmann nelle ultime due gare. La squadra vince nella categoria LMP2 la 6 ore di Shangai.\nNel 2016, Signatech-Alpine utilizzato due A460 per il FIA Endurance World Championship. Il team ha ottenuto la sua prima vittoria con la vettura numero 36 alle 6 ore di Spa nella categoria LMP2. Questa vettura ha vinto anche la 6 ore del Nurburgring e la 6 ore del Circuito delle Americhe. Con 4 vittorie e 3 podi alla fine della stagione, l'equipaggio con vettura numero 36 ha vinto il titolo mondiale nella categoria LMP2.\nNel 2017, in cui vi \u00e8 il cambio nome in Signatech-Alpine-Matmut, derivato dal nome del suoi principali partner, il team utilizza 2 Alpine A470 con il proprio nome nel campionato FIA WEC. La vettura numero 35 \u00e8 affidato a Pierre Ragues e Andr\u00e9 Negrao.\nNel 2018 collabora alla realizzazione, insieme alla Alpine gi\u00e0 partner nelle gare endurance, della A110 GT4 versione da gara della vettura omonima."}
{"id": "6904239", "revid": "599013", "url": "https://it.wikipedia.org/wiki?curid=6904239", "title": "Sindrome cervicale di Neri-Barr\u00e8-Lieou", "text": "La sindrome cervicale di Neri-Barr\u00e9-Lieou (conosciuta anche con il nome di sindrome simpatica cervicale posteriore) \u00e8 una rara patologia che si caratterizza per una serie di sintomi cranici (cefalea, vertigine) e che in genere compare dopo lesioni al collo, processi infiammatori o neoplasie.\nStoria.\nLa prima segnalazione clinica e il primo tentativo di interpretazione della sindrome si deve al medico italiano Vincenzo Neri e risale al 1924. La sindrome venne successivamente descritta in modo compiuto nel 1928 dal medico Jean Alexandre Barr\u00e9 (1880-1967). Il dr. Barr\u00e9 (pi\u00f9 noto per il suo lavoro con Georges Guillain sulla polineurite infiammatoria) descrisse una sindrome dei nervi simpatici cervicali posteriori e la sua frequente causa, un'artrite cervicale cronica. Un autore cinese Yang Choen Li\u00e9ou descrisse (in modo indipendente da Barr\u00e9) nella sua tesi del 1928 un disturbo simpatico associato all'artrite cervicale che in molti ritengono essere la medesima entit\u00e0.\nEziologia.\nLa patologia \u00e8 di raro riscontro e pu\u00f2 manifestarsi in diverse circostanze:\nAlla base di tutte queste entit\u00e0 sembra esservi un'instabilit\u00e0 vertebrale che, una volta verificatasi, va a influenzare negativamente la funzione dei gangli simpatici cervicali \nSegni e Sintomi.\nLa sindrome tende a presentarsi con sintomi molto diversificati ed \u00e8 spesso confusa con altre malattie. I pazienti generalmente riferiscono cefalea, otalgia, sindrome vertiginosa, tinnito, dolore oculare, disturbi visivi intermittenti, dolore cervicale, disturbi vasomotori al volto (spesso con tendenza all\u2019aspetto cianotico del volto), iperestesia corneale e ulcere corneali.\nCompaiono anche molti sintomi ricorrenti che colpiscono la sfera neurologica e psichica del paziente: compromissione della memoria, compromissione dell\u2019elaborazione del pensiero, senso di stordimento, ansia, sindrome depressiva.\nDiagnosi.\nLa presenza di vertigine, otalgia, tinnito orienta spesso verso un disturbo dell'orecchio. Il paziente viene cos\u00ec sottoposto a valutazione otorinolaringoiatrica (ORL), audiometria e elettronistagmografia, specialmente se l'esame dell'orecchio risulta normale. \nMolti pazienti sono sottoposti a radiografia delle mastoidi, delle rocche petrose e del canale uditivo interno per la diagnosi differenziale dell\u2019otalgia e del tinnito.\nPer escludere un neurinoma dell'acustico spesso si esegue una risonanza magnetica (RMN) del cervello e dei canali uditivi. Gli stessi disturbi neurologici possono indurre alla esecuzione di una TAC encefalo o una RMN encefalo.\nQuando la sintomatologia sembra indirizzare verso una malattia delle arterie vertebrali o basilari si deve eseguire un'angiografia cerebrale oppure in alternativa un'angiografia a risonanza magnetica. Talvolta la sintomatologia sembra condurre ad una diagnosi di sclerosi multipla: in questo caso ancora una volta l\u2019esame pi\u00f9 indicato \u00e8 la risonanza magnetica cerebrale.\nIn considerazione del fatto che la sindrome appare molto sfuggente (e non tutti gli autori concordano sulla sua reale natura di sindrome a s\u00e9 stante, vedi paragrafo controversie) una volta esclusa una causa ORL, verosimilmente \u00e8 opportuno inviare il paziente ad un neurologo e lasciare allo specialista gli ulteriori accertamenti diagnostici.\nTrattamento.\nIl trattamento per la sindrome di Neri Barr\u00e9-Li\u00e9ou \u00e8 prevalentemente sintomatico e spesso comporta il ricorso a lungo termine di farmaci antiinfiammatori (FANS) e antidolorifici. \u00c8 stato anche tentato il trattamento tramite blocco con novocaina del ganglio stellato. Il trattamento della sublussazione o disallineamento della prima vertebra cervicale pu\u00f2 comportare il ricorso a un intervento di fusione chirurgica. In alcuni casi si ricorre a cure chiropratiche per ottenere un miglioramento a livello motorio e neurologico.\nControversie.\nSecondo alcuni Autori la sindrome di Neri-Barr\u00e9-Lieou \u00e8 una \"non-entit\u00e0 clinica\".\nLa sindrome di Neri-Barr\u00e9-Lieou nel passato \u00e8 stata chiamata con diversi nomi fra cui brachialgia parestesica notturna, emicrania cervicale, artrite cervicale cronica, distonia neurovertebrale e vertigine dell'artrosi cervicale. Polemicamente \u00e8 stato detto che \"il numero di sinonimi sembra essere inversamente correlato alla solidit\u00e0 della diagnosi\".\nSecondo questi autori la sindrome sarebbe una sorta di deposito di sintomi senza una precisa diagnosi, in particolare nei soggetti che hanno subito lesioni al rachide cervicale."}
{"id": "6904249", "revid": "124806652", "url": "https://it.wikipedia.org/wiki?curid=6904249", "title": "ISO 45001", "text": "La norma ISO 45001 \"\"Occupational health and safety management systems -- Requirements with guidance for use\" in italiano \"Sistemi di gestione per la salute e sicurezza sul lavoro \u2013 Requisiti e guida per l'uso\", \u00e8 una norma internazionale che specifica i requisiti per un sistema di gestione della salute e sicurezza sul lavoro (in inglese: OHS, in italiano SSL) e fornisce indicazioni per il suo utilizzo, per consentire alle organizzazioni di fornire posti di lavoro sicuri e salubri prevenendo infortuni sul lavoro e problemi di salute, nonch\u00e9 migliorando SSL in modo proattivo.\n\u00c8 applicabile a qualsiasi organizzazione che desideri istituire, implementare e mantenere un sistema di gestione per migliorare la salute e la sicurezza sul lavoro, eliminare o ridurre i rischi (comprese le carenze del sistema), sfruttare le opportunit\u00e0 di SSL. Aiuta un'organizzazione a raggiungere i risultati attesi del proprio sistema di gestione. \nCoerentemente con la politica aziendale per la sicurezza e salute dei luoghi di lavoro, i risultati attesi di un sistema di gestione SSL comprendono:\nISO 45001 \u00e8 applicabile a qualsiasi organizzazione indipendentemente dalle sue dimensioni, tipo e attivit\u00e0. \u00c8 applicabile ai rischi SSL sotto il controllo dell'organizzazione, tenendo conto di fattori come il contesto in cui opera l'organizzazione e i bisogni e le aspettative dei suoi lavoratori e delle altre parti interessate.\nStoria.\nLa ISO 45001 \u00e8 stata sviluppata dall'ISO/TC 283 Occupational health and safety management systems, e pubblicata per la prima volta il 12 Marzo 2018. Anche l'edizione italiana della norma, curata dal GL55 della Commissione Sicurezza UNI/CT 042, \u00e8 stata pubblicata nella stessa data nella versione italiana come UNI ISO 45001:2018. La norma non risulta ancora pubblicata come standard europeo EN.\nL'ISO/TC 283 \u00e8 stato costituito nell'anno 2013.\nSuperamento Ohsas 18001.\nLa pubblicazione di una norma ISO sui sistemi di gestione di sicurezza e salute sul posto di lavoro permette di superare la norma inglese OHSAS 18001 diventando uno standard internazionale ISO, ovvero approvato ed accettato da tutta la comunit\u00e0 dei Paesi membri ISO. Dall'uscita della ISO 45001 le organizzazioni con SGSL certificato hanno avuto 3 anni di tempo (cio\u00e8 fino a settembre 2021) per eseguire la transizione allo standard internazionale.\nPrincipali requisiti della norma.\nLa ISO 45001 adotta lo schema \"ISO High Structure Level (HSL)\"\" in 10 capitoli con la seguente suddivisione:\nCertificazione.\nLo standard ISO 45001 \u00e8 certificabile, ovvero \u00e8 possibile ottenere, da un organismo di certificazione accreditato che operi entro determinate regole, attestazioni di conformit\u00e0 ai requisiti in esso contenuti. "}
{"id": "6904255", "revid": "287204", "url": "https://it.wikipedia.org/wiki?curid=6904255", "title": "Bis-fluorossi difluorometano", "text": "Il bis-fluorossi-difluoro-metano \u00e8 il pi\u00f9 semplice bis-ossifluoruro organico. Venne sintetizzato per la prima volta negli anni 60 da J.H.Prager e P.G.Thompson. \u00c8 un gas tossico, incolore, ossidante, con un odore pungente simile alla candeggina. \nSintesi.\nIl bis-fluorossi-difluoro-metano pu\u00f2 essere preparato tramite fluorurazione catalitica di anidride carbonica in presenza di un opportuno catalizzatore quale il fluoruro di cesio. \nIl meccanismo teorizzato \u00e8 costituito da due fluorurazioni successive.\nApplicazioni.\nA seconda del substrato e delle condizioni di reazione pu\u00f2 agire per via elettrofila o radicalica.\nIl meccanismo radicalico, predominante in presenza di olefine elettron-povere, porta alla formazione di una miscela di prodotti composta da un diossolano e da un etere lineare.\nIl legame ossigeno-fluoro, in presenza di specie elettron-ricche \u00e8 suscettibile di attacco nucleofilo.\nLa reazione evolve secondo un meccanismo ionico e nel caso pi\u00f9 generale porta alla formazione di fluoro-alcani, COF2 e fluoro-chetoni.\nSicurezza.\nIl bis-fluorossi-difluoro-metano \u00e8 un composto tossico, corrosivo ed instabile. Se compresso, riscaldato o liquefatto pu\u00f2 decomporre in maniera incontrollata formando ossigeno, fluorofosgene e tetrafluoruro di carbonio. La reazione di decomposizione pu\u00f2 essere innescata da materiali incompatibili quali grasso o superfici metalliche non passivate."}
{"id": "6904261", "revid": "729019", "url": "https://it.wikipedia.org/wiki?curid=6904261", "title": "Isole Capricorn e Bunker", "text": "Le Capricorn e Bunker (in inglese: \"Capricorn and Bunker groups\") sono due gruppi di isole coralline sparse al largo della costa centrale del Queensland, in Australia, a est di Rockhampton e Gladstone. Appartengono alla \"Local government area\" della Regione di Gladstone e fanno parte del Capricornia Cays National Park.\nLe isole.\nLe isole si trovano all'incirca tra le latitudini 23\u00b0 e 24\u00b0 S, divise dal continente e da Curtis Island dal Curtis Channel. Le isole maggiori sono Heron, One Tree, Wreck e North West. Appartiene alle Capricorn e Bunker anche Lady Elliot Island che \u00e8 la pi\u00f9 meridionale ed \u00e8 discosta dalle altre.\nCapricorn Group.\nOrigine del nome: probabilmente nominate dal capitano Francis Price Blackwood, sulla HMS \"Fly\", nel 1843, a causa della posizione del gruppo a cavallo del Tropico del Capricorno.\nBunker Group.\nOrigine del nome: nominate dal capitano Francis Price Blackwood in onore del capitano Eber Bunker che scopr\u00ec le isole nel 1803.\nFauna.\nLe isole e la barriera corallina circostante forniscono preziosi siti di nidificazione e alimentazione per le tartarughe marine. Quattro specie si trovano in questa zona: la tartaruga verde e la tartaruga comune, che si vedono abitualmente, mentre la tartaruga a dorso piatto e la tartaruga embricata si vedono solo raramente.\nIl gruppo Capricorn e Bunker contiene il 73-75% di tutta la biomassa di uccelli marini della Grande barriera corallina. Soprattutto tra ottobre e aprile, migliaia di uccelli arrivano sulle isole per nidificare.\nTra gli uccelli presenti sulle isole si segnalano: la sterna stolida nera, la berta del Pacifico, l'aquila pescatrice panciabianca, la sterna dalle redini, la sterna nucanera, la sterna di Dougall, la sula fosca, la garzetta di Reef, la beccaccia di mare orientale, la beccaccia di mare fuligginosa, il gabbiano australiano, il voltapietre, il chiurlo piccolo, il corriere della Mongolia, la pittima minore, una sottospecie di occhialino dorsogrigio (\"Zosterops lateralis chlorocephalus\") e di rallo bandecamoscio (\"Gallirallus philippensis mellori\").\nStoria.\nTra il 21 e il 25 maggio del 1770, James Cook durante il suo primo viaggio aveva navigato tra la costa del Queensland e il gruppo di isole, in seguito Matthew Flinders le aveva solamente avvistate. Nel 1803 il capitano Eber Bunker della nave baleniera \"Albion\" fu il primo europeo a scoprire la regione e diede il suo nome al gruppo meridionale. I banchi e le barriere coralline meridionali furono mappati tra il 1819 e il 1821 dal tenente Phillip Parker King della Royal Navy, inizialmente sulla HMS \"Mermaid\" e poi sulla HMS \"Bathurst\". La mappatura completa delle isole e delle barriere coralline fu completata nel 1843 sotto il comando del capitano Francis Price Blackwood sulla HMS \"Fly\"."}
{"id": "6904262", "revid": "686936", "url": "https://it.wikipedia.org/wiki?curid=6904262", "title": "Denver Broncos 1962", "text": "La stagione dei Denver Broncos \u00e8 stata la terza della franchigia nell'American Football League. La squadra ebbe il proprio miglior record del decennio con sette vittorie e altrettante sconfitte, terminando seconda nella Western Division. I Broncos iniziarono con un record di 6\u20131, ma nella seconda parte della stagione vinsero solamente una gara. Malgrado ci\u00f2, il capo-allenatore Jack Faulkner fu premiato come allenatore dell'anno della AFL.\nLa stagione 1962 vide Denver passare ai colori blu e arancione, abbandonando il color senape e marrone che aveva caratterizzato le prime due annate. Da allora sarebbero sempre rimasti i colori primari del club.\nClassifiche.\nNota: I pareggi non venivano conteggiati ai fini della classifica fino al 1972."}
{"id": "6904263", "revid": "38120", "url": "https://it.wikipedia.org/wiki?curid=6904263", "title": "Angelica (film)", "text": ""}
{"id": "6904274", "revid": "767487", "url": "https://it.wikipedia.org/wiki?curid=6904274", "title": "Mukataa", "text": "Mukataa (turco ottomano muqata'a / \u0645\u0642\u0627\u0637\u0639\u0647, sign. \"separato\") anche dirlik (turco ottomano \u062f\u064a\u0631\u0644\u0643) nell'impero ottomano connotava una propriet\u00e0 che era fornita a un dipendente pubblico al posto di un salario come compenso per un compito specifico. Tuttavia, la propriet\u00e0 rimaneva sempre di propriet\u00e0 dello stato o del sultano.\nA seconda della dimensione della propriet\u00e0 esistevano tre diversi tipi di Mukataa: \"Timar\", \"Zeamat\" e \"Has\".\nAl tempo dei Selgiuchidi, per definire la Mukataa si usava la parola araba \"Ikta\"."}
{"id": "6904275", "revid": "767487", "url": "https://it.wikipedia.org/wiki?curid=6904275", "title": "Pincullo", "text": "Il pincullo \u00e8 un flauto andino, strumento a fiato costruito con una canna.\n\u00c8 anche conosciuto come:\nMisura da 30 a 40 cm di lunghezza. Ha sei fori davanti e uno dietro (per posizionare il pollice).\n\u00c8 usato nella regione di Puna (Per\u00f9, Ecuador, Bolivia, Argentina e Cile).\nIl pincullo veniva usato soprattutto nel carnevale e per suonare canti di Natale o durante le adorazioni dei santi cattolici. In passato veniva usato nei combattimenti per produrre un rumore infernale e spaventare il nemico.\nGli indigeni lo consideravano uno strumento estivo.\nA volte \u00e8 accompagnato da una caja peruviana."}
{"id": "6904279", "revid": "465169", "url": "https://it.wikipedia.org/wiki?curid=6904279", "title": "Campionato Italiano Rally 2018", "text": "Il Campionato Italiano Rally 2018 si snoda su 8 gare distribuite su tutto il territorio nazionale.\nIl calendario.\nClassifica campionato piloti assoluta.\n\"Classifiche aggiornate al 13 ottobre 2018\"."}
{"id": "6904280", "revid": "767487", "url": "https://it.wikipedia.org/wiki?curid=6904280", "title": "I famelici", "text": "I famelici (\"Les affam\u00e9s\") \u00e8 un film del 2017 diretto da Robin Aubert.\nTrama.\nIn una zona rurale del Qu\u00e9bec occidentale, un'epidemia ha trasformato le persone in esseri famelici. Un gruppo di sopravvissuti cerca di mettersi in salvo attraverso i boschi.\nDistribuzione.\nIl film \u00e8 stato presentato in anteprima a settembre 2017 al Toronto International Film Festival. Successivamente \u00e8 stato proiettato in molti altri festival cinematografici internazionali, tra cui Sitges - Festival internazionale del cinema fantastico della Catalogna, Torino Film Festival, Festival del cinema di Stoccolma e Fantasporto.\nNegli Stati Uniti d'America \u00e8 stato distribuito nelle sale il 2 marzo 2018, mentre Italia e in altri paesi \u00e8 stato distribuito attraverso Netflix."}
{"id": "6904283", "revid": "71433", "url": "https://it.wikipedia.org/wiki?curid=6904283", "title": "Les affam\u00e9s", "text": ""}
{"id": "6904284", "revid": "110157", "url": "https://it.wikipedia.org/wiki?curid=6904284", "title": "Areopoli", "text": "Areopoli (Lingua greca moderna \u0391\u03c1\u03b5\u03cc\u03c0\u03bf\u03bb\u03b7), o \"Aureopoli\", in passato chiamata anche Areopolis e Tsimova, \u00e8 un ex comune greco che ora forma insieme ad altre localit\u00e0, secondo la recente riforma amministrativa del Programma Callicrate, la comunit\u00e0 di Anatoliki Mani, capoluogo della penisola di Maina (o \"Mani\") nella regione greca del Peloponneso.\nPosizione.\nAreopoli si trova a 80\u00a0km a sud di Calamata ad un'altezza s.l.m. di 255\u00a0metri, su un altipiano tra il golfo di Messene (\"Messiniakos Kolpos\") e il Monte Taigeto.\nCon i suoi 888 abitanti (2011), Areopoli \u00e8 la localit\u00e0 pi\u00f9 grande dell'occidentale Mani. Essa si trova al confine tra la \"Mani esterna\" (\"\u00c9xo Mani\"), che si estende da Aeropoli fino quasi a Calamata, e la \"Mani interna\" (\"M\u00e9ssa Mani\"), come viene indicata la zona a sud di Areopoli fino a Capo Matapan (o Capo Tenaro, o \u039c\u03b1\u03c4\u03b1\u03c0\u03ac, nel dialetto della Maina). In questo luogo il massiccio del Taigeto \u00e8 relativamente piano e offre quindi una favorevole via verso est, verso la citt\u00e0 portuale di Gythio. Questo passo, durante l'occupazione ottomana era difeso dalla fortezza \"Kelef\u00e1\".\nStoria e descrizione.\nAeropoli ebbe presumibilmente il nome in onore del dio greco Ares.\nAl combattente per la libert\u00e0 greca Petros Mavromichalis (1765\u20131848), la cui potente famiglia era residente da secoli sulla penisola di Mani, fu eretto sulla piazza principale del mercato di Areopoli un monumento. Egli, insieme ad altri manioti, iss\u00f2 qui, sulla storica chiesa dei Tassiarchi, il 17 marzo 1821, la bandiera di Mani (una croce azzurra in campo bianco con la scritta \u039d\u0399\u039a\u0397 \u0389 \u0398\u0391\u039d\u0391\u03a4\u039f\u03a3, ovvero \"Vittoria o morte\") e diede cos\u00ec il segnale di avvio della guerra d'indipendenza greca.\nIl porto di Areopoli \u00e8 Limeni, ov'\u00e8 la sede della famiglia Mavromichalis, oggi funge da museo.\nLa citt\u00e0 \u00e8 contrassegnata dalle tipiche case-torri e da chiese interessanti ed \u00e8 sotto la protezione dei beni culturali.\nGrotte di Pyrgos Dirou.\nA circa sette chilometri a sud di Areopoli vi sono le Grotte di Pyrgos Dirou (\u03a3\u03c0\u03ae\u03bb\u03b1\u03b9\u03b1 \u03c4\u03bf\u03c5 \u03c0\u03cd\u03c1\u03b3\u03bf\u03c5 \u03b4\u03b9\u03c1\u03bf\u03cd), l'attrattiva pi\u00f9 visitata della penisola di Mania. Un viaggio sotterraneo in barca conduce il visitatore ad ammirare il sistema illuminato di spelonche."}
{"id": "6904289", "revid": "73843", "url": "https://it.wikipedia.org/wiki?curid=6904289", "title": "Pore\u010d Trophy 2017", "text": "Il Pore\u010d Trophy 2017, trentatreesima edizione della corsa e valida come evento dell'UCI Europe Tour 2017 categoria 1.2, si svolse il 4 marzo 2017 su un percorso di circa 154\u00a0km con partenza da Parenzo ed arrivo a Torre-Abrega in Croazia. La vittoria fu appannaggio dello sloveno Matej Mugerli che complet\u00f2 il percorso in 3h27'45\", alla media di 44,48\u00a0km/h, precedendo i britannici Russell Downing e Ian Bibby terzo.\nPresero il via 184 ciclisti, mentre coloro che tagliarono il traguardo furono 143."}
{"id": "6904298", "revid": "271907", "url": "https://it.wikipedia.org/wiki?curid=6904298", "title": "Associazione nazionale partigiani d'Italia", "text": ""}
{"id": "6904300", "revid": "287204", "url": "https://it.wikipedia.org/wiki?curid=6904300", "title": "Pore\u010d Trophy 2018", "text": "Il Pore\u010d Trophy 2018, trentaquattresima edizione della corsa e valida come evento dell'UCI Europe Tour 2018 categoria 1.2, si svolse il 3 marzo 2018 su un percorso totale di circa 154\u00a0km. Fu vinto dal lettone Em\u012bls Liepi\u0146\u0161 che termin\u00f2 la gara in 3h23'33\", alla media di 45,98\u00a0km/h, battendo in uno sprint il danese Asbj\u00f8rn Kragh Andersen arrivato secondo e a completare il podio il serbo Du\u0161an Rajovi\u0107.\nAlla partenza 173 ciclisti presero il via, dei quali 142 portarono a termine la gara."}
{"id": "6904301", "revid": "767487", "url": "https://it.wikipedia.org/wiki?curid=6904301", "title": "Bice Ligabue", "text": "Biografia.\nNasce in provincia di Cuneo nel 1895 da una famiglia di commercianti che nei primi anni del Novecento si trasferisce a Modena. All'origine del suo impegno politico c'\u00e8 la morte della sorella minore Anna, attivista del Fronte giovanile socialista, ripetutamente arrestata per motivi politici. Nel 1918 Bice si iscrive al Partito socialista italiano e l'anno seguente partecipa alle manifestazioni legate alle lotte operaie e contadine. Nel 1921 viene eletta nel Comitato direttivo del Partito comunista modenese, di cui fanno parte anche Guido Giberti, Bruno Baroni, Carlo Baroni e il delegato della Federazione giovanile socialista Alfeo Corassori. Nel gennaio del 1922 viene nominata segretario della Federazione comunista modenese a seguito dell'arresto del segretario del partito Guido Giberti. \u00c8 la prima donna a livello nazionale ad assumere tale incarico.\nNel 1923 viene arrestata e rinchiusa per circa nove mesi nel carcere di Sant'Eufemia; successivamente \u00e8 rinviata a giudizio con l'imputazione di associazione a delinquere e di incitamento all'insurrezione contro i poteri dello Stato presso il tribunale di Roma, dove veniva istruito il primo processo contro i quadri dirigenti del Partito comunista d'Italia. Dopo essere stata assolta, rientra a Modena e prosegue la sua attivit\u00e0 politica; nel novembre del 1923 \u00e8 la referente per l'attivit\u00e0 di riorganizzazione del partito, delegata dal segretario interregionale.\nNella primavera del 1924 partecipa al V Congresso dell'Internazionale Comunista a Mosca, con la delegazione di cui facevano parte anche Mauro Scoccimarro, Giuseppe Dozza, Palmiro Togliatti, Amadeo Bordiga e Camilla Ravera. Al rientro da Mosca, insieme ad Alfeo Corassori e ai fratelli Baroni, riconferma la sua posizione a sostegno di Bordiga contro le posizioni di Gramsci e avvia la campagna elettorale che diede a Modena per il PCd'I risultati superiori alla media emiliana e nazionale. Nell'agosto del 1924 un'annotazione nella documentazione della Prefettura di Modena la indica come \"maggiore esponente\" della Federazione comunista provinciale modenese.\nNei mesi successivi rallenta la propria attivit\u00e0 a seguito delle prime divergenze intercorse tra i sostenitori della linea bordighiana e i fautori della linea gramsciana. Dopo aver abbandonato la direzione provinciale del partito, nel 1926 fa parte della delegazione italiana diretta da Palmiro Togliatti al VI plenum del Comitato esecutivo del Comintern tenuto in Unione Sovietica. Al rientro in Italia viene posta sotto stretta sorveglianza dalla Prefettura di Modena. Continua l'attivit\u00e0 clandestina e cambia il proprio domicilio modenese; nel 1937 si trasferisce a Dinazzano di Casalgrande, dove possiede una casa che durante la Resistenza sar\u00e0 una base di appoggio per i partigiani. Nel 1945 \u00e8 nel primo comitato provinciale dell'Unione Donne Italiane. Eletta consigliera comunale, capogruppo del PCI a Modena nel 1946, resta in Consiglio comunale fino alla chiusura della legislatura nel 1951, quando si ritira dalla militanza attiva.\nMuore a Modena il 21 settembre 1981, all'et\u00e0 di 86 anni.\nArchivio.\nAmpia documentazione dell'attivit\u00e0 politica di Bice Ligabue \u00e8 raccolta nel relativo fondo d'archivio, depositato nel 1993 dal Partito Democratico della Sinistra presso l'Istituto per la storia della Resistenza e della societ\u00e0 contemporanea della provincia di Modena e oggi conservato al Centro documentazione donna di Modena che le richiese per fini di ricerca. Il fondo librario di Bice Ligabue, costituito da 40 monografie, \u00e8 invece rimasto presso l'Istituto.\nDell'archivio fa parte materiale relativo all'attivit\u00e0 della Ligabue in qualit\u00e0 di membro del PCI e comprende, tra l'altro, relazioni dattiloscritte di argomento politico, resoconti del viaggio del 1926 in Unione Sovietica, materiali preparatori di convegni, iniziative, rassegna stampa. \u00c8 inoltre presente un nucleo di documentazione personale: tessere di iscrizione al PCI, alla Confederazione generale italiana del lavoro, all'UDI, all'Associazione nazionale partigiani d'Italia, alla Lega nazionale delle cooperative e mutue e all'Associazione nazionale perseguitati politici italiani; quaderni manoscritti contenenti memorie del periodo antifascista; carteggio; cartoline; materiale di studio tra cui opuscoli, volantini di propaganda antifascista, ritagli di articoli di giornale, corrispondenza. Vi si trovano anche materiali relativi all'organizzazione del funerale e l'orazione funebre di Alfonsina Rinaldi, militante del PCI e futuro sindaco di Modena."}
{"id": "6904302", "revid": "287204", "url": "https://it.wikipedia.org/wiki?curid=6904302", "title": "Saturn Awards 2011", "text": "La 37\u00aa edizione dei Saturn Awards si \u00e8 svolta il 23 giugno 2011 a Burbank in California, per premiare le migliori produzioni cinematografiche del 2010.\nCandidati e vincitori.\nI vincitori sono indicati in grassetto, a seguire gli altri candidati."}
{"id": "6904305", "revid": "271907", "url": "https://it.wikipedia.org/wiki?curid=6904305", "title": "Beatrice Ligabue", "text": ""}
{"id": "6904306", "revid": "686936", "url": "https://it.wikipedia.org/wiki?curid=6904306", "title": "Denver Broncos 1961", "text": "La stagione dei Denver Broncos \u00e8 stata la seconda della franchigia nell'American Football League. Guidata dall'allenatore Frank Filchock la squadra termin\u00f2 con 3 vittorie e 11 sconfitte, finendo al terzo posto della Western Division.\nI Broncos del 1961 Broncos stabilirono un record del football professionistico moderno perdendo 68 palloni, pi\u00f9 di ogni altra squadra nella storia della AFL o della NFL history.\nClassifiche.\nNota: I pareggi non venivano conteggiati ai fini della classifica fino al 1972."}
{"id": "6904320", "revid": "125917034", "url": "https://it.wikipedia.org/wiki?curid=6904320", "title": "Amici di Maria De Filippi (diciassettesima edizione, fase serale)", "text": "La fase finale della diciassettesima edizione di Amici di Maria De Filippi \u00e8 andata in onda dal 7 aprile all'11 giugno 2018 tutti i sabati (ottava e nona la domenica e l'ultima il luned\u00ec) in prima serata su Canale 5. Le puntate, dopo cinque anni di differita, vengono trasmesse in diretta.\nLa sigla di questa edizione \u00e8 \"Make Me Feel\" di Janelle Mon\u00e1e eseguita dai professionisti, che accompagna nella prima puntata l'ingresso della commissione esterna e di Maria De Filippi. Nuovamente sono uscite di scena sia le figure dei direttori artistici che quella dei giudici e ritorna il televoto. Ci sono 2 commissioni: una interna formata dai professori e una commissione esterna formata, ogni puntata, da 6 elementi dello spettacolo nazionale ed internazionale, tra cui Heather Parisi, Giulia Michelini, Simona Ventura, Marco Bocci, Ermal Meta e Alessandra Amoroso. L'ingresso dei giudici e degli ospiti viene invece accompagnato dal brano di Pink, \"What About Us\".\nRegolamento.\nLe puntate si articolano in 3 fasi, ognuna delle quali prevede 3 differenti organi di giudizio per le esibizioni. Nella prima fase i componenti delle due squadre dopo essersi esibiti con l'ospite speciale di puntata si presentano davanti alla commissione interna per decidere chi bloccare e chi far passare alla seconda fase. I ragazzi bloccati nella prima fase sono a rischio eliminazione. Nella seconda fase prende avvio la sfida a squadre con esibizioni a cura dei professori, organo giudicante \u00e8 esclusivamente il televoto. Per la squadra vincente si apre un televoto lampo dal quale i primi 3 pi\u00f9 votati passano alla terza fase, la squadra perdente va direttamente a rischio eliminazione. Nell'ultima fase i tre ragazzi si esibiscono in una Prova a cura del direttore artistico del serale Luca Tommassini. A questo punto la commissione esterna attraverso voti secretati espressi durante l'esibizione proclama il vincitore di puntata.\nTutti i concorrenti a questo punto sono a rischio eliminazione, che avviene dopo che sia il direttore artistico che il vincitore di puntata avranno salvato qualcuno. Per decretare il possibile eliminato di puntata ciascun componente della commissione interna esprime il suo volere verso il concorrente con un s\u00ec o un no. Dalla sesta puntata viene introdotto un nuovo tipo di eliminazione, la sfida diretta, che consiste in un ballottaggio (tra due concorrenti appartenenti a due squadre diverse) su esibizioni che risaltano il loro talento. Nella semifinale vengono sciolte le squadre e i concorrenti si sfidano l'uno contro l'altro.\nConcorrenti.\nLe maglie per il serale sarebbero dovute inizialmente essere dieci. Assegnate le prime sei maglie (Einar, Lauren, Bryan, Emma Muscat, Sephora ed Irama), dal momento che nessun concorrente riesce pi\u00f9 ad ottenere la maggioranza di s\u00ec, Maria decide di dare la maglia a coloro che ne hanno due (Biondo, Daniele, Luca, Carmen, Zic, Valentina e Filippo). L'ultimo posto cos\u00ec disponibile viene assegnato a Matteo Cazzato, in quanto primo nome della professoressa Ferreri.\nTabellone delle eliminazioni.\nGiudizio espresso:\n dai professori\n dal televoto \n dalla commissione esterna\nSfide dirette:\nS: Sfida diretta\n In sfida diretta (proposta dai professori)\nTabellone delle esibizioni.\nLegenda:\n1\u00aa puntata.\nla prima puntata \u00e8 andata in onda il 7 aprile \n2\u00aa puntata.\nla seconda puntata \u00e8 andata in onda il 14 aprile\nEliminazione.\nPer questa settimana al vincitore di puntata (Carmen) non viene data la possibilit\u00e0 di salvare alcun/a compagno/a.\n4\u00aa puntata.\nEliminazione.\nPer questa settimana al vincitore di puntata (Irama) non viene data la possibilit\u00e0 di salvare alcun/a compagno/a.\n5\u00aa puntata.\nSeconda partita.\n \nEliminazione.\nPer questa settimana al vincitore di puntata (Irama) non viene data la possibilit\u00e0 di salvare alcun/a compagno/a.\nSfida diretta Canto.\nZerbi chiede per Carmen ed Emma una sfida diretta basata su quattro cavalli di battaglia per ciascuna delle due concorrenti, per poi decidere al termine quale delle due eliminare, dal momento che secondo lui si assomiglierebbero artisticamente e che quindi sarebbe pi\u00f9 giusto portare avanti diversi generi. La proposta viene inizialmente accettata da tutta la commissione interna, ma successivamente la commissione interna di ballo, dichiara di non sentirsi pronta per una scelta immediata. La sfida diretta viene cos\u00ec rimandata.\n6\u00aa puntata.\nEliminazione.\nPer questa settimana al vincitore di puntata (Carmen) non viene data la possibilit\u00e0 di salvare alcun/a compagno/a.\nSfida diretta Ballo (Vincitore categoria Danza).\nLa professoressa Celentano e la professoressa Peparini, chiedono per Bryan e Lauren una sfida diretta, basata su 2 coreografie per ciascuno, dalla quale eliminare uno dei due ballerini e decretare cos\u00ec il vincitore della categoria. La proposta viene inizialmente accettata da tutta la commissione interna. Sul punteggio di 5-2 per Lauren (e quindi matematicamente vincitrice del circuito), Rudy dichiara di voler rimandare il giudizio alla puntata successiva, seguito dal resto della commissione di canto.\n7\u00aa puntata.\nNella settima puntata Vitasnella assegna al ballerino Bryan una borsa di studio del valore di 25.000\u20ac.\nEliminazione.\nPer questa settimana al vincitore di puntata (Carmen) non viene data la possibilit\u00e0 di salvare alcun/a compagno/a.\nSfida diretta Canto.\nIl professor Di Francesco, chiede per Biondo ed Einar una sfida diretta, basata su 5 cavalli di battaglia per ciascuno, dalla quale eliminare uno dei due concorrenti. \n8\u00aa puntata.\nEliminazione.\nPer questa settimana al vincitore di puntata (Irama) e al direttore artistico del serale (Luca Tommassini) non viene data la possibilit\u00e0 di salvare alcuna concorrente.\nSfida diretta Canto.\nLa commissione interna di canto chiede per Einar ed Emma una sfida diretta, basata su 3 cavalli di battaglia per ciascuno, dalla quale eliminare uno dei due concorrenti. \nSemifinale.\nPrima manche.\nIn questa prima fase a giudicare e scegliere all'unanimit\u00e0 chi potr\u00e0 accedere direttamente alla finale sono la commissione interna ed esterna.\nSeconda manche.\nIn questa seconda fase a giudicare e scegliere chi potr\u00e0 accedere direttamente alla finale sono il televoto e la commissione interna. Viene mostrato un parziale del televoto, attraverso le carte, che segnalano Carmen in prima posizione. I candidati per l'accesso alla finale sono Irama e Carmen. Infine Irama riesce ad accedere alla finale e diventa il primo finalista.\nTerza manche.\nIn questa terza fase a giudicare e scegliere chi potr\u00e0 accedere direttamente alla finale \u00e8 solo la commissione interna. Le candidate per l'accesso alla finale sono Lauren ed Emma. Infine Lauren riesce ad accedere alla finale e diventa la seconda finalista.\nQuarta manche.\nIn questa quarta fase a giudicare e scegliere chi potr\u00e0 accedere direttamente alla finale \u00e8 solo la commissione esterna. Le candidate per l'accesso alla finale sono Emma e Carmen. Infine Carmen riesce ad accedere alla finale e diventa la terza finalista.\nQuinta manche.\nIn questa ultima fase a giudicare e scegliere chi potr\u00e0 accedere direttamente alla finale \u00e8 solo il televoto. Einar riesce a battere Emma col 70% dei voti e diventa quindi il quarto finalista.\nFinale.\nNel tabellone sono indicate le singole sfide disputate nel corso della puntata finale. Laddove le singole sfide sono contrassegnate da un colore, si indica chi in quel momento \u00e8 in vantaggio nel televoto. I colori rispecchiano le divise indossate dal singolo componente nella puntata finale.\nGiuria.\nCommissione esterna.\n\u00a0\u00a0\u00a0\u00a0 Presente in puntata\nL'interesse delle case discografiche.\nAnche durante quest'edizione \u00e8 stata data la possibilit\u00e0 ad alcuni cantanti di firmare un contratto con alcune case discografiche per la realizzazione degli album d'esordio. In particolare si tratta di:\nCommissione della Critica.\nNell'ultima puntata \u00e8 presente una commissione per assegnare tra i finalisti il premio della critica. La commissione \u00e8 composta da:"}
{"id": "6904321", "revid": "106519510", "url": "https://it.wikipedia.org/wiki?curid=6904321", "title": "Coppa del Mondo di ginnastica ritmica 2018", "text": "La Coppa del Mondo di ginnastica ritmica 2018 comprende quattro eventi \"World Cup\" e cinque eventi \"World Challenge Cup\" e si svolger\u00e0 tra l'Europa e l'Asia.\nI punti delle quattro migliori prestazioni negli eventi di World Cup ottenuti da ogni partecipante vengono raccolti e sommati. In base al totale verranno quindi premiate per ogni categoria le atlete che avranno ottenuto pi\u00f9 punti, durante la tappa finale di Kazan', Russia."}
{"id": "6904323", "revid": "767487", "url": "https://it.wikipedia.org/wiki?curid=6904323", "title": "I pirati dello spazio", "text": "I pirati dello spazio, noto anche come I pirati della galassia (\"The Ice Pirates\") \u00e8 un film del 1984, diretto da Stewart Raffill.\nTrama.\nIn un lontanissimo futuro una lunga guerra galattica ha inaridito i pianeti, le risorse idriche sono quasi completamente esaurite. Su due fronti si sfidano le truppe del cattivo Comandante Supremo (Carradine) che, con le sue truppe, va in giro per l'universo a distruggere tutte le riserve idriche rimaste, al solo scopo di controllarne il mercato nero sviluppatosi intorno al prezioso bene dell'acqua, e per controllarne da solo i profitti, e i pirati del ghiaccio, sorta di Robin Hood interstellari che depredano le navi dei cattivi, per restituire l'acqua ai popoli in ginocchio. Catturato dai Templari del Comandante Supremo, lo sfortunato Jason (Urich) \u00e8 in attesa con tutta la sua banda dell'inevitabile condanna, quando l'incontro con la principessa Karina (Crosby) lo spinge ad una rocambolesca evasione. Il lungo e travagliato viaggio di Jason e Karina li porter\u00e0 alla scoperta del Settimo Mondo, un pianeta lussureggiante e ricchissimo d'acqua."}
{"id": "6904325", "revid": "729019", "url": "https://it.wikipedia.org/wiki?curid=6904325", "title": "Campagna dello stretto della Sonda del gennaio del 1794", "text": "La campagna dello stretto della Sonda del gennaio del 1794 fu una serie di manovre e azioni navali combattute tra navi da guerra e navi piratesche della Repubblica Francese ed uno squadrone di vascelli inviato dagli inglesi della Compagnia britannica delle Indie Orientali per proteggere il commercio nella regione, poi sostenute anche da navi olandesi. La campagna si svilupp\u00f2 in quanto dalla base francese all'\u00cele de France nell'Oceano Indiano si portavano dei pirati per danneggiare il commercio inglese ed espandere cos\u00ec le Guerre rivoluzionarie francesi dal 1 febbraio 1793. I corsari francesi si spinsero ben presto fino all'estremit\u00e0 est, concentrandosi presso lo stretto della Sonda tra le isole di Giava e Sumatra nelle Indie Orientali olandesi. Queste navi vennero ben presto raggiunte da una serie di fregate della marina francese ed iniziarono a infliggere insieme pesanti colpi al commercio della regione. Le forze della Royal Navy nell'Oceano Indiano erano impiegate altrove e pertanto la Compagnia britannica delle Indie Orientali che manteneva una propria flotta, organizz\u00f2 uno squadrone per scacciare i razziatori.\nL'arrivo delle forze britanniche in loco avvenne il 2 gennaio 1794 e segn\u00f2 inizialmente dei successi in quanto lo squadrone riusc\u00ec a catturare due grandi vascelli e diversi navi pirata bene armate il 22 gennaio, poco dopo la sconfitta dei vascelli francesi alla stazione commerciale britannica di Bencoolen. Il 24 gennaio l'azione contro uno squadrone presso lo stesso stretto si concluse per\u00f2 senza una vittoria chiara e gli squadroni si divisero, mentre gli inglesi ricevettero per rinforzo la nave \"Amazone\" dagli olandesi. I francesi si portarono quindi a sud dello stretto ed attaccarono nuovamente Bencoolen il 9 febbraio, catturando una nave nel porto prima di tornare verso l'\u00cele de France con la loro preda.\nAntefatto.\nIl 1 febbraio 1793, la Repubblica Olandese dichiar\u00f2 guerra al Regno di Gran Bretagna ed alla Repubblica Olandese, estendendo cos\u00ec le gi\u00e0 esistenti Guerre rivoluzionarie francesi. Ci vollero diversi mesi perch\u00e9 la notizia raggiungesse l'India britannica, ed il messaggio giunse a Calcutta dal console George Baldwin di Alessandria l'11 giugno. Il comandante della Royal Navy nella regione, il commodoro William Cornwallis, immediatamente inizi\u00f2 col richiedere la resa degli avamposti commerciali francesi in India. La maggior parte di questi capitol\u00f2 nel giro di pochi giorni, ma il porto principale di Pondicherry si rifiut\u00f2 e venne pertanto assediato dal 1 agosto. L'assedio perdur\u00f2 per un mese dopo il quale il comandante francese fu costretto alla capitolazione sotto i bombardamenti degli inglesi via mare e via terra. Con la presenza francese eliminata in India, a Cornwallis venne ordinato di ritornare in Europa, lasciando forze minime nell'Oceano Indiano.\nL'Oceano Indiano costituiva una parte vitale del commercio dell'Impero britannico. L'India era controllata dalla Compagnia britannica delle Indie Orientali, un'organizzazione commerciale che manteneva un proprio esercito, una propria marina nelle acque indiane e una notevole flotta mercantile. I vascelli della compagnia potevano trasportare ciascuno tra le 400 e le 1500 tonnellate, 30 cannoni a bordo ed erano capaci in certe condizioni di combattere anche delle navi da guerra, preferendo comunque lavorare in gruppo. Queste navi salpavano annualmente sulla rotta verso la Cina, le Indie Orientali o l'India portando beni di commercio come spezie, te o seta in Gran Bretagna. Questi veni venivano venduti in patria e poi le navi venivano ricaricate con equipaggiamento militare e truppe per il viaggio di ritorno nell'Oceano Indiano.\nUno dei punti vitali per questo commercio era certamente lo Stretto della Sonda tra le isole di Sumatra e Giava nelle Indie Orientali olandesi, attraverso il quale passava la maggior parte del commercio diretto verso la Cina e le Indie Orientali. Le navi francesi, sia da guerra che piratesche, operavano lungo queste rotte dalla loro base sull'isolata \u00cele de France e da subito si resero conto dell'importanza strategica dello Stretto della Sonda. Quando la notizia giunse all'\u00cele de France le navi francesi si portarono subito nell'Oceano Indiano alla ricerca dei mercantili inglesi ed olandesi.\nIl 27 settembre 1793 i corsari francesi ottennero la loro prima vittoria contro la \"Princess Royal\" al comando del capitano James Horncastle, al largo di Punta Anjier (o Anjere o Anger) presso lo Stretto della Sonda. Per quanto Horncastle avesse cercato di resistere, venne costretto poco dopo ad ammainare la bandiera.\nL'impiego della Compagnia britannica delle Indie Orientali.\nCon la Royal Navy incapace di fornire forze adeguate a proteggere il commercio delle Indie Orientali, le autorit\u00e0 della Compagnia britannica delle Indie Orientali decise di formare uno squadrone di navi proprie per salvaguardare la regione. Due East Indiamen, la \"William Pitt\" e la \"Britannia\", e la nave locale \"Nonsuch\" vennero dirottate dalle loro rotte regolari di servizio e, accompagnate dal bricco \"Nautilus\" (o forse \"Viper\") si posero tutte sotto il comando del commodoro Charles Mitchell, capitano della \"William Pitt\". Il 2 gennaio 1794 queste forze passarono Singaore ed entrarono nello Stretto di Malacca, salpando ad est alla ricerca dei pirati francesi. Quando lo squadrone si port\u00f2 presso la costa settentrionale di Sumatra, due navi corsare francesi attaccarono l'avamposto commerciale inglese di Bencoolen sulla costa sud. Le navi pirata erano la \"Vengeur\" (30 cannoni) al comando del capitano Corosin e la \"R\u00e9solue\" (26 cannoni) al comando del capitano Jallineaux, ed il 17 gennaio si avvicinarono all'imbocco dell'Isola dei Ratti presso Bencoolen dove la nave inglese \"Pigot\" aveva posto l'ancora. La \"Pigot\", al comando del capitano George Ballantyne, aveva a bordo un equipaggio di 102 uomini, ma era completamente impreparata a combattere. Alle 08:15 la \"Vengeur\" apr\u00ec il fuoco mantenendo battaglia per un'ora e tre quarti prima di decidere che la \"R\u00e9solu\" avrebbe proseguito il combattimento. Ballantyne difese il suo vascello in maniera intelligente, posizionando la \"Pigot\" di modo che i francesi avessero un solo punto di attacco. Questo permise a lui di occuparsi di ogni nave nemica singolarmente ed i nemici si ritirarono infatti alle 10:20 con pesanti danni. La \"Pigot\" ebbe un uomo morto a bordo e sufficienti danni da richiedere diverse settimane per le riparazioni. Dopo le riparazioni, Corosin abbandon\u00f2 Bencoolen e si ritir\u00f2 verso lo Stretto della Sonda alla ricerca di bersagli pi\u00f9 deboli da attaccare.\nIl 22 gennaio, lo squadrone di Mitchell, rafforzato dall'East Indiaman \"Houghton\", ferm\u00f2 un mercantile per un'ispezione ed in quel momento vide altre due navi presso Shown Rock nelle Isole Zuften. Sospettoso circa l'identit\u00e0 dei nuovi arrivati, Mitchell invi\u00f2 la \"Britannia\" e la \"Nonsuch\" per controllare. Le navi vennero indicate come le francesi \"Vengeur\" e \"R\u00e9solu\". I vascelli inglesi si misero ad inseguire le navi nemiche ed i francesi aprirono il fuoco. Il capitano Thomas Cheap della \"Britannia\" battagli\u00f2 con la \"Vengeur\" mentre il capitano John Canning della \"Nonsuch\" attacc\u00f2 la \"R\u00e9solu\" alle 10:45, col supporto poco dopo della \"William Pitt\" e della \"Houghton\". Il numero e la potenza dello squadrone inglese convinse ben presto Corosin e Jallineaux che un'ulteriore resistenza sarebbe risultata inutile e dopo 45 minuti di combattimenti entrambi si arresero. Corosin mor\u00ec poco dopo la battaglia dopo aver perso una gambe, come pure morirono altri 11 marinai della sua ciurma e 25 furono i feriti, mentre le perdite inglesi furono di un sol uomo e due feriti a bordo della \"Britannia\". Secondo i resoconti francesi la \"R\u00e9solu\" ebbe numerose perdite.\nLa battaglia dello Stretto della Sonda.\nLa mattina del 24 gennaio, gran parte dello squadrone di Mitchell pose l'ancora al largo dell'isola di Pulau Panjang nella Baia di Bantam a nordovest di Giava, con la \"Nonsuch\" e le navi catturate nel precedente scontro rimaste alle Isole Zuften a circa 15 miglia nautiche di distanza. Alle 06:00, vennero avvistate delle navi nella parte nord dello Stretto della Sonda che passarono la piccola isola di Dwars in de Weg dove vennero rapidamente identificate come tre fregate e un bricco. Queste erano a tutti gli effetti parte di uno squadrone francese proveniente dall'\u00cele de France, composto dalle fregate \"Prudente\" e \"Cyb\u00e8le\", dal bricco \"Vulcain\" e dalla nave catturata in precedenza agli inglesi, la \"Princess Royal\", rinominata ora \"Duguay-Trouin\", tutte al comando del capitano Jean-Marie Renaud. Vennero fatti dei tentativi di comunicare coi vascelli, ma alle 13:00 non avendo ancora avuto risposta era ormai ovvio che si trattasse di navi nemiche.\nNella notte pesanti piogge ridussero la visibilit\u00e0 ed impedirono movimenti certi da ambo le parti, ma il 25 gennaio lo squadrone francese aveva ormai doppiato Punta St. Nicholas a nordovest di Giava e cercava di sfuggire alle navi di Canning che la inseguivano, alle quali si era unita la \"Houghton\". Alle 06:30 la \"Houghton\", la \"Nonsuch\" e la \"Vengeur\" si unirono al resto delle forze di Mitchell e due ore pi\u00f9 tardi le navi di Renaud si scontrarono con quelle inglesi. Per un'ora i due squadroni continuarono uno scambio di colpi a lungo raggio prima che Mitchell rivolgesse la \"William Pitt\", la \"Houghton\" e la \"Nonsuch\" verso i francesi alle 09:30, colpendo la \"Cyb\u00e8le\" con bordate distruttive. Gli spari continuarono per altri 18 minuti sino a quando Renaud non decise di ritirarsi, ancorando al largo della baia di Pulau. Mitchell temendo che le sue navi per\u00f2 non fossero in grado di proseguire lo scontro decise anch'egli di ritirarsi. Le perdite dello squadrone francesi rimasero sconosciute, mentre le uniche perdite inglesi furono a bordo della \"Nonsuch\", che ebbe un morto nel combattimento con la \"Cyb\u00e8le\".\nOperazioni finali.\nCon la necessit\u00e0 di rinforzi e rifornimenti, Mitchell port\u00f2 il suo squadrone a Batavia e qui venne raggiunto dalla fregata olandese \"Amazone\" (36 cannoni) al comando del capitano Kerwal, e da un mercantile armato. Le navi di Mitchell quindi si portarono verso lo Stretto della Sonda per altre due settimane senza scoprire alcun vascello nemico, prima di concludere l'operazione l'8 febbraio e tornare verso l'Oceano Indiano attraverso Bencoolen. Cheap mor\u00ec di malattia a giugno, ma Mitchell riusc\u00ec a tornare in Gran Bretagna nel 1796 ed ottenne il cavalierato da re Giorgio III, oltre ad ottenere una ricompensa di 8000 sterline come ricompensa per la buona conduzione delle operazioni presso lo stretto. Gli olandesi invece mantennero attive le loro navi presso Sourabaya dove due corvette francesi stavano ancora compiendo razzie. Entrambe le navi vennero catturate senza combattere e rinviate in francia con a bordo dei prigionieri che vennero restituiti.\nLo squadrone francese al comando di Renaud utilizz\u00f2 il ritiro delle forze di Mitchell per ritirarsi anch'egli verso l'Oceano Indiano, raggiungendo l'avamposto inglese di Bencoolen il 9 febbraio. Qui la \"Pigot\", che aveva bisogno di riparazioni imminenti, venne colta di sorpresa e catturata. Renaud richiese dunque la resa del piccolo Forte Marlborough presso la baia, ma venne informato che il forte era ben armato e che era imminente l'arrivo dello squadrone comandato da Mitchell. Non essendo intenzionato a riprendere battaglia con Mitchell, Renaud si ritir\u00f2 immediatamente senza assaltare il forte come si era proposto. Lo squadrone francese successivamente si diresse verso l'\u00cele de France dove, nell'Azione del 22 ottobre 1794, riusc\u00ec a battere due navi da guerra inglesi che bloccavano il porto dell'isola.\nLo Stretto della Sonda e le acque circostanti rimasero un importante luogo strategico per tutta la durata della guerra, per quanto la successiva organizzazione dei convogli delle Indie ed il ritorno della presenza delle navi della Royal Navy nella regione limitarono le azioni dei corsari francesi che apparivano ora pi\u00f9 scoraggiati nelle loro azioni."}
{"id": "6904326", "revid": "144796", "url": "https://it.wikipedia.org/wiki?curid=6904326", "title": "Campagna dello stretto di Sunda del gennaio del 1794", "text": ""}
{"id": "6904327", "revid": "599013", "url": "https://it.wikipedia.org/wiki?curid=6904327", "title": "Blaine Lindgren", "text": ""}
{"id": "6904329", "revid": "298229", "url": "https://it.wikipedia.org/wiki?curid=6904329", "title": "John Rambo (atleta)", "text": ""}
{"id": "6904331", "revid": "762947", "url": "https://it.wikipedia.org/wiki?curid=6904331", "title": "Pinkullo", "text": ""}
{"id": "6904333", "revid": "599013", "url": "https://it.wikipedia.org/wiki?curid=6904333", "title": "Tsend-Ochir Tsogtbaatar", "text": "Nel 2016 ha partecipato ai Giochi olimpici di Rio de Janeiro vincendo al primo turno per ippon contro il guatemalteco Jos\u00e9 Ramos e al secondo turno per 11-0 contro il finlandese Juho Reinvall venendo per\u00f2 eliminato agli ottavi di finale dal sudcoreano Kim Won-jin."}
{"id": "6904334", "revid": "1414688", "url": "https://it.wikipedia.org/wiki?curid=6904334", "title": "Tsend-Ochiryn Tsogtbaatar", "text": ""}
{"id": "6904345", "revid": "599013", "url": "https://it.wikipedia.org/wiki?curid=6904345", "title": "Aimi Nouchi", "text": ""}
{"id": "6904346", "revid": "22475", "url": "https://it.wikipedia.org/wiki?curid=6904346", "title": "Cauno (citt\u00e0)", "text": "Cauno (in Cario: \"Kbid\"; in Licio: \"Khbide\"; ; ) era un'antica citt\u00e0 nel sud-est della regione storica della Caria in Asia Minore. Essa era situata vicino all'attuale citt\u00e0 di Dalyan, in Provincia di Mu\u011fla, in Turchia. Situata in origine sul mare, a causa dello spostamento della costa essa si trova ormai a otto chilometri dal mare nel delta del fiume Dalyan (l'antico \"Calbis\"), il quale collega il lago di K\u00f6yce\u011fiz con il Mediterraneo. Tuttavia la citt\u00e0 non \u00e8 completamente separata dal mare, ma collegata con questo tramite zone paludose e corsi d'acqua.\nStoria.\nLa storia del sito risale al 10 \u00b0 secolo a.C.. Erodoto la menziona nelle sue \"Storie\", quando Arpago marcia contro Lici, Cauni e Cari al tempo dell'invasione persiana del 546 a.C. Si ricorda anche che partecip\u00f2 nel secolo successivo alla rivolta della Ionia, quindi appartenne alla Lega Delio-Attica. Nel 387 a.C. Cauno, dopo la pace di Antalcida, venne posta sotto il giogo persiano. Essa fece poi parte dei possedimenti di terraferma della vicina isola di Rodi. La citt\u00e0 nei tempi antichi era considerata ricca, ma a causa dello stato paludoso del delta del fiume, dove gli agenti patogeni potevano moltiplicarsi facilmente, anche malsana. Essa era conosciuta per i suoi fichi secchi ampiamente esportati. Il geografo greco Strabone scrive: \"Kaunos ha un cantiere navale e un porto che pu\u00f2 essere chiuso. Sopra la citt\u00e0 su una collina si trova la collina di Imbros. Anche se la zona \u00e8 benedetta dalla fertilit\u00e0, secondo l'opinione generale la citt\u00e0 ha aria malsana in estate e in autunno ... a causa del calore e dell'abbondanza di frutta ...\"\nNell'era cristiana, Cauno divenne una diocesi del patriarcato di Costantinopoli ed \u00e8 ancora oggi una sede titolare della chiesa cattolica.\nIl sito odierno.\nSono ancora visibili alcuni resti degli antichi edifici, in particolare le tombe carie scavate nella roccia, risalenti al IV secolo a.C., ma anche un teatro romano, grandi terme, oltre a un ninfeo, un'agor\u00e0, templi, una palestra, strutture portuali e un'acropoli.\nL'area intorno a Dalyan, Cauno, le tombe rupestri e il delta del Dalyan sono popolari attrazioni turistiche grazie alla loro posizione tra le localit\u00e0 turistiche di Marmaris e \u00d6l\u00fcdeniz."}
{"id": "6904347", "revid": "599013", "url": "https://it.wikipedia.org/wiki?curid=6904347", "title": "Dieter Lindner (atleta)", "text": ""}
{"id": "6904349", "revid": "76963", "url": "https://it.wikipedia.org/wiki?curid=6904349", "title": "Antonio Pandolfo", "text": "Biografia.\nPandolfo inizia la sua attivit\u00e0 teatrale a 16 anni con la Compagnia Piccolo Teatro di Alcamo, dove si fa notare per le sue capacit\u00e0, e prende parte a vari progetti di autori come Pirandello, Martoglio, De Filippo, e altri ancora.\nLa sua grande sicurezza nell'interagire con il pubblico derivano dalla sua esperienza di animatore presso villaggi turistici.\nDopo alcuni anni intraprende gli studi teatrali e frequenta a Roma dei corsi presso l'Accademia Sharoff col (metodo Stanislawsky), lo studio di teatroterapia e diversi laboratori e seminari tenuti da diversi maestri: Emma Dante a Palermo (laboratorio di \"\u2018mpalermu\"), Jango Edwards sulla clowner\u00ece, \"Teatrib\u00f9\" di Milano sull'improvvisazione teatrale e pure un seminario sul metodo Strasberg con una insegnante dell\u2019Actor\u2019s Studio di New York: l'attrice Marylin Fried.\nGrande appassionato del cabaret, Pandolfo \u00e8 un attore siciliano con una innata comicit\u00e0 che sa creare delle storie e dei personaggi davvero unici nel suo genere. \u00c8 riuscito a conquistare il pubblico teatrale con i suoi numerosi spettacoli, alcuni dei quali scritti da lui stesso, che lo hanno portato ad un successo meritato.\nDal 1998 viene coinvolto da molte scuole siciliane per i laboratori teatrali con minori e disabili.\nNel 2003 scrive il suo monologo teatrale intitolato \"Il ladro di Cassateddi\": qui crea alcuni suoi personaggi, tra i quali \"Erricuccio\", che a tutt\u2019oggi presenta negli spettacoli.\nPrende parte ad una selezione presso l\u2019\"Agricantus\" di Palermo \u201cShow no-profit\u201d, e ottiene il premio della giuria ed il consenso del pubblico.\nDopo alcune partecipazioni teatrali a Catania con Giovanni Anfuso, a Forl\u00ec con Pippo Santonastaso e a Roma con Claudio Laur\u00eca, scrive assieme ad Alessandro Pennacchio \"E Porto uno\", presentato all\u2019Agricantus di Palermo.\nComincia una serie di collaborazioni con Sergio Vespertino con lo spettacolo \u201cCaos\u201d, porta in scena \u201cTutto il sesso in 90 minuti\u201d con Ernesto Maria Ponte, con Giovanni Cangialosi, Gino Carista, e soprattutto con il grande Pippo Spicuzza che lo vuole prima all\u2019Orione di Palermo per \u201cAndy e Norman\u201d e poi al Teatro Biondo per \"Palermo senza scena\"; presenta quindi il nuovo spettacolo in solitario \u201cSircus\u201d.\nViene contattato da Giovanni Nanfa (il professore) per partecipare ad uno spettacolo dal titolo \"Bentornata Rivista\", scritto dallo stesso Nanfa e da Lino Piscopo. In seguito, con la collaborazione di Franco di Modica e Nanfa, nel 2008 scrive e porta in scena al Convento di Palermo \u201cSTRESS\u201d.\nDal 2006 collabora per la sceneggiatura e recita in alcuni cortometraggi, partecipa a trasmissioni di successo come Insieme su Antenna Sicilia, ospite con Angelo Morello su Tele Giornale di Sicilia. Contemporaneamente, con l\u2019agenzia \"Trampspettacoli\" si esibisce in tutta la Sicilia, a seguito della \"Carovana Stramba\".\nNel 2008 riceve il premio \u201cil Satiro Bronzeo\u201d come attore per il teatro comico; la sua passione per le parti comiche lo porta a scrivere \"Tre Meno 2= Solo\", in scena al Convento di Palermo da ottobre a dicembre 2008, con la regia di Ignazio Mannelli e due bravissime attrici, Stefania Blandeburgo e Iaia Corcione. Porta in scena nel 2009 al teatro Lelio di Palermo \u201cMiles Gloriosus\u201d con la regia di Giuditta Lelio, \"\u2026uno Sceledro degno di Plauto\" (cos\u00ec dice la Lelio).\nNello stesso anno va in scena con Oreste Lionello sempre al teatro Lelio. Da gennaio ad aprile 2009 presso il Convento di Palermo con lo spettacolo \u201cCHE TEMPO FA?\u201d scritto insieme con Nanfa e Di Modica. \nOltre alla televisione ed alcuni cortometraggi, partecipa al film \u201cLa matassa\u201d di Ficarra e Picone con una piccola parte. Ama comunque gli spettacoli in solitario con i quali gira ogni estate molte piazze della Sicilia.\nNel settembre 2011 \u00e8 ospite presso il King Theatre di New York per il Centro Cultura Italiana all\u2019interno del \u201cFestival della canzone Italiana\u201d; continua, senza soste e con nuovi personaggi, la sua attivit\u00e0 di cabarettista in diversi teatri.\nNel novembre 2011 partecipa ad alcune scene de \u201cLa scorza delle Arance\u201d lungometraggio prodotto a scopo benefico; nel 2012 nella 5\u00aa puntata de \u201cIl giovane Montalbano e ad alcune scene nella 5\u00aa stagione di \"Palermo Antimafia\".\nNel 2017 con L'ora legale, ha lavorato assieme a Ficarra e Picone; nel 2018 ha preso parte nel film La fuitina sbagliata (de \"i Soldi Spicci\") con la regia di Mimmo Esposito.\nNello stesso anno, Pandolfo \u00e8 stato anche protagonista della versione televisiva del romanzo storico di Andrea Camilleri \"La mossa del cavallo\"; il personaggio di Padre Carnazza, un sacerdote moralmente poco retto, \u00e8 stato interpretato da lui in modo magistrale.\nCarriera.\nRadio.\ndal 2004 al 2010 speaker radiofonico presso la \"Radio Alcamo Centrale\""}
{"id": "6904351", "revid": "298229", "url": "https://it.wikipedia.org/wiki?curid=6904351", "title": "Wolfgang Reinhardt", "text": ""}
{"id": "6904352", "revid": "1711941", "url": "https://it.wikipedia.org/wiki?curid=6904352", "title": "The Wizarding World of Harry Potter", "text": "Il The Wizarding World of Harry Potter costituisce una serie di parchi tematici degli Universal Studios legati all'universo di \"Harry Potter\", realizzati in seguito all'acquisizione di una licenza dalla Warner Bros. Un primo parco venne inaugurato nel 2010 allo Universal's Islands of Adventure a Orlando, in Florida, mentre un'estensione venne effettuata nel 2014 allo Universal Studios Florida. Il progetto venne duplicato allo Universal Studios Japan a Osaka, nel 2014. Un progetto simile venne realizzato allo Universal Studios Hollywood in California, nel 2016."}
{"id": "6904355", "revid": "599013", "url": "https://it.wikipedia.org/wiki?curid=6904355", "title": "Klaus Lehnertz", "text": ""}
{"id": "6904356", "revid": "124123", "url": "https://it.wikipedia.org/wiki?curid=6904356", "title": "Silvia Marciandi", "text": "Biografia.\nNata ad Aosta nel 1963, debutta in Coppa del Mondo a 19 anni non ancora compiuti, il 13 marzo 1982 a Livigno. Specializzata nelle gobbe, nei primi anni di carriera partecipa anche alle gare di combinata, salti e balletto.\nL'8 marzo 1984 ottiene il suo primo podio in Coppa del Mondo, arrivando 3\u00aa nella combinata a Campitello Matese.\nLa prima vittoria arriva invece un anno dopo, il 12 marzo 1985, quando si impone nelle gobbe a Pila.\nNel 1986 partecipa ai primi Mondiali di freestyle, a Tignes, in Francia, portando a casa due medaglie, entrambe di bronzo, nelle gobbe, dove chiude dietro alle statunitensi Mary Jo Tiampo e Hayley Wolff, e nella combinata, dove termina dietro alla svizzera Conny Kissling e alla canadese Anna Fraser.\nNel finale di carriera partecipa due volte ai Giochi olimpici: ad , prima volta del freestyle ad un'Olimpiade, dove termina 7\u00aa nella gara di gobbe, unica specialit\u00e0 presente, con 19.66, e a , dove \u00e8 10\u00aa, sempre nelle gobbe, con 23.36.\nChiude la carriera nel 1995, a 32 anni, con un palmar\u00e8s che comprende, oltre ai due bronzi mondiali, 31 podi in Coppa del Mondo, con 7 vittorie, 13 secondi posti e 11 terzi. Il miglior piazzamento in classifica generale di Coppa del Mondo \u00e8 il 4\u00b0 nel 1985 e 1986, anni in cui arriva 4\u00aa anche nella classifica di combinata, mentre nella classifica di gobbe ottiene il suo miglior risultato nel 1993, arrivando 2\u00aa.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nC = combinata\nG = gobbe"}
{"id": "6904357", "revid": "110157", "url": "https://it.wikipedia.org/wiki?curid=6904357", "title": "Coppa di Francia 2017-2018 (pallavolo maschile)", "text": "La Coppa di Francia 2017-2018 si \u00e8 svolta dal 4 novembre 2017 al 10 marzo 2018: al torneo hanno partecipato ventisette squadre di club francesi e la vittoria finale \u00e8 andata per la prima volta al .\nRegolamento.\nLe squadre hanno disputato primo turno, ottavi di finale, quarti di finale, semifinali e finale."}
{"id": "6904358", "revid": "599013", "url": "https://it.wikipedia.org/wiki?curid=6904358", "title": "John Davies (atleta)", "text": ""}
{"id": "6904359", "revid": "767487", "url": "https://it.wikipedia.org/wiki?curid=6904359", "title": "Barbarosa", "text": "Barbarosa \u00e8 un film del 1982, diretto da Fred Schepisi.\nTrama.\nEntrambi in fuga dai rispettivi guai, il fuorilegge messicano Barbarosa e il giovane cowboy texano Karl Westover, decidono di unire le forze ed associarsi, il tutto raccontato dal cantante country."}
{"id": "6904379", "revid": "93556", "url": "https://it.wikipedia.org/wiki?curid=6904379", "title": "Liceo ginnasio Domenico Cotugno", "text": "Il liceo ginnasio Domenico Cotugno \u00e8 un liceo italiano situato all'Aquila.\nStoria.\nNel 1315 i francescani istituirono il primo collegio cittadino all'interno del loro convento, adiacente alla scomparsa chiesa di San Francesco in piazza del Palazzo; in questo istituto insegn\u00f2, tra gli altri, Pietro dell'Aquila. Un secondo collegio \u2014 antesignano dell'Universit\u00e0 degli studi dell'Aquila \u2014 venne poi impiantato nel 1596 dai Gesuiti nel palazzo Camponeschi.\nIl liceo moderno sorse il 5 marzo 1816 per iniziativa di Ferdinando I delle Due Sicilie come traslazione del Collegio Reale dei Tre Abruzzi, fondato da Napoleone Bonaparte a Sulmona nel 1807; il trasferimento dell'istituto avvenne in seguito ad una profonda riorganizzazione del sistema scolastico nel Regno delle Due Sicilie e su pressione della sezione aquilana dell'Accademia dei Velati.\nSu proposta di Niccol\u00f2 Persichetti, la citt\u00e0 chiese l'intitolazione a Gaio Sallustio Crispo, il cui busto compare al centro della piazza, ma \u2014 per volont\u00e0 del Ministero della pubblica istruzione \u2014 il liceo fu intitolato al medico pugliese Domenico Cotugno che, all'inizio del XIX secolo, frequent\u00f2 abitualmente la citt\u00e0. L'istituto comprendeva, oltre al convitto nazionale, le scuole di lettere, filosofia, fisica e matematica.\nNel 1861, con l'estensione anche in Abruzzo della legge Casati, il liceo ginnasio venne distinto dal convitto nazionale Domenico Cotugno e, nel 1923, rinnovato in chiave classica e umanistica con la riforma Gentile. In precedenza, nel 1879, la chiesa di San Francesco era stata distrutta per permettere la realizzazione del Palazzo del Convitto, che successivamente inglob\u00f2 anche l'adiacente convento di San Francesco; l'istituto, il convitto e la biblioteca provinciale Salvatore Tommasi si trasferirono nella nuova sede nel 1883 e vi rimasero per oltre un secolo sino all'inizio degli anni duemila. Tra il 1889 e il 1904 il Palazzo venne radicalmente ristrutturato ad opera dell'ingegnere Costanzo Ciarletta.\nNel 1997 il liceo classico si \u00e8 unito all'istituto magistrale Vittorio Emanuele II, fondato nel 1862 e avente sede a palazzo Gaglioffi; l'anno successivo \u00e8 stato avviato il corso di scienze umane mentre a partire dal 2010, agli indirizzi esistenti, si \u00e8 aggiunto il liceo musicale.\nIn seguito ai danni prodotti dal terremoto del 6 aprile 2009, i locali del liceo, del convitto e della biblioteca sono stati dichiarati inagibili; in seguito la sede \u00e8 stata quindi trasferita per la prima volta dopo quasi due secoli fuori dal centro storico, in via Leonardo da Vinci."}
{"id": "6904381", "revid": "305108", "url": "https://it.wikipedia.org/wiki?curid=6904381", "title": "Liceo classico Domenico Cotugno", "text": ""}
{"id": "6904382", "revid": "92723", "url": "https://it.wikipedia.org/wiki?curid=6904382", "title": "Sant'Olga", "text": ""}
{"id": "6904383", "revid": "109893", "url": "https://it.wikipedia.org/wiki?curid=6904383", "title": "Dorian Awards 2013", "text": "La 4\u00aa edizione dei Dorian Awards si \u00e8 tenuta nel 2013 a Los Angeles. Durante la cerimonia sono state premiate le migliori produzioni cinematografiche e televisive del 2012.\nIn seguito sono elencate le categorie. Il relativo vincitore \u00e8 stato indicato in grassetto"}
{"id": "6904384", "revid": "54193", "url": "https://it.wikipedia.org/wiki?curid=6904384", "title": "In s\u00e9", "text": ""}
{"id": "6904385", "revid": "124123", "url": "https://it.wikipedia.org/wiki?curid=6904385", "title": "Mariangela Parravicini", "text": "Biografia.\nNata a Tirano, in provincia di Sondrio, nel 1986, specializzata nelle gobbe, debutta in Coppa del Mondo a 16 anni, il 14 dicembre 2002, a Madonna di Campiglio.\nA 19 anni partecipa ai Giochi olimpici di , nella gara di gobbe, terminando le qualificazioni al 23\u00ba posto, con 19.62, non riuscendo ad entrare tra le prime 20, che accedevano alla finale."}
{"id": "6904387", "revid": "767487", "url": "https://it.wikipedia.org/wiki?curid=6904387", "title": "Ferrhotel", "text": "Ferrhotel \u00e8 un film documentario del 2011 diretto da Mariangela Barbanente. Il film \u00e8 stato presentato al 29\u00b0 Torino Film Festival.\nTrama.\nUna piccola comunit\u00e0 di somali, con regolare permesso di soggiorno, occupa un edificio dismesso nei pressi della stazione di Bari, trasformandolo un centro sociale dove i migranti offrono accoglienza e assistenza ai loro connazionali.\nCritica.\n\"Ferrhotel\" \u00e8 un esempio di cinema del reale di scrittura, che fonda la sua narrativit\u00e0 su un vissuto condiviso del filmare e su una relazione di reciprocit\u00e0 e di conoscenza tra la regista e i suoi personaggi. Per\u00f2, anche nella scrittura ci sono irruzioni impreviste, epifanie che rompono l'immaginario dei migranti, fastidioso e retorico, a cui li condanna l'informazione (e anche un certo cinema). Le conversazioni tra le donne sono sublimi e ci parlano, invece, di persone con paure, desideri, istanti di allegria e baratri di depressione. L'attesa e le fantasie: la realt\u00e0 \u00e8 ineffabile e viva solo per chi, come Barbanente, sa ascoltarne il respiro incontrollato. (Cristina Piccino, il manifesto)\"Ferrhotel\" (...) ci costringe ad un cambio di prospettiva straniante: nella stessa Puglia che vent'anni fa esatti sbatt\u00e9 in faccia agli italiani la realt\u00e0 della nuova immigrazione di massa, con gli arrivi degli albanesi al porto di Brindisi, nasce e cresce una storia in cui, forse per la prima volta, non ci possiamo pi\u00f9 permettere di guardare gli immigrati dal gradino superiore della scala sociale. (la Repubblica)"}
{"id": "6904394", "revid": "121601358", "url": "https://it.wikipedia.org/wiki?curid=6904394", "title": "BNP Paribas Open 2018 - Doppio femminile", "text": "Latisha Chan e Martina Hingis erano le detentrici del titolo, ma la Hingis si \u00e8 ritirata al termine della stagione 2017. Chan ha giocato insieme a Chan Hao-ching, ma le due hanno perso al secondo turno contro Hsieh Su-wei e Barbora Str\u00fdcov\u00e1, che hanno poi vinto il titolo sconfiggendo in finale Ekaterina Makarova ed Elena Vesnina con il punteggio di 6\u20134, 6\u20134."}
{"id": "6904395", "revid": "736476", "url": "https://it.wikipedia.org/wiki?curid=6904395", "title": "Be more chill", "text": ""}
{"id": "6904396", "revid": "767487", "url": "https://it.wikipedia.org/wiki?curid=6904396", "title": "Una cotta importante", "text": "Una cotta importante \u00e8 un film del 1984, diretto da Jerry Schatzberg.\nTrama.\nUn sedicenne di nome Charles si innamora di Laura, una rocker ventitreenne disoccupata, iniziando a frequentarla. La ragazza lo considera per\u00f2 solo un amico, presa anche dai suoi problemi nel ricercare un nuovo impiego. Il ragazzo allora, bruciando tutti i suoi risparmi, tappezza i taxi della citt\u00e0 con le foto della ragazza, che viene notata e scritturata da un produttore discografico. Lei finalmente si accorge di lui e, per sdebitarsi, gli regala una notte d'amore prima di partire."}
{"id": "6904398", "revid": "1272592", "url": "https://it.wikipedia.org/wiki?curid=6904398", "title": "Bruno Sacchi (architetto)", "text": "Biografia.\nDa Mantova nel 1950 si trasfer\u00ec a Firenze per studiare Architettura all'universit\u00e0, allievo di Adalberto Libera. \nSi dedic\u00f2 all'edilizia residenziale e negli anni Settanta inizi\u00f2 la collaborazione con l'architetto Giovanni Michelucci, divenendo ben presto il suo principale collaboratore.\nSacchi si occup\u00f2 nel 1980 dell'allestimento del \"Centro di documentazione Giovanni Michelucci\" presso il palazzo comunale di Pistoia e delle mostre dedicate al maestro alla Palazzina Reale della Stazione di Firenze Santa Maria Novella a Firenze e nella basilica di San Domenico a Siena. \nDopo la morte di Michelucci, nel 1990, Sacchi intervenne su alcune opere da lui realizzate.\nNel 1998 present\u00f2 una proposta per la Nuova Uscita della Galleria degli Uffizi su piazza Castellani, prima del concorso dal quale risult\u00f2 vincitore Arata Isozaki.\nOpere.\nProgetti principali"}
{"id": "6904402", "revid": "116718611", "url": "https://it.wikipedia.org/wiki?curid=6904402", "title": "Sutatta Udomsilp", "text": ""}
{"id": "6904403", "revid": "712828", "url": "https://it.wikipedia.org/wiki?curid=6904403", "title": "Capitoli di Doraemon", "text": " \nQuesta \u00e8 la lista dei capitoli di \"Doraemon\", manga realizzato da Fujiko F. Fujio. \nIn Italia il manga \u00e8 stato pubblicato da Star Comics dal 18 aprile 2005 al 19 settembre 2005, in sei volumi tematici non corrispondenti alla suddivisione adottata in Giappone."}
{"id": "6904408", "revid": "767487", "url": "https://it.wikipedia.org/wiki?curid=6904408", "title": "Visions (film 2015)", "text": "Visions \u00e8 un film del 2015 diretto da Kevin Greutert.\nTrama.\nLasciandosi la frenetica esistenza di citt\u00e0 alle spalle, Julie - che aspetta un figlio - va a vivere con il marito David nella loro nuova casa in campagna, dove ben presto si vede tormentata da strani rumori e da visioni di una sinistra figura incappucciata. A parte Julie, nessun altro vede o sente nulla tanto che in David cresce la preoccupazione per l'equilibrio della moglie. Nel disperato tentativo di provare la sua sanit\u00e0 mentale, Julie contatta una medium dalla quale apprende la tormentata storia della casa in cui vive. Mettendo insieme i pezzi del passato per evitare che un futuro orrore si verifichi, Julia scoprir\u00e0 una cospirazione oscura che miner\u00e0 la sua vita e quella del suo bambino non ancora nato."}
{"id": "6904409", "revid": "2028514", "url": "https://it.wikipedia.org/wiki?curid=6904409", "title": "Antara (strumento musicale)", "text": "L'antara \u00e8 una specie di flauto di Pan, fatto con canne, alla maniera di una piccola zampogna o di un rondador ecuadoriano, ma che differisce da loro perch\u00e9 consiste di una singola fila di ance, in numero inferiore, disposte in una scala, opportunamente accordate e fissate da comode fascette. \u00c8 uno strumento comune nelle montagne del Per\u00f9. Va notato, tuttavia, che dalla provincia di Pallasca, ad Ancash, alle altre citt\u00e0 del nord del Per\u00f9, il nome dato a questo strumento \u00e8 \"andarita\".\nEtimologia.\nL'\"andarita\", in lingua quechua si chiama \"antara\", \u00e8 lo strumento a cui fa riferimento una composizione poetica del primo Novecento trasformata in una canzone del folklore costiero (vals), la cui paternit\u00e0 \u00e8 da attribuirsi probabilmente ad Abelardo Gamarra, \"El Tunante\". Questo canzone poetico-musicale \u00e8 una sorta di elegia (scritta in prima persona) dedicata a un bandito nato a Chiqui\u00e1n (Ancash) nel 1874 e assassinato nel 1909, di nome Luis Pardo Novoa.\nMolti hanno considerato (senza avere una fonte rigorosa) che l '\"andarita\" a cui ci si riferisce sia un fiore \"della zona\" e che (metaforicamente) sia usato nel poema per alludere a una donna (che sarebbe stata una delle amanti di Pardo). L'uso in lettere minuscole (che \u00e8 come appare nel testo) indica, ovviamente, che non \u00e8 un appellativo e, di conseguenza, \u00e8 sbagliato essere sicuri che la \"compagna del bandito solitario\" sia una donna. N\u00e9 \u00e8 accettabile accettare che l'autore si riferisca, letteralmente, a un fiore poich\u00e9 \u00e8 assurdo parlare di un uomo macho - come lo era Pardo - presumibilmente accompagnato nelle sue scorribande da un fiore che, alla fine, non corrisponde all'area di Chiquian o qualsiasi conosciuta (controllare tutto ci\u00f2 che si riferisce alla flora peruviana). Il pi\u00f9 affidabile, fino ad ora, biografo di Luis Pardo lo conferma nel libro che ha scritto molti anni fa; ci riferiamo allo scrittore chiquiano Alberto Carrillo Ram\u00edrez (\"Luis Pardo, il grande bandito\").\nL '\"andarita\" di quel poema o canzone \u00e8, in senso stretto, l'umile strumento della zona settentrionale di Ancash, o oltre; cio\u00e8, la regione in cui nacque Abelardo Gamarra, meglio conosciuto come \"El Tunante\".\nCulture precolombiane.\n\u00c8 un importante strumento musicale precolombiano delle culture di Paracas e Nasca, con un'et\u00e0 di 2.500 anni o pi\u00f9.\nNelle vestigia della cultura Nazca, ci sono antaras di ceramica colorata e con finiture e conoscenze di acustica e fisica. Possiamo indicare i Nazca come i musicisti pi\u00f9 avanzati di tutta l'America del loro tempo.\nGli esemplari distribuiti in molti musei nel Per\u00f9 e nel mondo, mostrano il grande traguardo raggiunto dai Nazca, non solo nella ceramica, ma anche nelle scale musicali.\nDiverse ricerche sono state condotte a questo riguardo: Raoul y Marguerite D'Harcourth (1925), Andr\u00e9 Sas (1938), Robert Stevenson (1959), C\u00e9sar Bola\u00f1os (1980), Am\u00e9rico Valencia Chac\u00f3n (1982), Miguel Oblitas Bustamante (1984-2009), Arturo Ru\u00edz de Pozo (1992) e Anna Gruczinska (1993)."}
{"id": "6904410", "revid": "767487", "url": "https://it.wikipedia.org/wiki?curid=6904410", "title": "Golfo di Messenia", "text": "Il golfo di Messenia (greco \u039c\u03b5\u03c3\u03c3\u03b7\u03bd\u03b9\u03b1\u03ba\u03cc\u03c2 \u039a\u03cc\u03bb\u03c0\u03bf\u03c2) \u00e8 un golfo che fa parte del Mar Ionio. Il golfo \u00e8 circoscritto dalle coste meridionali della Messenia e da quelle sudoccidentali della penisola di Maina in Laconia. Le sue estremit\u00e0 sono l'isola di Venetiko a ovest e Capo Matapan a sudest. La riva occidentale \u00e8 in gran parte pianeggiante, fertile e ben sviluppata, mentre quella orientale \u00e8 dominata dalle falde del monte Taigeto e in confronto rocciosa e di difficile accesso, con pochi insediamenti.\nIl fiume Palmissos sfocia nel golfo vicino a Calamata, che \u00e8 il centro maggiore del golfo.\nLocalit\u00e0 che si affacciano sul golfo.\nSulla costa occidentale del golfo, alla sue estremit\u00e0, s'incontrava anche l'antica citt\u00e0 di Asine."}
{"id": "6904415", "revid": "371529", "url": "https://it.wikipedia.org/wiki?curid=6904415", "title": "Pazzi da legare", "text": "Pazzi da legare (\"Armed and Dangerous\") \u00e8 un film del 1986 diretto da Mark L. Lester.\nTrama.\nFrank Dooley \u00e8 un poliziotto pasticcione, cos\u00ec maldestro da farsi cacciare dalla polizia. Norman invece \u00e8 un avvocato pavido ed incapace, che arriva al punto da farsi radiare dall'albo degli avvocati. Ritrovatisi insieme ad un corso per guardie private, continuano a compiere clamorosi disastri ma, quasi per caso, riescono a venire a capo di una serie di rapine attuate con la complicit\u00e0 del loro stesso comandante, ribaltando finalmente la loro fortuna."}
{"id": "6904424", "revid": "287204", "url": "https://it.wikipedia.org/wiki?curid=6904424", "title": "Lago di K\u00f6yce\u011fiz", "text": "Il lago di K\u00f6yce\u011fiz (in turco: \"K\u00f6yce\u011fiz G\u00f6l\u00fc\") \u00e8 un lago nel sud-ovest della Turchia, situato nella provincia di Mu\u011fla, nella regione storica della Caria.\nIl lago si trova a 20 km a ovest di Dalaman e a circa 5 km dalla costa mediterranea, ed \u00e8 uno dei laghi costieri pi\u00f9 grandi del paese. Si trova in una pianura alluvionale, la pianura di Dalyan-K\u00f6yce\u011fiz. Ha una superficie di 52 km\u00b2 e si trova a un'altitudine di 8 m.s.l.m..\nLa cittadina di K\u00f6yce\u011fiz si trova sulla riva settentrionale del lago. Il lago \u00e8 drenato attraverso il canale di Dalyan (la cui lunghezza \u00e8 di 14 km) fino al Mar Mediterraneo. Tra il mare e il lago si estendono una zona umida, che si trova all'interno della Riserva Naturale di Dalyan K\u00f6yce\u011fiz, e la citt\u00e0 di Dalyan.\nCaratterizzazione.\nIl lago \u00e8 alimentato dai fiumi \"Namnam\" e \"Yuvarlak\u00e7ay\" e da numerosi ruscelli di montagna. L'acqua dei ruscelli, l'acqua di fusione e pozzi d'acqua dolce si mescolano con l'acqua calda e solforosa che viene rilasciata da una faglia e l'acqua leggermente salmastra e ossigenata che scorre a monte con la marea crescente. La profondit\u00e0 del lago varia da 20 a 60 metri. Il lago abbonda di pesci.\nA nord-est e sud-est del lago di K\u00f6yce\u011fiz ci sono pianure, mentre altre parti sono circondate da colline. Le pi\u00f9 alte sono il monte \"\u00d6lemez\" (937 metri) a sud-ovest e il \"Bozburun Tepesi\" (556 metri) a sud. Nel lago sorgono cinque isole disabitate, una delle quali \u00e8 conosciuta come \"Hapishane Adas\u0131\", \"isola della Prigione\". Inizialmente l'isola fu utilizzata per scopi militari, poi trasformata in un'isola prigione. La prigione non \u00e8 pi\u00f9 in uso in quanto tale e abbandonata.\nGeologia.\nIl lago si form\u00f2 circa 7500 anni fa, quando l'intera parte orientale del Mediterraneo fu colpita da terremoti. Sul lato sud del lago K\u00f6yce\u011fiz, c'\u00e8 una linea di faglia NW - SE, delimitata da numerose sorgenti termali sulfuree, tra le quali le terme di Sultaniye.\nL'area di protezione speciale.\nIl lago si \u00e8 evoluto in un'area ecologicamente importante. Insieme alle sue rive e al bacino del Dalyan comprende l'area speciale di protezione ambientale di K\u00f6yce\u011fiz-Dalyan.\nSulle rive a nord di Sultaniye, a nord-ovest di Hamitk\u00f6y, a K\u00f6yce\u011fiz, a Kavakaras\u0131 e a Tepearas\u0131, ci sono ancora vaste foreste paludose con l'endemico albero della gomma orientale. La specie si trova principalmente nella provincia di Mu\u011fla, vicino a Marmaris e nell'area speciale di K\u00f6yce\u011fiz-Dalyan. Le piccole zone umide intorno al lago sono interessanti per la loro avifauna. L'area attira molti osservatori di uccelli. L'area \u00e8 anche ricca di rettili (tartarughe, testuggini, tartarughe d'acqua dolce, serpenti) e insetti (libellule, damigelle). Tra le specie ittiche presenti nel lago vi sono due ghiozzi nani endemici, \"Knipowitschia byblisia\" e \"K. caunosi\", che sono stati descritti scientificamente solo nel 2011."}
{"id": "6904425", "revid": "762947", "url": "https://it.wikipedia.org/wiki?curid=6904425", "title": "Andarita", "text": ""}
{"id": "6904426", "revid": "125388251", "url": "https://it.wikipedia.org/wiki?curid=6904426", "title": "Coppa del Mondo di snowboard 2017", "text": "La stagione della Coppa del Mondo di snowboard 2017\u00e8 la ventitreesima edizione della manifestazione organizzata dalla Federazione Internazionale Sci; \u00e8 iniziata il 12 novembre 2016 a Milano, in Italia, e si \u00e8 conclusa il 26 marzo 2017 a Veysonnaz, in Svizzera.\nSia in campo maschile che in campo femminile sono state assegnate due Coppe del Mondo generali: una per il parallelo (che comprende le discipline slalom e gigante parallelo) e una per il freestyle (che comprende halfpipe, big air e slopestyle). Vengono assegnate dodici coppe di specialit\u00e0, sei maschili (slalom parallelo, gigante parallelo, snowboard cross, halfpipe, big air e slopestyle) e altrettante femminili; \u00e8 stata inoltre assegnato il titolo delle \"FIS Super Series\", basato sui risultati di tre tappe - Milano, M\u00f6nchengladbach, Qu\u00e9bec - del calendario del big air.\nIn campo maschile l'austriaco Andreas Prommegger si \u00e8 aggiudicato la Coppa di parallelo, il cui detentore uscente era il bulgaro Radoslav Jankov. Il canadese Mark McMorris si \u00e8 invece aggiudicato la Coppa di freestyle, il detentore uscente era il giapponese Ry\u014d Aono.\nIn campo femminile la ceca Ester Ledeck\u00e1 si \u00e8 aggiudicata la Coppa di parallelo, che gi\u00e0 deteneva. L'austriaca Anna Gasser ha vinto la coppa di freestyle, che era detenuta dalla statunitense Jamie Anderson.\nUomini.\nRisultati.\nLegenda: \nPGS = Slalom gigante parallelo \nPSL = Slalom parallelo \nSBX = Snowboard cross \nSBS = Slopestyle \nHP = Halfpipe \nBA = Big air\nDonne.\nRisultati.\nLegenda: \nPGS = Slalom gigante parallelo \nPSL = Slalom parallelo \nSBX = Snowboard cross \nSBS = Slopestyle \nHP = Halfpipe \nBA = Big air\nA squadre.\nRisultati.\nLegenda: \nSBX M = Snowboard cross misto maschile \nSBX F = Snowboard cross misto femminile\nPSL M/F = Slalom parallelo misto"}
{"id": "6904427", "revid": "1557426", "url": "https://it.wikipedia.org/wiki?curid=6904427", "title": "Ernesto Verrucci", "text": ""}
{"id": "6904429", "revid": "1557426", "url": "https://it.wikipedia.org/wiki?curid=6904429", "title": "Ernesto Verrucci Bey", "text": ""}
{"id": "6904434", "revid": "201640", "url": "https://it.wikipedia.org/wiki?curid=6904434", "title": "Mirinda", "text": ""}
{"id": "6904439", "revid": "298055", "url": "https://it.wikipedia.org/wiki?curid=6904439", "title": "Discografia di Niccol\u00f2 Fabi", "text": ""}
{"id": "6904441", "revid": "76963", "url": "https://it.wikipedia.org/wiki?curid=6904441", "title": "Matthew Currie Holmes", "text": "Biografia.\nVita privata.\nVive a Burbank, con la moglie, Shannon, production designer sposata nel 1998.\nDoppiatori italiani.\nNelle versioni in italiano dei suoi film, Matthew Currie Holmes \u00e8 stato doppiato da:"}
{"id": "6904444", "revid": "713714", "url": "https://it.wikipedia.org/wiki?curid=6904444", "title": "Sipari", "text": "I Sipari sono una storica famiglia abruzzese, con residenze a Pescasseroli e ad Alvito, nota per essere stata proprietaria, alla met\u00e0 del XIX secolo, di 15.000 ovini, che configurava il pi\u00f9 numeroso gregge di pecore transumanti del Regno di Napoli.\nStoria.\nLa famiglia, trapiantatasi in Abruzzo da Sipar nel corso del XVI secolo, era dedita alla conciatura delle pelli ed \u00e8 documentata soprattutto a partire dal XVIII secolo \u2014 con Pietrantonio Sipari (1706\u20131771) \u2014 come proprietaria di greggi e terreni. La sua posizione sociale e la conseguente ricchezza accrebbe nei decenni successivi grazie a una serie di alleanze matrimoniali con altre importanti famiglie abruzzesi tra cui i marchesi Cappelli di San Demetrio ne' Vestini e i Croce di Montenerodomo; nel 1866, dal matrimonio di Luisa Sipari e Pasquale Croce, nacque il filosofo Benedetto Croce, che nel 1922 dedic\u00f2 alla famiglia materna alcuni capitoli della monografia del paese natale, in seguito collocata in appendice alla \"Storia del Regno di Napoli\".\nCon l'inizio del XIX secolo la famiglia, di ideali liberali, ebbe parte attiva nei moti del 1820-1821, con il secondo esponente di nome Pietrantonio (1796-1864), che fu capo della carboneria in Pescasseroli, Foggia e Castel di Sangro. Con l'unit\u00e0 d'Italia, i Sipari entrarono nella vita politica nazionale con diversi esponenti, tra cui l'intellettuale Francesco Saverio (1828\u20131874), che istitu\u00ec con il fratello Carmelo (1832-1905) la riserva reale Alta Val di Sangro (abolita nel 1913), ed il figlio di quest'ultimo, Erminio Sipari (1879\u20131968), deputato del Regno d'Italia che nel 1922 ide\u00f2 sia il primo consorzio forestale nazionale, la condotta forestale marsicana, sia - soprattutto - il parco nazionale d'Abruzzo, prima area protetta d'Italia.\nL'unico ramo della casata, ancora fiorente in Alvito, \u00e8 formato soltanto da esponenti femminili.. Gli archivi della famiglia, in Pescasseroli e in Alvito, sono stati vincolati dalle rispettive direzioni regionali del Ministero per i beni e le attivit\u00e0 culturali.\nResidenze.\nL'industria armentizia esercitata dai Sipari, e che originariamente interess\u00f2 l'Abruzzo Ultra II e la Capitanata, privilegiando l'asse economico-viario del tratturo Pescasseroli-Candela, dagli anni trenta del XIX secolo si affianc\u00f2 a interessi agricoli i quali, comportando una dilatazione regionale verso la Terra di Lavoro, e in particolare in Valle di Comino, determinarono una residenzialit\u00e0 pi\u00f9 diversificata su base stagionale. Da quel periodo e fino al 1905 le residenze della famiglia furono in Pescasseroli, Foggia e Alvito, con lo stesso ramo, rappresentato da Carmelo. \nIn seguito alla sua scomparsa, le dimore vennero divise tra i suoi tre figli maschi: per testamento il primogenito, ancora di nome Pietrantonio, ebbe sia la residenza quattrocentesca di Pescasseroli (via C. Sipari) sia il palazzo di Alvito, risalente al 1858; al secondogenito, Francesco, tocc\u00f2 la casa palazziata di Foggia, acquistata dai principi di Montemiletto, che tuttavia fu distrutta durante la seconda guerra mondiale; al terzogenito Erminio spett\u00f2, infine, la dimora pi\u00f9 grande di Pescasseroli (piazza B. Croce, gi\u00e0 largo del Barone), che era stata eretta nel 1839 al posto del palazzo ex-feudale e dal 2005 sede della casa museo gestita dalla fondazione \"Erminio e Zel Sipari onlus\". ."}
{"id": "6904445", "revid": "2048388", "url": "https://it.wikipedia.org/wiki?curid=6904445", "title": "Campionati europei di winter triathlon del 2018", "text": "I Campionati europei di winter triathlon del 2018 (XX edizione) si sono tenuti a Piano Vetore in Italia, in data 17 febbraio 2018.\nTra gli uomini ha vinto il russo Pavel Andreev. Tra le donne ha trionfato la russa Yulia Surikova..\nLa gara \"junior\" ha visto trionfare l'italiano Alberto Rabellino e la russa Polina Tarakanova.\nIl titolo di Campione europeo di winter triathlon della categoria \"under 23\" \u00e8 andato all'italiano Alessandro Saravalle. Tra le donne si \u00e8 aggiudicata il titolo di Campionessa europea di winter triathlon della categoria \"under 23\" la russa Nadezhda Belkina."}
{"id": "6904460", "revid": "109893", "url": "https://it.wikipedia.org/wiki?curid=6904460", "title": "Dorian Awards 2012", "text": "La 3\u00aa edizione dei Dorian Awards si \u00e8 tenuta nel 2012 a Los Angeles. Durante la cerimonia sono state premiate le migliori produzioni cinematografiche e televisive del 2011.\nIn seguito sono elencate le categorie. Il relativo vincitore \u00e8 stato indicato in grassetto"}
{"id": "6904461", "revid": "1442080", "url": "https://it.wikipedia.org/wiki?curid=6904461", "title": "Sturla (nome)", "text": "Origine e diffusione.\nContinua un antico nome norreno, tratto da un verbo che significa \"disturbare\", \"confondere\". Venne portato da Hvamm-Sturla \u00de\u00f3r\u00f0arson, capostipite della dinastia degli Sturlungar, la cui storia \u00e8 parzialmente narrata nella \"Sturlunga saga\".\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico ricade il 1\u00ba novembre ad Ognissanti."}
{"id": "6904462", "revid": "47767", "url": "https://it.wikipedia.org/wiki?curid=6904462", "title": "Sturle", "text": ""}
{"id": "6904469", "revid": "110157", "url": "https://it.wikipedia.org/wiki?curid=6904469", "title": "Fratelli Zignone fu Carlo", "text": "La Fratelli Zignone fu Carlo \u00e8 stata un'azienda tessile italiana, con sede a Pray, fondata nel 1877 e chiusa nel 1966. Nel 1991 il complesso industriale venne ceduto al Centro Studi Biellesi che ne avvi\u00f2 la trasformazione in museo oggi noto come \"Fabbrica delle ruota\".\nStoria.\nFondazione e periodo produttivo.\nIl lanificio venne costruito dai fratelli Zignone nel 1877, in localit\u00e0 Vallefredda, a poca distanza dalla confluenza del rio Scoldo col torrente Ponzone e in prossimit\u00e0 della strada provinciale Biella-Borgosesia. L'attivit\u00e0 venne esercitata inizialmente da Pietro, Giovanni e Carlo. Dalle poche decine di operai presenti in fabbrica alla fine dell'800, il lanificio dei fratelli Zignone arriv\u00f2 ad occuparne fino a 158 nell'anno 1937. La fluttuazione della produzione provocava mutamenti periodici nella quantit\u00e0 degli addetti: in alcuni periodi il lavoro era distribuito su tre turni, compreso quello notturno, mentre in altri momenti gli operai venivano impiegati solo alcuni giorni alla settimana. Il lanificio dei fratelli Zignone produceva unicamente stoffe cardate in pura lana e misto cotone o sintetico. La maggior parte del prodotto, considerato di buona qualit\u00e0, era destinato al mercato nazionale, ma non mancava anche la clientela straniera. Trattandosi di un lanificio a ciclo completo tutte le lavorazioni erano concentrate nello stabilimento. Solo gli stendissaggi, o \"ramme\", erano disposti sul pendio oltre la strada. Alla morte di Pietro, nel 1891, soltanto Carlo mantenne l'azienda, ma, da solo, non riusc\u00ec ad andare oltre il 1896. In quell'anno lo stabilimento venne affittato ad Anselmo Giletti, che vi install\u00f2 una filatura a servizio dell'importante complesso di Ponzone. Nel 1900 Carlo Zignone mor\u00ec lasciando vedova Felicita Tonella ed orfani dieci figli bambini. Solo nel 1912 i fratelli Umberto, Oreste e Rinaldo Zignone ritornarono in possesso della fabbrica e costituirono una societ\u00e0 con i fratelli Ferla, titolari dell'omonimo lanificio di Polto. Cessato nel 1918 il sodalizio coi Ferla i fratelli Zignone amministrarono autonomamente l'azienda sotto la ragione sociale \"Lanificio Fratelli Zignone fu Carlo\". Si ipotizza che all'inizio del Novecento le pezze da 35 metri finiti fossero circa 4000 all'anno, mentre si arrivava sicuramente ai 100.000 metri negli anni '30 grazie alle commesse militari. L'alluvione del 1927 caus\u00f2 gravi danni allo stabilimento e nel 1931 mor\u00ec Umberto Zignone. Oreste e Rinaldo riavviarono la produzione in societ\u00e0 con loro collaboratori, come il disegnatore Ugo Rista e l'addetto commerciale Armando Garlanda. La \"Zignone Garlanda &amp; Rista\" si sciolse nel 1937. Nel 1949 anche Garlanda usc\u00ec di scena e ancora una volta i fratelli Oreste e Rinaldo, ed il nipote Ermanno, figlio di Umberto, tornarono a gestire in proprio con un avvio promettente.\nDecadenza e trasformazione in museo.\nGli anni Cinquanta per\u00f2 furono un periodo difficile e molte piccole aziende non tennero il passo: ci\u00f2 accadde anche al lanificio dei fratelli Zignone. Nel 1966 l'imprenditore Carlo Beretta acquist\u00f2 gli stabili della Vallefredda senza per\u00f2 riprendere l'attivit\u00e0. Nel 1991 Carlo Beretta don\u00f2 il complesso industriale al DocBi-Centro Studi Biellesi.. Oggi lo stabilimento fa parte dell'Ecomuseo del Biellese e rappresenta uno dei pi\u00f9 noti esempi di archeologia industriale italiani, in particolare per l'assetto multipiano dello stabilimento e il ben conservato \"sistema teledinamico\" che consente la trasmissione dell'energia idraulica del torrente Ponzone ai macchinari produttivi.. Ribattezzato \"Fabbrica delle ruota\" per la grande ruota metallica facente parte del sistema di trasmissione sopra citato, ospita eventi culturali e mostre ed \u00e8 aperto al pubblico nei giorni festivi."}
{"id": "6904470", "revid": "599013", "url": "https://it.wikipedia.org/wiki?curid=6904470", "title": "Giulia Pierucci", "text": ""}
{"id": "6904472", "revid": "1154737", "url": "https://it.wikipedia.org/wiki?curid=6904472", "title": "Fabbrica della ruota", "text": ""}
{"id": "6904475", "revid": "149485", "url": "https://it.wikipedia.org/wiki?curid=6904475", "title": "Carola Paissoni", "text": "Biografia.\nSi \u00e8 messa in mostra all'Universiade di Taipei 2017 salendo sul gradino pi\u00f9 basso del podio nella categoria dei -70 kg.\nL'anno successivo ha rappresentato l'Italia ai Giochi del Mediterraneo di Tarragona 2018, dove ha vinto la medaglia d'argento nel torneo dei 70 kg, in cui \u00e8 rimasta sconfitta in finale dalla spagnola Mar\u00eda Bernab\u00e9u."}
{"id": "6904503", "revid": "767487", "url": "https://it.wikipedia.org/wiki?curid=6904503", "title": "William J. Fetterman", "text": "Primi anni.\nWilliam Judd Fetterman nacque probabilmente a New London, Connecticut, nel 1833; anche l'anno di nascita \u00e8 ancora oggi incerto, cos\u00ec come non si sa anche il giorno preciso. Suo padre era un ufficiale dell'esercito americano di origini olandesi (e forse anche tedesche), proveniente dalla Pennsylvania.\nCarriera militare.\nFetterman si arruol\u00f2 nell'esercito unionista, il 14 maggio 1861, per il Delaware e fu prontamente nominato primo sottotenente. Serv\u00ec il Primo Battaglione del 18\u00ba Reggimento di Fanteria degli Stati Uniti per tutta la durata della guerra ed \u00e8 stato due volte premiato per la sua brillante condotta, terminando la guerra come tenente colonnello dei Volontari.\nDopo la guerra, scelse di rimanere nell'esercito regolare e fu assegnato come capitano del secondo battaglione del 18\u00ba Reggimento di Fanteria. Nel novembre 1866, il reggimento era di stanza a Fort Phil Kearny, con il compito di proteggere gli immigrati che viaggiavano verso i campi dorati del territorio del Montana, lungo la Bozeman Trail. Fetterman si vantava che, con 80 soldati, avrebbe potuto attraversare le terre Sioux senza problemi.\nIl 21 dicembre 1866, una gran numero di Cheyenne e Sioux, guidato dal famoso Nuvola Rossa ed affiancato da un allora giovane Cavallo Pazzo, attacc\u00f2 un convoglio ferroviario vicino al forte sopracitato. Nonostante la sua scarsa familiarit\u00e0 con le condizioni di frontiera ed i metodi di combattimento degli indiani, Fetterman prese il comando di un reggimento composto dall'ex quartiermastro di battaglione, il capitano Frederick Brown, il secondo tenente George Grummond, 49 truppe arruolate nella 18\u00aa fanteria, 27 uomini della 2\u00ba cavalleria e 2 esploratori civili, per un totale di 80 uomini. Ignorando i suoi ordini di non avventurarsi oltre la Lodge Trail Ridge, lontano dalla vista a distanza dal forte il quale lo avrebbe potuto ulteriormente supportare, Fetterman insegu\u00ec una piccola banda di Sioux e fu attirato in un'imboscata. Si trov\u00f2 di fronte a circa 2.000 indiani. Nel giro di 20 minuti, Fetterman ed il suo comando vennero massacrati.\nLa Battaglia di Fetterman, una volta concretizzata, fu la seconda pi\u00f9 grande battaglia condotta nella storia delle Guerre indiane, dopo la Battaglia di Little Bighorn dove vennero massacrati George Armstrong Custer ed i suoi uomini nel 1876. Henry B. Carrington, sopravvissuto allo scontro, venne accusato come principale artefice del disastro e di conseguenza fu radiato ed esonerato dall'esercito.\nLa tomba di Fetterman \u00e8 ancora oggi locata nel Little Bighorn Battlefield National Monument. Fetterman non si spos\u00f2 mai e non lasci\u00f2 diretti eredi. La madre fu l'unica beneficiaria dei suoi averi e della sua postuma pensione."}
{"id": "6904576", "revid": "287204", "url": "https://it.wikipedia.org/wiki?curid=6904576", "title": "Cajigal (disambigua)", "text": ""}
{"id": "6904710", "revid": "597169", "url": "https://it.wikipedia.org/wiki?curid=6904710", "title": "Kaworu", "text": ""}
{"id": "6904762", "revid": "406204", "url": "https://it.wikipedia.org/wiki?curid=6904762", "title": "Memoriale di Aldo Moro", "text": ""}
{"id": "6904764", "revid": "124123", "url": "https://it.wikipedia.org/wiki?curid=6904764", "title": "Antonio Era", "text": "Biografia.\nRipresi gli studi universitari dopo la partecipazione alla prima guerra mondiale, si laure\u00f2 in giurisprudenza all'Universit\u00e0 di Sassari nel 1921 ed esercit\u00f2 per qualche tempo la professione di avvocato.\nConseguita nel 1929 la libera docenza in Storia del diritto italiano, tenne dei corsi liberi all'Universit\u00e0 di Pisa dal 1930 al 1932.\nProfessore incaricato dal 1932 di Storia delle istituzioni giuridiche e economiche della Sardegna nella Facolt\u00e0 di giurisprudenza dell'Universit\u00e0 di Sassari, divenne professore di ruolo di Storia del diritto italiano, nella stessa Facolt\u00e0, dal 1935.\nNella seconda guerra mondiale fu richiamato nella Sanit\u00e0 militare marittima, alla Maddalena. Nel novembre 1943, per breve tempo, fu nominato preside della Facolt\u00e0 di giurisprudenza di Sassari.\nImpegnato in politica nel dopoguerra, venne eletto nel primo Consiglio regionale della Sardegna per il Partito Nazionale Monarchico e fu vicepresidente del Consiglio stesso dal 1949 al 1953. Fu anche tra i fondatori della Deputazione di storia patria per la Sardegna, e vicepresidente dal 1957, membro del Consiglio superiore degli archivi e ispettore bibliografico onorario. Nel 1959 venne insignito della medaglia d'oro dei benemeriti della cultura."}
{"id": "6904782", "revid": "124123", "url": "https://it.wikipedia.org/wiki?curid=6904782", "title": "Luigi Epifanio", "text": "Biografia.\nConseguito nel 1921 il diploma del Corso Speciale di Architettura presso il Regio Istituto di Belle Arti di Palermo, nel 1924 si laurea in Architettura, presso la Regia Scuola per Ingegneri e Architetti del capoluogo siciliano. Tra il 1925 e il 1931 diviene assistente del suo maestro Ernesto Basile alla cattedra di Architettura del corso biennale dell'Accademia di Belle Arti di Palermo e, contemporaneamente, ottiene l'incarico di Architettura e Rilievo dei Monumenti che svolge tra il 1925 e il 1934.\nPresso la facolt\u00e0 di Ingegneria di Palermo, dal 1934 al 1936, insegna Caratteri Stilistici delle Costruzioni. La sua attivit\u00e0 didattica prosegue presso la facolt\u00e0 di Architettura di Palermo dove, dal 1944 al 1946, ottiene l'incarico dell'insegnamento di Storia dell'Architettura e delle Arti figurative e, dal 1947 al 1965, insegna Composizione architettonica."}
{"id": "6904783", "revid": "6923", "url": "https://it.wikipedia.org/wiki?curid=6904783", "title": "Terremoto dell'Irpinia del 1853", "text": "Il terremoto dell'Irpinia del 1853 \u00e8 stato un evento sismico di magnitudo 5.6 che colp\u00ec l'Irpinia nel corso della giornata del 9 aprile, intorno alle ore 12:45, con epicentro presso le sorgenti del Sele, poco a sud dell'alto corso dell'Ofanto, sull'Appennino campano. A quell'epoca i territori colpiti dal sisma erano suddivisi tra le due province del Principato Citra e del Principato Ultra, nell'ambito del Regno delle Due Sicilie, mentre in epoca contemporanea appartengono in gran parte alla provincia di Avellino nonch\u00e9 al distretto sismico dell'Irpinia.\nIn virt\u00f9 della magnitudo non particolarmente elevata il bilancio complessivo delle vittime fu relativamente contenuto (i morti furono circa una dozzina) mentre assai elevato fu il numero dei senzatetto, tanto che fu necessario costruire intere baraccopoli in legno mentre le numerose case pericolanti furono, a seconda dei casi, restaurate o demolite. I danni pi\u00f9 rilevanti si ebbero a Caposele, Calabritto, Senerchia e Quaglietta, nel Principato Citra, nonch\u00e9 a Lioni e Teora, nel Principato Ultra. Tuttavia effetti pi\u00f9 isolati si ebbero anche a diverse decine di chilometri di distanza dall'area epicentrale: cos\u00ec a Fragneto Monforte vi furono diversi sfollati, ad Avellino fu danneggiato il convento dei Frati Minori riformati, a Campagna fu seriamente lesionato il campanile della cattedrale mentre a Felitto furono danneggiate alcune chiese. Alla scossa principale ne seguirono altre che contribuirono ad aggravare i danni nelle settimane successive. Il re Ferdinando II delle Due Sicilie concesse laute elargizioni alle popolazioni terremotate."}
{"id": "6904789", "revid": "599013", "url": "https://it.wikipedia.org/wiki?curid=6904789", "title": "J.L. Parks", "text": "Carriera.\nDopo aver giocato alla Paoli High School, venne reclutato da Oklahoma State dove gioc\u00f2 a livello NCAA, vincendo il titolo nel 1945 e nel 1946.\nAl termine del college gioc\u00f2 nella AAU con i Denver Chevrolets.\nCon gli ha disputato il Campionati del mondo del 1950, vincendo la medaglia d'argento."}
{"id": "6904793", "revid": "300067", "url": "https://it.wikipedia.org/wiki?curid=6904793", "title": "J. L. Parks", "text": ""}
{"id": "6904794", "revid": "124123", "url": "https://it.wikipedia.org/wiki?curid=6904794", "title": "Arturo Soria", "text": "Biografia.\nStudi\u00f2 da ingegnere civile senza tuttavia terminare gli studi, e fin dalla giovent\u00f9 cominci\u00f2 a interessarsi di telefonia e trasporti, sia superficiali che sotterranei.\nPer risolvere i problemi della circolazione crescente nelle grandi citt\u00e0, progetto l'idea di \"ciudad linear\", proposta che venne pubblicata dal giornale madrileno \"El Progreso\" nel 1882. L'ambizioso progetto di Soria, pensato innanzitutto per risolvere i problemi di traffico di Madrid, cont\u00f2 dell'appoggi\u00f2 di periodici e quotidiani come l\"'Heraldo de Madrid\", \"La Correspondencia de Espa\u00f1a\" , \"Le Figaro\" e alcune riviste inglesi. La prima fase del suo progetto su Madrid termin\u00f2 nel 1911, tuttavia a causa della Grande guerra e della mancanza di fondi, lo sviluppo completo della citt\u00e0 lineare termin\u00f2 solo nel secondo decennio del XX secolo.\nSoria, giornalista critico gi\u00e0 a partire dal 1870, fond\u00f2 una delle prime riviste spagnole di urbanesimo, la satirica \"La Dictadura\", che apparve per la prima volta nell'ottobre del 1895 come organo di stampa della \"Compa\u00f1\u00eda Madrile\u00f1a de Urbanizaci\u00f3n\" (CMU). La rivista dur\u00f2 solo un anno, tuttavia nel 1897 venne sostituita da \"La Ciudad Lineal\", rivista che trattava igiene, agricoltura, ingegneria e urbanizzazione."}
{"id": "6904797", "revid": "640277", "url": "https://it.wikipedia.org/wiki?curid=6904797", "title": "Arturo Soria y Mata", "text": ""}
{"id": "6904801", "revid": "1972453", "url": "https://it.wikipedia.org/wiki?curid=6904801", "title": "Partecipanti alla Milano-Sanremo 2018", "text": "Elenco dei partecipanti alla Milano-Sanremo 2018.\nLa Milano-Sanremo 2018 \u00e8 stata la centonovesima edizione della corsa. Alla competizione presero parte 25 squadre, le diciotto iscritte all'UCI World Tour 2018 e le sette squadre invitate (la Gazprom-RusVelo, la Cofidis, la Israel Cycling Academy, la Nippo-Vini Fantini-Europa Ovini, la Wilier Triestina-Selle Italia e il Team Novo Nordisk), tutte di categoria UCI Professional Continental, ciascuna delle quali composta da sette corridori, per un totale di 175 ciclisti. Da Milano non prese il via Lo\u00efc Chetout, rendendo 174 i partenti effettivi."}
{"id": "6904802", "revid": "767487", "url": "https://it.wikipedia.org/wiki?curid=6904802", "title": "Silvio Danailov", "text": "Carriera.\nDopo essere stato un buon giocatore di scacchi, arrivando al rango di Maestro Internazionale nel 1984, decise di dedicarsi alla carriera manageriale diventando l'agente di molti giocatori di primo piano, come Ivan \u010ceparinov e gli ex campioni del mondo Veselin Topalov e Ruslan Ponomar\u00ebv. \u00c8 stato anche allenatore e manager della nazionale maschile bulgara dal 1993 al 2000.\n\u00c8 il presidente della federazione bulgara di scacchi dal 2011, ed \u00e8 stato anche presidente della European Chess Union dal 2010 al 2014. Nello stesso periodo \u00e8 stato anche membro del comitato esecutivo della FIDE.\nHa fondato la \"Kaissa Chess Management\" con cui organizza alcuni dei principali tornei del circuito scacchistico mondiale tra cui il torneo di Wijk aan Zee, il Torneo di Linares, il MTel Masters, il Torneo di Nanchino e il Torneo di Bilbao. \u00c8 stato l'organizzatore anche del match Topalov - Kamskij per stabilire lo sfidante nel campionato mondiale e poi del match Anand - Topalov valido proprio per l'assegnazione del titolo."}
{"id": "6904825", "revid": "15756", "url": "https://it.wikipedia.org/wiki?curid=6904825", "title": "Coppa del Brasile 2018 (calcio)", "text": "La Coppa del Brasile 2018 (ufficialmente in portoghese Copa do Brasil 2018) \u00e8 stata la 30\u00aa edizione della Coppa del Brasile.\nFormula.\nNei primi due turni sono previste partite di sola andata. Nel primo turno, dove la partita si disputa in casa della squadra con la peggior posizione nel Ranking CBF, in caso di pareggio nei tempi regolamentari si qualifica al turno seguente la squadra ospite (quella con la miglior posizione nel Ranking CBF); nel secondo turno, invece, in caso di pareggio sono previsti i tiri di rigore.\nDal terzo turno in poi si disputano partite a eliminazione diretta con gare di andata e ritorno. In caso di situazione di pareggio complessivo dopo i tempi regolamentari nelle due partite, non si disputano tempi supplementari e sono previsti direttamente i tiri di rigore. In questa stagione non viene utilizzata la regola dei gol fuori casa.\nPartecipanti.\n11 squadre ammesse di diritto a partire dagli ottavi di finale (8 per essersi qualificate alla Coppa Libertadores 2018, la vincitrice della Copa do Nordeste 2017, la vincitrice della Copa Verde 2017 e la vincitrice della S\u00e9rie B 2017), 70 squadre ammesse tramite piazzamenti nelle competizioni statali, 10 tramite Ranking CBF.\nQualificati agli ottavi di finale.\nSquadre ammesse direttamente agli ottavi di finale:\nCompetizioni statali.\nSquadre ammesse per il miglior piazzamento nei campionati o nelle coppe statali:\nRanking.\nSquadre ammesse per il miglior piazzamento nel Ranking CBF 2017:\nRisultati.\nPrimo turno.\nSorteggio.\nGli accoppiamenti sono stati determinati tramite sorteggio il 15 dicembre 2017. Le squadre sono state divise in otto urne (da A a H) in base alla posizione occupata nel Ranking CBF (a parit\u00e0 di posizione nel \"Ranking Nacional de Clubes\" viene considerata la miglior posizione delle federazione statale di appartenenza nel \"Ranking Nacional de Federa\u00e7\u00f5es\"). Sono poi state abbinate tramite sorteggio accoppiando una squadra dell'urna A con una dell'urna E, una della B con una della F, una della C con una della G e una della D con una della H.\n\"Tra parentesi \u00e8 indicata la posizione nel Ranking CBF.\"\nPartite.\n\"30, 31 gennaio e 6, 7 febbraio 2018.\"\nSecondo turno.\n\"14, 15, 21 e 22 febbraio 2018.\"\nTerzo turno.\n\"Andata 28 febbraio e 1\u00ba marzo, ritorno 14 e 15 marzo.\"\nQuarto turno.\n\"Andata 4 e 11 aprile, ritorno 18 e 19 aprile.\"\nOttavi di finale.\nSorteggio.\n\"Sono contrassegnate con un asterisco (*) le squadre che entrano nella competizione a partire dagli ottavi di finale, tra parentesi \u00e8 indicata la posizione nel Ranking CBF.\"\nPartite.\n\"L'andata si \u00e8 giocata tra il 25 aprile e il 16 maggio 2018, il ritorno tra il 2 maggio ed il 16 luglio 2018.\"\nClassifica marcatori.\n\"Dati aggiornati al 17 ottobre 2018.\""}
{"id": "6904829", "revid": "33689", "url": "https://it.wikipedia.org/wiki?curid=6904829", "title": "Piloti di Formula E", "text": "Segue la lista dei piloti che hanno partecipato ad almeno una gara del Campionato di Formula E, aggiornata all'E-Prix di Berlino 2019:"}
{"id": "6904831", "revid": "109893", "url": "https://it.wikipedia.org/wiki?curid=6904831", "title": "Dorian Awards 2011", "text": "La 2\u00aa edizione dei Dorian Awards si \u00e8 tenuta nel 2011 a Los Angeles. Durante la cerimonia sono state premiate le migliori produzioni cinematografiche e televisive del 2010.\nIn seguito sono elencate le categorie. Il relativo vincitore \u00e8 stato indicato in grassetto"}
{"id": "6904853", "revid": "1924342", "url": "https://it.wikipedia.org/wiki?curid=6904853", "title": "Sophie Francis", "text": "Biografia.\nPrimi anni (1998-2014).\nSophie \u00e8 nata il 2 Dicembre 1998 a 's-Hertogenbosch, Paesi Bassi, ma ha vissuto buona parte della sua infanzia a St Francis Bay, Sudafrica, per poi stabilirsi nuovamente nei Paesi Bassi, a Sint-Oedenrode, con i suoi genitori. Sin da bambina \u00e8 interessata alla musica. All'et\u00e0 di 9 anni ha iniziato a suonare il piano e a cantare sulle basi di canzoni conosciute.\nA 14 anni, durante un progetto scolastico il cui obbiettivo era sviluppare una capacit\u00e0 nel corso di 9 mesi, fu naturale dover fare qualcosa in cui la musica fosse di ispirazione, unitamente alla sua voglia di volere fare qualcosa che potesse coinvolgere un pubblico. Facendo una ricerca, trov\u00f2 un video di un dj in grado di stabilire una notevole connessione con il suo pubblico, e Sophie rimase impressionata da come una sola persona potesse trasferire tutta quella energia ad una folla cos\u00ec numerosa. Ne rest\u00f2 cos\u00ec' colpita al punto da volerlo fare lei stessa per il suo progetto scolastico, iscrivendosi ad una scuola di musica ad Eindhoven, dove inizi\u00f2 a prendere lezioni di mixaggio e djing. Durante questo corso, fece la conoscenza di professionisti e nuovi amici con alcune produzioni alle spalle, che notando il suo talento, la aiutarono a muovere i primi passi come dj nei locali della zona, dando cos\u00ec inizio alla sua carriera ben due anni prima del diploma, conseguito il 9 maggio 2017.\nCarriera musicale.\nLa sua prima residency \u00e8 stata presso un locale chiamato \"Het pumpke\", nella sua citt\u00e0, Sint-Oedenrode, quando era appena quindicenne. Da l\u00ec inizi\u00f2 ad essere chiamata a suonare per vari eventi nei Paesi Bassi con il nome d'arte di \"Sophie's Choice\". \nNell'estate 2015, periodo a cui risale la sua firma con l'agenzia Always Management ha avuto modo fare le sue prime esibizioni anche all'estero al BCM di Maiorca. \nAd ottobre, a seguito di una disputa legale relativa al suo nome d'arte (dovette cambiarlo perch\u00e9 esisteva gi\u00e0 un omonimo marchio registrato relativo al titolo di un film) decise di adottare \"Sophie Francis\" in onore di St Francis Bay, la citt\u00e0 del Sud Africa dove trascorse parte della sua infanzia. Proprio a fine Novembre, fu invitata per un mini-tour in Sud Africa, dove si esib\u00ec sul palco principale al \"The Ruins Festival\" nella sua St. Francis Bay e al \"The Coco Club\" di Cape Town, oltre ad una apparizione sulla tv nazionale al programma \"Expresso show\".\nForte dell'esperienza fin l\u00ec accumulata, Sophie si sent\u00ec pronta per produrre musica in prima persona, e in quello stesso periodo John Christian annunci\u00f2 la sua intenzione di creare una nuova etichetta discografica per supportare nuovi talenti.. Dopo avergli inviato alcune demo, Sophie cattur\u00f2 la sua attenzione e i due iniziarono a collaborare per produrre i suoi primi singoli sull'etichetta di Christian, la Freeway Recordings.\n2016.\nSu questa etichetta esce infatti il suo primo singolo, \"Drop of a Dime\" il 29 febbraio 2016 seguito da \"Up in this\", trovando il supporto di artisti gi\u00e0 affermati come Ummet Ozcan e Quintino. \nIl suo terzo singolo, intitolato \"Bad Boy\" \u00e8 uscito il 20 giugno e per ringraziare i suoi fan per il successo delle sue prime tre uscite decide di rilasciare una nuova traccia, \"Annihilate\", da scaricare gratuitamente dal portale Soundcloud, ricevendo oltre 2 milioni di plays sulla piattaforma. \nDurante l'estate si \u00e8 esibita sul main-stage di vari festival nei Paesi Bassi e in Spagna, tra cui il \"Paellas Universitarias\" a Valencia, davanti ad un pubblico di 35.000 persone. In parallelo \u00e8 anche resident-dj presso il BCM di Maiorca, dove viene presentata come \"La nuova scoperta dai Paesi Bassi\", e dove ha la possibilit\u00e0 di suonare una volta a settimana per due mesi prima di ospiti di punta come Steve Aoki, Nervo, i fratelli Vinai e Martin Garrix, con cui ha suonato anche back-to-back. \nIl 23 settembre \u00e8 uscita su Powerhouse Music la sua prima traccia cantata, \"Walls\". Entrata subito nelle playlist delle principali stazioni radio dei Paesi Bassi come Radio 538, SLAM! e NPO 3FM, ha raggiunto laTop 30 della classifica airplay olandese, \u00e8 stata segnalata come \"Dance smash\" su 538 e ha ricevuto il 94% di approvazione dagli ascoltatori di quest'ultima nella rubrica 'Maak 't of kraak 't' (O la va o la spacca).\nAd ottobre ha partecipato al suo primo Amsterdam Dance Event, evento di rilevanza mondiale nel settore, suonando su un party-bus per le vie della citt\u00e0 e in diversi locali, e come ospite al programma \"Giel\" su NPO 3FM. Risale al 9 novembre la sua prima esibizione radiofonica, invitata a suonare durante il programma \"Bij Igmar\" sul network SLAM!. Lo stesso mese rilascia il suo sesto singolo \"Don't Stop\" su Dirty Dutch Music. A dicembre si \u00e8 invece esibita alla \"Glazen Huis\" di Breda, appuntamento annuale di beneficenza nel periodo natalizio.\nAlla fine del 2016 Sophie Francis \u00e8 un'artista ricercata ed \u00e8 costretta a rifiutare o rinviare proposte per andare a suonare in Belgio, Francia, USA, India, Cina, Vietnam, Giappone ed Emiati Arabi, visto che parallelamente alle sue esibizioni \u00e8 ancora una studentessa nell'anno scolastico della maturit\u00e0. Da gennaio a dicembre riesce ugualmente a mantenere il giusto equilibrio tra impegni di studio e di lavoro, esibendosi oltre che nei Paesi Bassi, anche nel Regno Unito, Spagna, Turchia, Kosovo, Svizzera, Qatar, Germania, Irlanda, Norvegia e Italia.\n2017.\nIl 30 gennaio Sophie firma con Spinnin', la prestigiosa etichetta dance olandese, definendo l'accordo come un sogno diventato realt\u00e0. Esce quindi il 17 febbraio \"Without You\", suo sesto singolo e primo con la sua nuova label, e realizzato con i The Companions. La traccia \u00e8 stata ben accolta dal pubblico, e ha ricevuto il supporto di artisti come Ti\u00ebsto, Nicky Romero, Dimitri Vegas &amp; Like Mike che l'hanno suonata nei loro radio-show settimanali trasmessi in diverse frequenze nel mondo.\nDopo essere stata nominata da Spotify tra i \"Top 25 Most Influential Artists Under 25\" accanto a nomi come i connazionali Martin Garrix e Oliver Heldens, tra gli altri, il 2 marzo si \u00e8 esibita come ospite al programma \"De Avondploeg\" in onda su Radio 538. Marzo segna un altro traguardo nella sua carriera, con il suo inserimento nella programmazione degli artisti presenti allo \"Spinnin' hotel\", un intero hotel di South beach affittato dalla sua etichetta per l'intera durata dell'annuale \"Miami Winter Music Conference\", mentre il 25 ha suonato per la prima volta sul \"Worldwide\" stage dell'Ultra Music Festival di Miami, evento in grado di attirare in quell'anno 165.000 spettatori.\nIl 27 aprile viene chiamata per suonare durante le celebrazioni per il \"Giorno del Re\" all'AFAS Stadion di Alkmaar, evento organizzato dalla radio \"SLAM!\" e indicato come \"Koningsdag 2017\". Meno di un mese dopo, esce il suo settimo singolo, ancora su Spinnin' Records, \"Lovedrunk\". Una traccia pop con influenze urban, prima annunciata come ID, e supportata da The Chainsmokers, Dimitri Vegas &amp; Like Mike, R3hab e i VINAI tra gli altri. Lovedrunk ha raggiunto la posizione numero 17 sulla DMC Buzz Chart ben due settimane prima dell'uscita ufficiale ed \u00e8 stato accompagnato da un video. Vine in seguito rilasciato anche un pacchetto di remixes firmati da Olly James, Carta e TV Noise. \u00c8 inoltre stata ospite dell'episodio settimanale numero 211 delle Spinnin' Sessions, un programma mixato ogni volta da artisti diversi e trasmesso in live streaming.\nDurante l'estate si \u00e8 esibita in diversi festival nei Paesi Bassi e all'Amsterdam Arena durante la Glamour Health Challenge. A luglio raggiunge un altro palco molto importante: quello del Tomorrowland, dove suona in ben due occasioni: di venerd\u00ec sul palco \"Spinnin' Sessions\", e di domenica sul palco \"The sound of tomorrow\" dedicato alle giovani promesse.\nIn Agosto prende il volo per l'Oriente, dando il via al suo primo tour in Asia, facendo tappa in Myanmar, Thailandia, Indonesia, Giappone e Cina. Qui ci torna un mese dopo per suonare allo Storm Music Festival di Changsha e di Shanghai, prima di tornare nei Paesi Bassi per il suo secondo Amsterdam_Dance_Event ADE, dove ha in calendario 3 serate nell'arco della settimana di Amsterdam.\nIn ottobre prende il via il suo personale programma, \"Beyond radio\", trasmesso settimanalmente da stazioni radio di Belgio e Francia, e successivamente caricato sul suo canale YouTube. Ogni episodio, che dura circa un'ora, contiene mashups, anteprime, hit, novit\u00e0 e aggiornamenti sulla sua carriera.\nIl 10 novembre esce il suo non singolo \"Get over it\", questa volta sull'etichetta del duo belga Dimitri Vegas &amp; Like Mike \"Smash the house\", festeggiata con un release party alla Veltins arena di Gelsekirchen.\nIl suo terzo tour in Asia inizia con un dj-set a bordo di una nave da crociera interamente riservata ad un festival viaggiante, chiamato \"It's the ship\", con imbarco da Singapore e in rotta per vari porti asiatici. Altre tappe del suo tour sono state a Shanghai, Ningbo, Giacarta, e Tokyo, dove ha anche festeggiato il suo diciannovesimo compleanno il 2 dicembre, prima di fare ritorno in Europa.\nIl 2017 si conclude con due spettacoli nella sua seconda patria, il Sud Africa, suonando al \"Soundscape\", Citt\u00e0 del Capo, il 30 dicembre, e al \"Secrets of Summer\" per la notte di Capodanno.\n2018.\nIl suo decimo singolo esce il 26 gennaio: \"Hearts of gold\", di nuovo su Spinnin' Records, \u00e8 cantato da Nicole Bus. Lo stesso giorno esce il suo remix della canzone di Sam Bruno \"So what\".\nA fine febbraio ha suonato per evento di beneficenza organizzato da Rodekruis, la Croce Rossa Olandese, ad Eindhoven, aiutando la onlus a raccogliere 24.000\u20ac per i bambini di Haiti.\nIl 9 marzo esce la tanto attesa versione cantata di \"Get over it\" con la voce di Laurell, suonata in anteprima al Tomorrowland e dopo 7 mesi finalmente viene rilasciata ufficialmente su \"Smash the house\".\nIl mese di aprile la vede alla prese con il suo quarto tour in Asia, dove si \u00e8 esibita in vari club e festival x in Vietnam, Birmania, Malesia, Cina (per il primo Electric Daisy Carnival Shanghai, oltre ad altri due club di altre citt\u00e0), Macao e Giappone.\nA met\u00e0 maggio il suo singolo \"Hearts of gold\" raggiunge la prima posizione nella classifica \"51Chart\" dell'emittente radiofonica spagnola Maxima fm e a fine mese partecipa al Maxima Corpus, evento organizzato dalla stessa emittente per un pubblico di 47.000 spettatori.\nIl 29 giugno esce il suo dodicesimo singolo, \"Stay up\", ancora una volta su Spinnin'. Sonorit\u00e0 tipicamente estive e con una melodia molto catchy che spianano la strada ad una stagione molto intensa.\nL'estate la vede infatti protagonista in Europa, dove partecipa a vari eventi all'aperto, cos\u00ec come nei club; Luglio segna il suo ritorno come resident al BCM di Maiorca e allo Starbeach in Cipro, alternando le performance in questi due club a dj set durante festival come \"Tusev Tekbarv\" in Slovenia, \"Soundwehre\", sulle Alpi del Trentino alto Adige, \"Indian summer\" nei Paesi Bassi, \"Wonderland\" in Belgio, due giornate al \"Parookaville\" in Germania,\" Le Gros weekend\" in Francia.\nDiscografia.\nRemixes.\nLa cifra tra parentesi indica le settimane di permanenza nella relativa classifica."}
{"id": "6904916", "revid": "767487", "url": "https://it.wikipedia.org/wiki?curid=6904916", "title": "Tagaru", "text": "Tagaru \u00e8 un film del 2018, diretto da Duniya Soori."}
{"id": "6904929", "revid": "1186766", "url": "https://it.wikipedia.org/wiki?curid=6904929", "title": "Ciarletta", "text": ""}
{"id": "6904983", "revid": "1186766", "url": "https://it.wikipedia.org/wiki?curid=6904983", "title": "Alessandro Romani", "text": ""}
{"id": "6905011", "revid": "287204", "url": "https://it.wikipedia.org/wiki?curid=6905011", "title": "Prenga", "text": ""}
{"id": "6905051", "revid": "1522738", "url": "https://it.wikipedia.org/wiki?curid=6905051", "title": "Battaglia di Debal'ceve", "text": "La battaglia di Debal'ceve fu una battaglia della Guerra del Donbass che si svolse tra gennaio e febbraio del 2015 nell'omonima citt\u00e0 nella regione del Donbass.\nStoria.\nAntefatti.\nDurante la guerra del Donbass le milizie separatiste della Repubblica Popolare di Doneck in cooperazione con le milizie separatiste della Repubblica Popolare di Lugansk e le Forze armate della Federazione Russa tentarono di ricatturare la citt\u00e0 allora sotto controllo delle truppe governative ucraine da luglio 2014. La citt\u00e0 era situata in un lembo di terra tra le due repubbliche dove quest'ultime sotto il comando di Aleksandr Zachar\u010denko riuscirono a concentrare lo sforzo bellico da due lati, costringendo l'esercito Ucraino a ritirarsi.\nSvolgimento.\nGli scontri proseguono fino al 18 febbraio 2015, quando le forze ucraine proclamano la ritirata. Il leader della Repubblica Popolare di Doneck, Denis Pu\u0161ilin, dichiar\u00f2 che nel corso della battaglia circa 3.000 soldati ucraini sono stati uccisi. Il governo ucraino dichiar\u00f2 invece 267 dei propri soldati uccisi, 112 prigionieri, e 81 dispersi.. Nelle mani dei ribelli finisce un significativo quantitativo di armi pesanti abbandonate dall'esercito ucraino in fuga."}
{"id": "6905052", "revid": "1186766", "url": "https://it.wikipedia.org/wiki?curid=6905052", "title": "De Giovanni", "text": ""}
{"id": "6905055", "revid": "298229", "url": "https://it.wikipedia.org/wiki?curid=6905055", "title": "Cliff Cushman", "text": ""}
{"id": "6905056", "revid": "124123", "url": "https://it.wikipedia.org/wiki?curid=6905056", "title": "Laura Curione", "text": "Biografia.\nNata a Novara nel 1988, nel 2009 e 2010 ha partecipato agli Europei di bob, rispettivamente a Igls, Austria e St. Moritz, Svizzera, nel bob a due, come frenatrice in squadra con Jessica Gillarduzzi, ottenendo un 9\u00ba e un 10\u00ba posto. Nel 2009 aveva preso parte anche ai Mondiali di Lake Placid, negli USA, chiudendo in 14\u00aa posizione la gara di bob a due.\nA 21 anni ha partecipato ai Giochi olimpici di , sempre nel bob a due insieme a Jessica Gillarduzzi, arrivando al 13\u00ba posto con il tempo totale di 3'37\"03.\nPrima e dopo la carriera da bobbista si \u00e8 dedicata all'atletica leggera."}
{"id": "6905057", "revid": "1186766", "url": "https://it.wikipedia.org/wiki?curid=6905057", "title": "Giuseppe Gamba", "text": ""}
{"id": "6905059", "revid": "1463034", "url": "https://it.wikipedia.org/wiki?curid=6905059", "title": "Stabilimento di Savona", "text": "Lo Stabilimento di Savona \u00e8 stata un'azienda mettallurgica italiana, con sede a Savona, fondata nel 1861 e chiusa nel 1994.\nStoria.\nI primi anni.\nLe origini dello stabilimento di Savona risalgono al 1861 ad iniziativa dei savoiardi Giuseppe Tardy e Stefano Benech. Dotato all\u2019inizio di forni a riverbero per il riscaldo dei pacchetti di rottame e di piccoli laminatoi per barre, lo stabilimento nel giro di pochi anni viene a comprendere anche una fonderia di ghisa, un cantiere per costruzioni in ferro e un\u2019officina meccanica.\nNel clima di depressione, con le industrie prive di sbocco, i traffici dirottati verso Genova e il declassamento di Savona divenuta circondario genovese, nel 1860 avviene un fatto molto importante : la nascita dello stabilimento metallurgico Tardy &amp; Benech.\nIl 3 novembre 1860 il comune di Savona delibera di concedere ai fratelli Tardy d\u2019 Annecy la costruzione presso il molo del porto di uno stabilimento metallurgico.\nI fratelli Tardy in societ\u00e0 con il maestro di officina Stefano Benech fondano la \u201c Tardy e Benech\u201d che sorse sulla spianata tra il porto e la torre di San Erasmo. La fortuna della societ\u00e0 fu dovuta ad alcuni fattori: alla lavorazione del ferro e della ghisa , all\u2019accordo stipulato con la Societ\u00e0 ferroviaria Alta Italia e all\u2019uso, come materie prime, di vecchi cannoni e proiettili e dalla demolizione di navi.\nDopo pochi anni di vita la fabbrica impiegava circa 600 operai, arrivati a 700 nel 1875.\nTra i vari reparti sono da ricordare l\u2019officina meccanica in grado di costruire qualsiasi macchinario e la fonderia che poteva produrre in un solo getto pezzi di 25 tonnellate.\nImportante anche l\u2019ubicazione nell\u2019area portuale visto che l\u2019importazione delle materie prime e l\u2019esportazione dei prodotti finiti avvenivano via mare.\nOltre ai savonesi entreranno a lavorare nella fabbrica locale molti \u201cforesti\u201d ( piemontesi, lombardi e di altre regioni).\nLo stabilimento diverr\u00e0 in breve tempo uno dei pi\u00f9 importati d\u2019Italia e locamente sar\u00e0 denominato dapprima con il nome generico di \u201cFabbrica\u201d poi con quello di \u201cSiderurgica\u201d , di \u201cIlva\u201d, Italsider , Nuova Omsav, fino alla definitiva chiusura\nTra il 1880 e il 1885 vengono installati un\u2019acciaieria Martin-Siemens, laminatoi per profilati, rotaie e lamiere. La crisi industriale sopravvenuta intorno al 1890 porta alla temporanea chiusura dello stabilimento che nel 1892 passa alla societ\u00e0 tedesca Bochumer Verein, il principale tra i creditori della societ\u00e0. Ceduto alla Societ\u00e0 degli Alti Forni, Fonderie e Acciaierie di Terni, lo stabilimento viene ampliato e potenziato e per la sua gestione \u00e8 costituita la societ\u00e0 Siderurgica di Savona.\nIn Ilva.\nLa societ\u00e0 unitamente allo stabilimento confluisce nel 1918 nell\u2019Ilva - Alti Forni e Acciaierie d\u2019Italia. Nel periodo tra le due guerre lo stabilimento viene notevolmente potenziato e ad esso sono aggregati l\u2019officina di Vado Ligure della Ferrorotaie e lo stabilimento di Savona-Fornaci della Ferrobates. Durante il secondo conflitto mondiale tutti i reparti dello stabilimento sono gravemente danneggiati.\nSecondo dopoguerra.\nNel 1946 le sezioni Savona-Fornaci e Vado Ligure sono costituite in unit\u00e0 autonoma sotto la denominazione di \u201cVado Meccanico\u201d mentre tra il 1950 ed il 1953 vengono fermati i laminatoi e chiusa l\u2019acciaieria. Entrano in esercizio nuovi reparti e nuove lavorazioni e allo stabilimento savonese viene aggregato, come sezione, quello di Cogoleto che nel 1964 passa alla Tubi Ghisa.\nAlla fine degli anni Settanta le produzioni pi\u00f9 significative dello stabilimento di Savona sono quelle costituite da: carri ferroviari siderurgici e speciali; staffe, rulli e tamburi per nastri trasportatori; pre-lavorati industriali per utilizzazioni specifiche; getti in ghisa specifici e per lingottiere; ricarica cilindri di laminazione e altri pezzi siderurgici; parti di ricambio per macchinari e impianti siderurgici.\nNel 1980 viene chiusa la fonderia di ghisa e viene avviato un programma di razionalizzazione con la concentrazione delle attivit\u00e0 meccaniche.\nLa privatizzazione e la chiusura.\nIl primo novembre 1990 le attivit\u00e0 dello stabilimento vengono conferite alla societ\u00e0 OMSAV \u2013 Officine Meccaniche Savonesi. Nel 1994 anche le OMSAV chiusero e l'area venne ristrutturata passando da industriale a principalmente residenziale con la realizzazione, su progetto dell'architetto catalano Ricardo Bofill, del complesso abitativo \"Crescent\".\nArchivio.\nLa documentazione prodotta dallo Stabilimento di Savona, conservata a Genova nel fondo omonimo della Fondazione Ansaldo (estremi cronologici: sec. XIX fine - sec. XX fine) , \u00e8 costituita principalmente da scritture sociali, contabili, tecniche e dalla documentazione delle singole aree e divisioni (programmazione, produzione, impianti, personale, ecc.). L'archivio conserva inoltre materiale pubblicitario e pubblicazioni relative alla Siderurgica di Savona e, dal 1918, allo Stabilimento di Savona."}
{"id": "6905061", "revid": "1186766", "url": "https://it.wikipedia.org/wiki?curid=6905061", "title": "Pietro Gamba", "text": ""}
{"id": "6905065", "revid": "298229", "url": "https://it.wikipedia.org/wiki?curid=6905065", "title": "Richard Wayne Howard", "text": ""}
{"id": "6905069", "revid": "767487", "url": "https://it.wikipedia.org/wiki?curid=6905069", "title": "Sensore stellare", "text": "Un sensore stellare \u00e8 un dispositivo ottico utilizzato a bordo dei satelliti artificiali che rileva la posizione delle stelle attraverso fotocellule o apparecchiature fotografiche. Poich\u00e9 la posizione di molte stelle \u00e8 stata misurata con un elevato livello di precisione, il sensore a bordo del satellite pu\u00f2 essere utilizzato per determinarne l'orientazione (o assetto) rispetto ad esse. A tal fine, il sensore acquisisce un'immagine del campo stellare osservabile dal satellite, rileva la magnitudine apparente e la posizione delle stelle nel sistema di riferimento del satellite ed identifica gli oggetti principali, in modo da confrontarne la posizione con quella assoluta, registrata in archivio.\nI sensori stellari costituivano importanti elementi del sistema di controllo d'assetto dei primi missili balistici a lungo raggio, quando il sistema di navigazione inerziale (INS) non aveva ancora raggiunto l'accuratezza necessaria per regolare l'assetto del missile durante tutta una traiettoria intercontinentale. La scelta della stella pilota poteva dipendere dall'orario di lancio, dalla rotazione della Terra e dalla posizione dell'obiettivo. Generalmente, era necessario utilizzare stelle pilota diverse nel corso della traiettoria. Se l'assetto del satellite era misurato attraverso soli sensori stellari, il satellite veniva dotato di registrazioni (tipicamente su nastro magnetico) con la posizione attesa della stella pilota al variare del giorno. Al momento del lancio, il nastro veniva portato al punto corrispondente all'orario di lancio e, nel corso della traiettoria, comandava approssimativamente un telescopio che avrebbe puntato - in tal modo - alla stella pilota. In corrispondenza del fuoco del telescopio era posizionata una fotocellula e una sorta di otturatore (tipicamente un disco rotante detto \"chopper\"). Ostruendo periodicamente la stella, l'otturatore determinava che la fotocellula generasse una corrente alternata. Il segnale guida, da cui derivava poi la correzione dell'assetto, veniva prodotto dal confronto fra la fase della lettura della fotocellula con la registrazione sul nastro. Il sistema poteva essere ulteriormente migliorato integrando la lettura con i dati dell'INS. Sistemi di guida che associano il sensore stellare alla piattaforma inerziale sono stati abbastanza comuni dagli anni cinquanta fino agli anni ottanta e, in alcuni casi, sono ancora in uso.\nSono disponibili numerosi modelli di sensori stellari, cos\u00ec come possono essere vari i malfunzionamenti cui possono andare incontro. In particolare, i sensori pi\u00f9 sensibili possono essere \"confusi\" da riflessi della luce solare sulle superfici del satellite o sonda spaziale oppure dalle emissioni luminose del pennacchio espulso dal motore. Anche sorgenti ottiche impreviste, come pianeti, comete, supernove, satelliti vicini, finanche ad alcune citt\u00e0 sulla superficie terrestre, possono indurre in errore il software di identificazione. Inoltre, possono anche formarsi depositi sulla lente o sull'apertura dello strumento che ne impediscono il funzionamento. Infine, il sensore pu\u00f2 andare incontro ad errori dovuti a difetti nel funzionamento (errata frequenza di campionamento, spaziale o temporale).\nPer la navigazione sono comunemente utilizzate 57 stelle molto luminose. Missioni complesse possono per\u00f2 richiedere cataloghi con un numero molto superiore di stelle, anche di alcune migliaia. Generalmente, questi cataloghi sono ottenuti dai cataloghi stellari utilizzati per le osservazioni astronomiche, avendo cura di rimuovere quegli oggetti problematici, come le stelle variabili, o di cui si hanno informazioni parziali."}
{"id": "6905070", "revid": "767487", "url": "https://it.wikipedia.org/wiki?curid=6905070", "title": "L'immortale (film 2017)", "text": ", o anche \"Blade of the Immortal\", \u00e8 un film del 2017, diretto da Takashi Miike e basato sull'omonimo manga di Hiroaki Samura."}
{"id": "6905071", "revid": "2039387", "url": "https://it.wikipedia.org/wiki?curid=6905071", "title": "Gian Pietro Favaro", "text": "Gi\u00e0 sindaco di Riese Pio X in provincia di Treviso, insegnante in pensione, consigliere regionale, provinciale e segretario regionale della DC veneta, \u00e8 stato senatore della Repubblica eletto nel collegio di Vittorio Veneto con la lista di Forza Italia nella XIV legislatura."}
{"id": "6905072", "revid": "1186766", "url": "https://it.wikipedia.org/wiki?curid=6905072", "title": "Silvano Baresi", "text": ""}
{"id": "6905074", "revid": "37401", "url": "https://it.wikipedia.org/wiki?curid=6905074", "title": "Tregua", "text": ""}
{"id": "6905098", "revid": "53508", "url": "https://it.wikipedia.org/wiki?curid=6905098", "title": "DAMS (automobilismo)", "text": ""}
{"id": "6905100", "revid": "486946", "url": "https://it.wikipedia.org/wiki?curid=6905100", "title": "Renault e.dams", "text": ""}
{"id": "6905107", "revid": "101175", "url": "https://it.wikipedia.org/wiki?curid=6905107", "title": "Gran Premio motociclistico del Qatar 2018", "text": "Il Gran Premio motociclistico del Qatar 2018 si \u00e8 svolto il 18 marzo presso il circuito di Losail ed \u00e8 stato la prima prova del Motomondiale 2018. La quindicesima edizione della storia di questo GP ha visto la vittoria di Jorge Mart\u00edn in Moto3, Francesco Bagnaia in Moto2 e Andrea Dovizioso in MotoGP.\nMotoGP.\nLa prima pole position della stagione \u00e8 stata appannaggio del pilota francese Johann Zarco su Yamaha che \u00e8 scattato bene al via, mantenendo la testa della gara per pi\u00f9 di due terzi del suo svolgimento. La prova si \u00e8 decisa all'ultima curva con un tentativo non coronato da successo da parte di Marc M\u00e1rquez di sopravanzare Andrea Dovizioso; Il pilota della Ducati si \u00e8 imposto con un distacco limitatissimo rispetto al pilota Honda; al terzo posto \u00e8 giunto Valentino Rossi.\nMoto2.\nCome nella categoria di maggior cilindrata, anche la gara della classe Moto2 si \u00e8 risolta solo sul traguardo, con Francesco Bagnaia che ha preceduto di 11 centesimi di secondo Lorenzo Baldassarri con cui ha duellato per quasi tutta la prova. Per Bagnaia si \u00e8 trattato del primo successo nella classe. Al terzo posto \u00e8 giunto \u00c1lex M\u00e1rquez che era partito dalla pole position.\nMoto3.\nLa classe di minor cilindrata \u00e8 stata quella che ha inaugurato il nuovo anno di gara e si \u00e8 disputata alla luce naturale, diversamente dalle altre. La gara \u00e8 stata caratterizzata dal duello tra due piloti spagnoli, Jorge Mart\u00edn e Ar\u00f3n Canet che si sono classificati nell'ordine, distanziati tra loro da due centesimi di secondo al traguardo. Al terzo posto l'italiano Lorenzo Dalla Porta, che ottiene il suo primo podio nel contesto del motomondiale."}
{"id": "6905108", "revid": "729019", "url": "https://it.wikipedia.org/wiki?curid=6905108", "title": "Cade &amp; Murdoch", "text": "Lance Cade &amp; Trevor Murdoch sono stati un tag team di wrestling, formato da Lance Cade e Trevor Murdoch. Il duo \u00e8 noto maggiormente per i suoi trascorsi nella World Wrestling Entertainment, dove hanno combattuto nel roster di \"Raw\" e dove sono stati tre volte vincitori del World Tag Team Championship.\nStoria.\nWorld Wrestling Entertainment (2005\u20132008).\nFormazione.\nNell'agosto del 2005, sia Cade che Murdoch vennero promossi dalla Ohio Valley Wrestling, territorio di sviluppo della World Wrestling Entertainment, al roster di \"Raw\", dove iniziarono a combattere con il ringname TNT.\nIl 22 agosto del 2005 vennero mandate in onda delle vignette a \"Raw\" riguardanti il debutto di Cade e Murdoch, con la gimmick \"heel\" di due rudi redneck vestiti da cowboy. Nella puntata di \"Raw\" del 5 settembre Cade e Murdoch sconfissero i World Tag Team Champions The Hurricane e Rosey in un match non titolato, diventando di conseguenza i contendenti n\u00b01 ai titoli di coppia. Il 18 settembre, ad Unforgiven, Cade e Murdoch sconfissero The Hurricane e Rosey conquistando cos\u00ec per la prima volta il World Tag Team Championship. Due mesi dopo, a Taboo Tuesday, Cade e Murdoch persero i titoli a favore di Big Show e Kane dopo un regno durato 44 giorni.\nScioglimento.\nNella puntata di \"Raw\" del 13 novembre 2005 in onore dello scomparso Eddie Guerrero, Cade e Murdoch vennero sconfitti dai Legion of Doom (Animal e Heidenreich) in un match interpromozionale. Due settimane dopo, Joey Styles annunci\u00f2 che Cade e Murdoch si erano divisi.\nDopo lo scioglimento, Cade e Murdoch continuarono a combattere separatamente, a volte in coppia con altri tag team. Vennero poi messi in faida con il team formato da Gene Snitsky e Goldust.\nReunion.\nNella puntata di \"Heat\" del 14 aprile 2006 Cade e Murdoch si riunirono come team. Sempre a \"Heat\", il 19 maggio, Cade e Murdoch sconfissero Charlie Haas e Viscera. Dopo aver dichiarato di volere un'opportunit\u00e0 titolata al World Tag Team Championship, Cade e Murdoch supportarono Edge e i McMahons (Mr. McMahon e Shane McMahon) nelle loro rispettive faide contro la D-Generation X (Triple H e Shawn Michaels).\nNella puntata di \"Raw\" del 2 aprile 2007 Cade e Murdoch parteciparono ad una Battle Royal per il World Tag Team Championship di John Cena e Shawn Michaels che venne infine vinta dagli Hardy Boyz (Jeff Hardy e Matt Hardy). Il 29 aprile, a Backlash, Cade e Murdoch non riuscirono a conquistare i titoli di coppia contro gli Hardy Boyz, ma adottarono un comportamento gentile e sportivo nei loro confronti. Il 20 maggio, a Judgment Day, Cade e Murdoch fallirono nuovamente nel conquistare i titoli di coppia contro gli Hardyz. Nella puntata di \"Raw\" del 4 giugno Cade e Murdoch riuscirono a strappare i titoli di coppia dalle mani degli Hardy Boyz in maniera controversa. Il 24 giugno, a , Cade e Murdoch difesero con successo i titoli contro gli Hardy Boyz. Dopo una breve faida con i Cryme Tyme (JTG e Shad Gaspard), terminata bruscamente a causa del rilascio dei loro avversari, Cade e Murdoch persero i titoli a favore di Paul London e Brian Kendrick il 5 settembre durante un house show in Sudafrica. Tre giorni dopo, per\u00f2, Cade e Murdoch riconquistarono i titoli contro London e Kendrick sempre durante tale house show. Il 18 novembre, a Survivor Series, Cade e Murdoch difesero con successo i titoli contro Cody Rhodes e Hardcore Holly. Nella puntata speciale per il 15\u00ba anniversario di \"Raw\" del 10 dicembre Cade e Murdoch persero i titoli contro Cody Rhodes e Hardcore Holly dopo 93 giorni di regno. Dopo una serie di sconfitte, Cade e Murdoch si separarono, arrivando ad un match uno contro uno svoltosi nella puntata di \"Raw\" del 2 giugno 2008 con vittoria di Cade. In seguito, durante la Draf Lottery del 2008, Murdoch pass\u00f2 al roster di \"SmackDown\" ma venne rilasciato qualche giorno dopo, mentre Cade continu\u00f2 a lottare a \"Raw\" fino al suo rilascio, avvenuto il 14 ottobre.\nCircuito indipendente (2008\u20132009).\nCade e Murdoch iniziarono a lottare nel Circuito indipendente nel tardo 2008, principalmente nella IWA Mid-South. Iniziarono a lottare anche nell'NWA prima che Cade venisse mandato a lottare in Giappone e Murdoch nella Total Nonstop Action Wrestling."}
{"id": "6905113", "revid": "1636733", "url": "https://it.wikipedia.org/wiki?curid=6905113", "title": "Gran premio motociclistico del qatar 2018", "text": ""}
{"id": "6905115", "revid": "228587", "url": "https://it.wikipedia.org/wiki?curid=6905115", "title": "NBA Development League All-Star Weekend 2018", "text": "L'NBA Development League All-Star Game 2018 svoltosi a Los Angeles nell'ambito dell'NBA All-Star Weekend 2018, ha visto per la prima volta nella storia della manifestazione contrapporsi una selezione di giocatori della NBA-D League, come nazionale statunitense, contro una nazionale di pallacanestro, quella messicana (con l'aggiunta di giocatori statunitensi che giocano nel campionato del paese centroamericano), come sorta di preparazione alle partite di qualificazione al Mondiale di pallacanestro 2019."}
{"id": "6905123", "revid": "1564499", "url": "https://it.wikipedia.org/wiki?curid=6905123", "title": "Terremoto del 1853", "text": ""}
{"id": "6905124", "revid": "1888309", "url": "https://it.wikipedia.org/wiki?curid=6905124", "title": "Chiesa di Sant'Ambrogio (Lierna)", "text": "La chiesa di Sant'Ambrogio di Lierna \u00e8 una chiesa romanica situata a Lierna, nella frazione di Borgo Villa.\nIl suo campanile risale all'anno mille, ed \u00e8 uno dei pi\u00f9 antichi della Lombardia.\nStoria.\nLa dedicazione a Sant'Ambrogio \u00e8 da ricondurre al fatto che, in periodo altomedievale, il territorio di Lierna - che apparteneva ai monaci milanesi della basilica milanese di San Dionigi - dipendeva dall'Arcidiocesi di Milano. \nTra la fine del Cinquecento e il primo quarto del Seicento, la chiesa fu oggetto di una campagna di lavori finalizzati a un primo ingrandimento dei volumi. I lavori si conclusero con la riconsacrazione dell'edificio, avvenuta nel 1627. Un secondo ampliamento avvenne nel 1778.\nDescrizione.\nLa chiesa si presenta con una facciata baroccheggiante, nella quale si aprono il portale d'ingresso e, sopra di esso, un finestrone dalla forma trilobata. All'interno di quest'ultimo trova posto una vetrata, databile agli inizi del Novecento, raffigurante il santo titolare della chiesa\"\".\nTra le opere d'arte conservate nella chiesa spiccano il settecentesco altare maggiore in marmo, elaborato con alta probabilit\u00e0 durante i lavori del 1778,\"\" e la tela seicentesca di Sant'Ambrogio, oggi collocata nella prima cappella di sinistra\"\" ma un tempo probabilmente collocata sull'altare maggiore come pala.\"\" Alla prima met\u00e0 dell'Ottocento\"\" \u00e8 invece databile il clipeo del paliotto dell'attuale altare maggiore, nel quale \u00e8 scolpita una rappresentazione del santo titolare.\"\" Altre raffigurazioni dello stesso santo si ritrovano nel ciclo di cinque affreschi che ornano la volta, realizzati nei primi decenni del Novecento\"\" da un artista della dinastia dei Tagliaferri\"\".\nLe leggende di Lierna su S. Ambrogio.\nSu Sant'Ambrogio a Lierna vi sono numerose leggende miracolistiche, tramandate oralmente da generazioni, tra cui:"}
{"id": "6905140", "revid": "15756", "url": "https://it.wikipedia.org/wiki?curid=6905140", "title": "Volo Turkish Airlines 5904", "text": "Il volo Turkish Airlines 5904 era un volo di trasferimento (ferry flight) dall'aeroporto di Adana all'aeroporto di Jeddah che si schiant\u00f2 il 7 dicembre 1999 presso Ceyhan a sud della Turchia otto minuti dopo il decollo. Il volo doveva andare a Jeddah per prelevare dei pellegrini. Tutti e sei i membri dell'equipaggio rimasero uccisi nell'incidente.\nL'aereo.\nL'aeromobile in questione, un Boeing 737-400,fu costruito nel 1995 con registrazione TC-JEP e nominato \"Trakya\". Era equipaggiato con due turbine CFM Internation CFM56 e aveva alle sue spalle ben 11.600 ore di volo con 6.300 voli.\nL'incidente.\nIl volo precedente da King Abdulaziz International Airport a Jeddah, aveva trasportato 150 pellegrini che tornavano da Hajj diretti verso Adana \u015eakirpa\u015fa Airport dove atterr\u00f2 senza problemi intorno alle 20:45 UTC. Rimasto a terra per circa un'ora per fare rifornimento, il volo 5904 decoll\u00f2 con un nuovo equipaggio con circa 10 tonnellate di carburante alle ore 21:36 per andare ad imbarcare altri pellegrini a Jeddah.\nPrima del decollo, il controllore di volo disse all'equipaggio che l'intero aeroporto era coperto di temporali in movimento da Nord verso Sud.\nOtto minuti dopo, ad un'altitudine di e senza alcun segnale premonitore, l'aeromobile inizi\u00f2 a inclinare il muso verso il basso e si schiant\u00f2 in un campo a circa Est-Nord-Est dall'aeroporto di partenza, vicino ad un villaggio nelle vicinanze di Ceyhan nella provincia di Adana. La forza dell'impatto cre\u00f2 una voragine profonda circa 15 metri e larga 30 metri quadrati. Lo stabilizzatore orizzontale venne rinvenuto ad una distanza di circa 250 metri dal luogo dell'impatto. Tutti e sei i membri dell'equipaggio morirono.\nNon appena l'aeromobile spar\u00ec dai radar i controllori di volo dell'aeroporto di Adana notificarono immediatamente le autorit\u00e0 competenti le quali iniziarono subito le ricerche. L'esplosione fu sentita a di distanza.\nLe indagini.\nL'investigazione venne eseguita dalla DGCA. La scatola nera rivel\u00f2 che mentre l'equipaggio cercava di riprendere il controllo dell'aeromobile i quattro assistenti di volo erano in cabina di cabina di pilotaggio nel panico pi\u00f9 totale. Il copilota urlava al comandante: \"aman a\u011fabey, gittik, gidiyoruz, bas..\"che significa: \"Oh fratello, siamo finiti, stiamo per.. premi!\".\nIl rapporto finale stabil\u00ec che:"}
{"id": "6905142", "revid": "125455903", "url": "https://it.wikipedia.org/wiki?curid=6905142", "title": "OneShot", "text": "OneShot \u00e8 un videogioco rompicapo e d'avventura indie sviluppato da Little Cat Feet e pubblicato da Degica. Basato su una versione gratuita del 2014, \u00e8 stato pubblicato su Steam l'8 dicembre 2016. Il gioco si basa su concetti metafisici, che sono stati descritti dagli sviluppatori come \"il mondo sa che esisti\". Ci\u00f2 influisce sulla storia del gioco, che descrive il giocatore come un personaggio separato da Niko, il protagonista. \"OneShot\" ha ricevuto recensioni positive, la maggior parte delle quali si \u00e8 concentrata sui suoi aspetti narrativi e sulla sua costante rottura della quarta parete.\nTrama.\nLa trama del gioco inizia con una piccola persona con le sembianze di un gatto, Niko, che si sveglia in un mondo sconosciuto e oscuro. Interagiscono con un computer, che indirizza il giocatore al suo nome effettivo (derivato dal nome di accesso del computer) tramite una finestra di dialogo posta all'esterno della finestra di gioco. Ci\u00f2 porta Niko a scoprire il sole del mondo, che assume la forma di una lampadina. Niko viene presto reso consapevole della presenza del giocatore e scopre che il giocatore \u00e8 un dio, mentre loro sono il \"Messia\".\nLa responsabilit\u00e0 di gioco del giocatore come dio \u00e8 quella di guidare Niko - a tal fine, Niko contatta il giocatore attraverso le opzioni di dialogo. Niko pu\u00f2 anche riposare, il che fa chiudere il programma; alla riapertura, viene riprodotta una breve sequenza dei sogni. Sia il giocatore che l'obiettivo finale di Niko sono di portare il sole attraverso le tre aree del mondo e raggiungere una torre centrale. Una volta l\u00ec, lo scopo del gioco \u00e8 quello di posizionare la lampadina sulla cima della torre, restituendo quindi luce al mondo.\nSviluppo.\nIl gioco usc\u00ec come freeware; tale versione \u00e8 stata realizzata in un mese e pubblicata online il 30 giugno 2014 dagli sviluppatori Eliza Velasquez e Casey Gu. In un'intervista svolta da \"PC Gamer\", Velasquez ha attribuito l'aspetto di rottura della quarta parete del personaggio Psycho Mantis di \"Metal Gear Solid\" come un'influenza primaria. Sia Gu che Velasquez hanno anche citato diverse altre ispirazioni per il loro lavoro, tra cui \"Hyper Light Drifter\", \"Yume nikki\" e \"Il piccolo principe\". Dopo essere stato presentato alla GDC, la versione precedente di \"rerelease\" \u00e8 stata resa disponibile su Steam due anni dopo, l'8 dicembre 2016.\nIl 28 marzo 2017, la versione di Steam \u00e8 stata aggiornata, con un nuovo percorso finale di \"Solstice\" che ha risolto alcuni misteri che i giocatori avevano dei contenuti del gioco\nIl 12 marzo 2020 viene rilasciata la versione DRM-free su itch.io"}
{"id": "6905148", "revid": "287204", "url": "https://it.wikipedia.org/wiki?curid=6905148", "title": "Fagan", "text": ""}
{"id": "6905149", "revid": "123178358", "url": "https://it.wikipedia.org/wiki?curid=6905149", "title": "Societ\u00e0 Archeologica Comense", "text": "La Societ\u00e0 Archeologica Comense \u00e8 un ente culturale costituito il 12 marzo 1902 e trasformato in ente morale con R.D. 17.2.1927 n. 525 che ha nell'oggetto sociale la divulgazione delle scoperte archeologiche e della storia di Como e del territorio della sua antica diocesi. La divulgazione avviene anche tramite la pubblicazione della \"Rivista Archeologica\" e le proprie attivit\u00e0 istituzionali.\nStoria.\nOrigini.\nL'inizio della moderna archeologia nel territorio di Como risale alla costituzione della \"Commissione provinciale per la conservazione dei monumenti antichi\", avvenuta nel 1861, all'indomani dell'unit\u00e0 d'Italia. Tuttavia, questa ebbe nei fatti breve vita: infatti, soltanto nel 1863 i lavori svolti dal sacerdote ticinese don Serafino Balestra presso la basilica di Sant'Abbondio suscitarono l'interesse della comunit\u00e0 cittadina verso gli studi archeologici. Cos\u00ec, grazie anche all\u2019interessamento di monsignor Vincenzo Barelli, e in risposta ad uno stimolo delle istituzioni governative, nel 1870 la commissione venne rifondata e inizi\u00f2 presto ad operare sul territorio provinciale.\nNel dicembre del 1871, allo scopo di divulgarne le attivit\u00e0 e le ricerche, fu decisa la creazione della \"Rivista archeologica della citt\u00e0 e provincia di Como\": tale pubblicazione dest\u00f2 vivo interesse sia in Italia sia all'estero, e venne richiesta anche dal celebre studioso Theodor Mommsen\".\" Negli anni seguenti, la rivista pubblic\u00f2 contributi riguardanti le scoperte del comasco, tra cui quella dell'abitato preromano di Como, fino ad allora di incerta collocazione\".\"\nAlla fine dell'Ottocento, cambiamenti all'interno delle istituzioni provinciali e il venir meno di alcuni dei principali contributori minacciarono la sopravvivenza stessa della rivista, che per continuare le pubblicazioni si appoggi\u00f2 ad altre, tra le quali l'Archivio storico lombardo. Nel 1902 fu decisa la fondazione della Societ\u00e0 archeologica comense, alla quale parteciparono alcune figure che avrebbero segnato l\u2019attivit\u00e0 degli anni successivi: tra questi Antonio Magni, monsignor Giovanni Baserga, Antonio Giussani, ed il noto intellettuale Carlo Dossi, che possedeva una villa nei pressi di Como.\nSviluppi.\nSodalizio ormai dotato di notevole riconoscimento anche da parte delle autorit\u00e0 pubbliche, nel 1927 la Societ\u00e0 fu eretta ente morale e ne fu approvato lo statuto ancora oggi in vigore.\nNel corso del Novecento l'attivit\u00e0 della Societ\u00e0 archeologica comense e della sua rivista proseguirono intense, fornendo importanti lavori di documentazione, tra gli altri, degli scavi di Angera e della scoperta della necropoli della Ca\u2019 Morta. Un importante contributo fu dato da Ferrante Rittatore Vonwiller, che divenne poi nel 1969 presidente della Societ\u00e0.\nIn anni pi\u00f9 recenti, la rivista \u00e8 stata a lungo diretta da Giorgio Luraschi.\nAttualmente, la Societ\u00e0 archeologica comense conta oltre un migliaio di soci e affianca, alle proprie attivit\u00e0 istituzionali di studio e ricerca, anche iniziative per la promozione della cultura archeologica presso il pubblico, oltre che un\u2019attivit\u00e0 didattica condotta in collaborazione con le scuole del territorio."}
{"id": "6905151", "revid": "1543377", "url": "https://it.wikipedia.org/wiki?curid=6905151", "title": "Rob Hopkins", "text": "Biografia.\nGiovinezza (1968-1996).\nRob Hopkins \u00e8 nato a Chiswick, Londra, dove \u00e8 cresciuto fino all'et\u00e0 di 12 anni. Successivamente si \u00e8 trasferito a Wiltshire dove a frequentato la scuola St John's. Si \u00e8 poi spostato a Bristol dove ha studiato alla scuola Bristol Waldorf e successivamente alla scuola Henbury.\nA partire dal 1988, ha vissuto due anni e mezzo all'Istituto Lama Tsong Khapa, un monastero Buddista Tibetano in Toscana. Successivamente ha passato un anno a viaggiare in India, Pakistan, Cina, Tibet e Hong Kong.\nTornato a Bristol, in Inghilterra, ha ottenuto una laurea di primo livello all'Universit\u00e0 dell'Inghilterra Occidentale e ha intrapreso lo studio della permacultura. \nIrlanda (1996-2005).\nNel 1996, Hopkins e la sua famiglia si trasferirono a West Cork in Irlanda. Qui ha iniziato ad insegnare permacultura, all'inizio con brevi corsi e successivamente con corsi completi. \nInsieme ad un'altra famiglia, hanno formato la \"\"Baile Dulra Teoranta\", un'organizzazione con lo scopo di creare un ecovillaggio. Nel 1999, hanno comprato una fattoria, \"The Hollies\", vicino a Castletown e dopo alcuni anni hanno ottenuto il primo permesso per la costruzione dell'ecovillaggio. \nNel 2001, ha avviato e insegnato nel corso di Pratica Sostenibile al Kinsale Further Education College. Inizialmente era un corso annuale e poi \u00e8 diventato il primo corso al mondo di permacultura della durata di 2 anni. Tra il 2003 e il 2005, i suoi studenti hanno costruito un anfiteatro il \"Wooden O Theatre\" utilizzando materiali locali.\nNel 2004, Hopkins si rese conto dell'importanza del concetto di picco del petrolio e assegn\u00f2 ai suoi studenti il compito di applicare i principi della permacultura per affrontare questa sfida. L'output di questo progetto \u00e8 stato il \"Kinsale Energy Descent Action Plan\"\", che \u00e8 stato caricato sul sito web del college. Con grande sorpresa degli autori, \u00e8 stato scaricato da molti interessati in diverse parti del mondo. Nel luglio 2005, Kinsale FEC ha ospitato \"Fueling the Future\", una conferenza sul picco del petrolio e relative soluzioni.\nStudi Accademici.\nRob Hopkins ha una laurea di primo livello in Gestione delle Risorse e Qualit\u00e0 Ambientale dall'Universit\u00e0 dell'Inghilterra Occidentale (1993-1996), una laurea specialistica in Ricerca sociale (2007) e un dottorato all'Universit\u00e0 di Plymouth (2011). Nel giugno 2013 \u00e8 stato insignito di una laurea honoris causa dall'Universit\u00e0 dell'Inghilterra Occidentale e nell'ottobre 2016 dall'Universit\u00e0 di Namur. \nTransition Network.\nTotnes in Transizione.\nNel 2005 Hopkins ha fondato, insieme a Naresh Giangrande, \"Transition Town Totnes\" (TTT) che rappresenta la prima Citt\u00e0 di Transizione. Il progetto \u00e8 stato inaugurato con un evento nel settembre del 2006 e da quel momento diversi progetti si sono susseguiti.\nCitt\u00e0 di Transizione.\nNel 2007, insieme a Peter Lipman e Ben Brangwyn, Hopkins ha fondato il movimento Citt\u00e0 di Transizione, un'organizzazione che ha lo scopo di sostenere le diverse iniziative legate alla transizione verso una societ\u00e0 che abbia al centro la resilienza delle comunit\u00e0 locali.\nTransition Network \u00e8 nato a Totnes, ma ad oggi sono presenti circa 912 iniziative e 26 centri nazionali.\nPubblicazioni.\nRob Hopkins ha scritto alcuni libri che riguardano il movimento Citt\u00e0 in Transizione.\nBusiness.\nNew Lion Brewery.\nHopkins \u00e8 fondatore e direttore di New Lion Brewery, un birrificio artigianale d'impresa sociale a Totnes. New Lion Brewerys ha come valori d'impresa la sostenibilit\u00e0, la redditivit\u00e0, la comunit\u00e0 e l'innovazione. Nel 2015, la sua \"Pandit IPA\" \u00e8 stata votata come la 17a birra \"pi\u00f9 calda\" della Gran Bretagna.\nAtmos Totnes.\nHopkins \u00e8 uno dei promotori di Atmos Totnes, un progetto guidato dalla comunit\u00e0 locale e avviato dalla \"Totnes Community Development Society\". Il progetto punta alla riqualificazione dell'ex sito Dairy Crest a Totnes attraverso uno sviluppo ad uso misto nella propriet\u00e0 da parte della comunit\u00e0. "}
{"id": "6905188", "revid": "214753", "url": "https://it.wikipedia.org/wiki?curid=6905188", "title": "Ford Escort RS WRC", "text": ""}
{"id": "6905190", "revid": "287204", "url": "https://it.wikipedia.org/wiki?curid=6905190", "title": "Fleck", "text": ""}
{"id": "6905191", "revid": "767487", "url": "https://it.wikipedia.org/wiki?curid=6905191", "title": "Evolution (Slum Village)", "text": "Evolution \u00e8 il settimo album del gruppo hip hop statunitense Slum Village, pubblicato il 25 giugno 2013 e distribuito da Traffic Entertainment e Ne'Astra Music."}
{"id": "6905193", "revid": "404449", "url": "https://it.wikipedia.org/wiki?curid=6905193", "title": "Daniel Krencker", "text": "Biografia.\nKrencker ha studiato scienze naturali e matematica all'Universit\u00e0 di Strasburgo, e poi architettura dal 1894 al 1898 presso l'Universit\u00e0 tecnica di Berlino. Interessato allo studio di architetture antiche, ha preso parte ad una spedizione in Medio Oriente con Otto Puchstein e Bruno Schulz, tra il 1900 e il 1904, esplorando i siti archeologici di Baalbek e Palmira. Nel 1906 partecip\u00f2 alla spedizione guidata da Enno Littmann ad Axum in Etiopia, e successivamente prese parte ad alcune esplorazioni in Anatolia, con particolare attenzioni verso il sito di \u1e2aattu\u0161a.\nDal 1912 al 1922 \u2013 ad eccezione della parentesi 1914-1918 \u2013 fu direttore del dipartimento di architettura di Quedlinburg, divenendo poi professore di storia dell'architettura all'Universit\u00e0 tecnica di Berlino. Dal 1922 fu membro dell'Istituto archeologico germanico, mentre dal 1931 ricopr\u00ec il ruolo di presidente dell'Istituto scientifico di Alsazia-Lorena, presso l'Universit\u00e0 di Francoforte.\nKrencker si occupava principalmente della storia dell'architettura romana e tardoantica. Dal 1926 al 1928 studi\u00f2 insieme a Martin Schede il siti romani di Ankara e Aizanoi, in Turchia, realizzando un'importante relazione sul \"Monumentum Ancyranum\" pubblicata nel 1936. Dal 1929 fu incaricato di dirigere gli scavi dei bagni imperiali di Treviri, in Germania. Nel 1939 fece il suo ultimo viaggio, recandosi in Siria per studiare l'antica basilica di San Simeone Stilita."}
{"id": "6905196", "revid": "287204", "url": "https://it.wikipedia.org/wiki?curid=6905196", "title": "Autogru", "text": ""}
{"id": "6905199", "revid": "2062065", "url": "https://it.wikipedia.org/wiki?curid=6905199", "title": "Circuiti di Formula E", "text": "Segue la lista dei paesi, dei circuiti e degli eventi di Formula E, con la segnalazione in grassetto per gli E-Prix della stagione 2020-2021."}
{"id": "6905200", "revid": "123302538", "url": "https://it.wikipedia.org/wiki?curid=6905200", "title": "Museo paleontologico territoriale dell'Astigiano", "text": "Il Museo paleontologico territoriale dell'Astigiano detto anche Museo dei Fossili, si trova nel Palazzo del Michelerio di Asti, \u00e8 una delle pi\u00f9 importanti realt\u00e0 gestite dall\u2019Ente di Gestione del Parco Paleontologico Astigiano, ente predisposto dalla Regione Piemonte. \nLa collezione.\nIl museo possiede una collezione paleontologica composta da oltre 18.000 fossili, tra quelli esposti e quelli conservati, principalmente di provenienza astigiana. Il valore paleontologico \u00e8 difatti l\u2019elemento di spicco che connota e distingue il territorio astigiano, testimoniato dai ricchissimi affioramenti fossiliferi e dai diffusi ritrovamenti di resti di vertebrati che sin dal XVII secolo hanno attirato l\u2019attenzione di studiosi da tutta Europa.\nPer questi motivi la provincia dell\u2019Astigiano costituisce un\u2019area geopaleontologica tra le pi\u00f9 importanti d\u2019Europa: le colline costituite da sedimenti deposti dal Bacino Terziario Piemontese, in particolare le Sabbie di Asti e le Argille Azzurre (anche dette Argille di Lugagnano), permettono ai ricercatori di ricostruire quasi per intero la storia del bacino durante l\u2019epoca pliocenica (tra i 5,5 e i 2 milioni di anni fa).\nNella galleria sotterranea del Palazzo del Michelerio \u00e8 allestita la sala principale a tema paleontologico: una piccola ma preziosa mostra composta in prevalenza da reperti fossili locali (periodo Terziario).\nLa sala \u00e8 dedicata alla storia geologica del territorio del Monferrato, ripercorrendo gli eventi principali che hanno infine portato al suo emergere dalle acque del Golfo Padano.\nProtagonisti della mostra sono gli antichi cetacei fossili: resti di balene (misticeti) e di delfini (odontoceti) risalenti al Pliocene (3,5 m.a), quando la Pianura Padana era ancora occupata dal Mare.\nTra questi si annoverano anche esemplari unici, come gli Olotipi di \"Septidelphis morii\" e \"Marzanoptera tersillae\".\nStoria delle collezioni dell'800.\nLa collezione storica di cetacei piemontesi nasce nella seconda met\u00e0 del \u2018700, periodo in cui la comunit\u00e0 scientifica comincia ad interessarsi agli studi naturalistici, con la fondazione del Museo di Storia Naturale presso l\u2019Universit\u00e0 di Torino e del Gabinetto di Storia Naturale presso l\u2019Accademia delle Scienze, poi unificate nel 1805 per editto napoleonico.\nNel corso dell\u2019800 i fossili della collezione cominciano ad essere catalogati in modo sistematico. Nel 1874 i reperti vengono spostati a Palazzo Carignano, mentre il vero e proprio Museo di Geologia e Paleontologia nasce nel 1878, assieme all'omonima cattedra assegnata al Prof. Bartolomeo Gastaldi, cui si devono tra l\u2019altro diverse campagne di ricerca e scavo.\nL\u2019importanza e la variet\u00e0 della collezione sono riconosciute grazie all'opera \"Catalogo descrittivo dei Talassoteri rinvenuti nei terreni terziari del Piemonte e della Liguria\" redatto nel 1885 dal Prof. Alessandro Portis. Sono menzionati nel catalogo diversi olotipi.\nLa collezione storica comprende circa 150 esemplari. Tra i pi\u00f9 significativi ricordiamo tre scheletri di balenotteridi, lunghi diversi metri e due scheletri di delfinidi quasi completi. Altri resti sono costituiti da sezioni scheletriche parziali ma non meno rilevanti, come una colonna vertebrale di capodoglio lunga circa 7 metri, che saranno in futuro esposti al pubblico, ampliando la ricchezza e il valore delle collezioni del Museo Paleontologico Territoriale dell\u2019Astigiano.\nL\u2019offerta del Museo \u00e8 in continua evoluzione, con l\u2019allestimento di numerose mostre temporanee tra le quali citiamo \u201cFossili viventi: le creature che il tempo ha dimenticato\u201d, mostra in cui vengono delineate e descritte le storie evolutive e molte altre curiosit\u00e0 relative a particolari organismi attuali che conservano caratteristiche primordiali, da cui il nome \"Fossili viventi\".\nNella \u201cEx Chiesa del Ges\u00f9\u201d, inserita nell'elenco dei Luoghi del Cuore del Fai e uno dei pi\u00f9 suggestivi locali del Museo ancora adornato dall'affresco raffigurante la \u201cGloria del Paradiso\u201d di Giancarlo Aliberti (1670-1727), \u00e8 in corso di allestimento un\u2019intera mostra sui Cetacei fossili, un futuro \u201cSantuario dei cetacei fossili\u201d che a partire da Settembre 2021 riunir\u00e0 i pi\u00f9 importanti reperti dell\u2019area mediterranea, tra cui esemplari per la prima volta esposti al pubblico.\nLe attivit\u00e0 del museo.\nIl Museo Paleontologico opera a livello locale e regionale in quanto attualmente l\u2019unica struttura piemontese che interviene direttamente, in modo specifico e tecnico nella salvaguardia dei beni paleontologici in situazioni d\u2019emergenza, in accordo con la Soprintendenza \"Archeologia, Belle Arti e Paesaggio\" delle province di Alessandria, Asti e Cuneo.\nIl Museo, oltre alle proprie specifiche funzioni, costituisce il polo centrale di riferimento sul territorio per la valorizzazione e gestione del patrimonio geopaleontologico, organizzando mostre, eventi e attivit\u00e0.\nNumerose iniziative sono tenute in collaborazione con gli enti scolastici cos\u00ec da avvicinare gli studenti allo studio del passato e dell\u2019evoluzione del territorio.\nIl Museo si occupa inoltre dell\u2019organizzazione delle visite presso la Riserva Naturale Speciale della Valle Botto, Valle Andona e Val Grande, con focus sui Geositi presso i quali \u00e8 possibile osservare in affioramento i fossili pliocenici.\nIl museo \u00e8 provvisto di bookshop, fornito sia di pubblicazioni scientifiche sulla storia geo-paleontologica del territorio astigiano sia di storie per l'infanzia a tema ambientale. Il visitatore potr\u00e0 inoltre apprezzare un'ampia collezione di minerali e piccoli reperti fossili (come i denti di squalo Otodus obliquus) in vendita come souvenir."}
{"id": "6905204", "revid": "287204", "url": "https://it.wikipedia.org/wiki?curid=6905204", "title": "Ayako Shiraishi", "text": "Ha lavorato alla 81 Produce ed \u00e8 nota soprattutto per essere la doppiatrice originale del personaggio infermiera Joy nell'anime \"Pok\u00e9mon\". Si \u00e8 ritirata il 31 marzo 2002, lasciando il personaggio dell'infermiera Joy alla doppiatrice Yuriko Yamaguchi\nBiografia.\nHa iniziato la sua carriera da doppiatrice nel 1987 nell'anime \"Evviva Palm Town\" doppiando il personaggio di Lamb.\nAyako Shiraishi ha partecipato inoltre a numerosi spettacoli televisivi negli anni '90 come \"Magico Dan, super campione\", \"Iron Virgin Jun\", \"Sailor Moon\" e \"Kid\u014d senshi Victory Gundam\"."}
{"id": "6905208", "revid": "486946", "url": "https://it.wikipedia.org/wiki?curid=6905208", "title": "List dei circuiti di Formula E", "text": ""}
{"id": "6905212", "revid": "124123", "url": "https://it.wikipedia.org/wiki?curid=6905212", "title": "Vincenz Franz Kosteletzky", "text": "Biografia.\nKostelecky studi\u00f2 medicina a Praga (PhD 1842). Assistente di Johann Christian Mikan, gli succedette nella cattedra di botanica medica e farmaceutica nel 1831 (fu nominato professore ordinario nel 1835). Dopo la riorganizzazione dell'Universit\u00e0 di Praga divenne professore di botanica. Nel 1852/53 e nel 1868/69 fu rettore dell'universit\u00e0. Nel 1872 si ritir\u00f2. Era particolarmente interessato alle applicazioni farmaceutiche della botanica e pubblic\u00f2 un manuale completo sulle piante medicinali (\"Allgemeine medizinisch-pharmazeutische Flora...\").\nMolte specie di piante, come il Thymus kosteleckyanus sono state nominate in suo onore."}
{"id": "6905214", "revid": "599013", "url": "https://it.wikipedia.org/wiki?curid=6905214", "title": "Gian Filippo Felicioli", "text": "Caratteristiche tecniche.\nTerzino sinistro molto duttile, veloce e con grande resistenza atletica, ha doti di assist-man; pu\u00f2 essere schierato anche come esterno di centrocampo.\nCarriera.\nClub.\nNat\u00eco di San Severino Marche, \u00e8 cresciuto a Fiuminata ed \u00e8 figlio dell'attuale sindaco del comune marchigiano. Muove i primi passi nelle giovanili della Folgore Castelraimondo. Passa poi al Camerino, ed infine alla Maceratese, dove viene notato dal responsabile del settore giovanile del Milan Filippo Galli. \nPassa in rossonero nel 2011, dove continua il percorso nelle giovanili. Aggregato alla prima squadra nel finale di stagione 2014-2015 dall'allenatore Filippo Inzaghi, che gi\u00e0 lo aveva allenato negli Allievi Nazionali, esordisce con rossoneri (oltre che in Serie A) il 3 maggio 2015 subentrando all'84esimo minuto a Giacomo Bonaventura nella gara persa per 3-0 contro il Napoli.\nIl 13 luglio 2016 viene ceduto in prestito all', ed esordisce in Serie B il 21 ottobre 2016, giocando l'intero incontro -Ascoli 0-1.\nDopo aver giocato 21 partite con la squadra marchigiana, a fine stagione torna al Milan; nel giugno 2017 rinnova fino al 2021 con il Milan che un mese dopo lo cede in prestito all'Verona neopromosso in Serie A in prestito biennale.\nDebutta con i veneti giocando titolare il 29 novembre 2017 in Coppa Italia nel derby contro il Chievo venendo sostituito da Daniele Verde al 74\u00ba minuto; la gara viene poi vinta dall'Hellas ai rigori per 5-4, in quanto la partita era terminata 1-1 dopo i tempi supplementari. Gioca la sua prima partita in A con gli scaligeri il 6 gennaio 2018 (nuovamente) contro il Napoli, persa per 2-0, rilevando Daniele Verde all'82esimo minuto. Gioca la sua prima partita da titolare in Serie A l'11 marzo 2018 nel derby vinto 1-0 contro il Chievo, giocando un'ottima partita e venendo poi sostituito all'85esimo minuto da Rolando Aarons.\nIl 31 luglio 2018 passa in prestito al .\nIl 18 luglio 2019 viene ceduto a titolo definitivo al .\nIl 31 agosto 2021 fa ritorno all' con la formula del prestito.\nNazionale.\nCompie tutta la trafila delle nazionali giovanili italiane, dall'Under-15 fino ad arrivare alla nazionale Under-21 dove fa il suo esordio il 14 novembre 2017 nella partita amichevole giocata a Frosinone contro i pari et\u00e0 della Russia, subentrando al 65\u00ba minuto a Giuseppe Pezzella.\nStatistiche.\nPresenze e reti nei club.\n\"Statistiche aggiornate al 13 dicembre 2021.\""}
{"id": "6905217", "revid": "1305772", "url": "https://it.wikipedia.org/wiki?curid=6905217", "title": "Yes! (Slum Village)", "text": "Yes! \u00e8 l'ottavo album del gruppo hip hop statunitense Slum Village, pubblicato il 16 giugno del 2015 e distribuito da Yancey Media Group, Ne'Astra Music e nel mercato nipponico da Disk Union. L'album \u00e8 prodotto da Black Milk, J Dilla e Young RJ.\nFormazione.\nCrediti adattati da Allmusic."}
{"id": "6905228", "revid": "619191", "url": "https://it.wikipedia.org/wiki?curid=6905228", "title": "Killers (gruppo musicale)", "text": ""}
{"id": "6905233", "revid": "287204", "url": "https://it.wikipedia.org/wiki?curid=6905233", "title": "Saturn Awards 2012", "text": "La 38\u00aa edizione dei Saturn Awards si \u00e8 svolta il 26 luglio 2012 a Burbank in California, per premiare le migliori produzioni cinematografiche del 2011.\nCandidati e vincitori.\nI vincitori sono indicati in grassetto, a seguire gli altri candidati."}
{"id": "6905237", "revid": "59976", "url": "https://it.wikipedia.org/wiki?curid=6905237", "title": "Partick (metropolitana di Glasgow)", "text": ""}
{"id": "6905242", "revid": "287204", "url": "https://it.wikipedia.org/wiki?curid=6905242", "title": "L'armata invincibile", "text": "L'armata invincibile \u00e8 un romanzo storico di Simon Scarrow ambientato nel 54 d.C., pubblicato in Italia nel marzo del 2018 dalla casa editrice Newton Compton.\n\u00c8 il quindicesimo romanzo della \"Eagles of the Empire Series\" con protagonisti Macrone e Catone.\nTrama.\n\u00c8 il 54 d.C., quattordicesimo anno del regno dell'Imperatore Claudio, e mentre in Spagna il capo ribelle \"Iskerbeles\" si mette a capo di una rivolta, Macrone e Catone sbarcano ad Ostia al termine del viaggio che, attraverso la Gallia Comata e la Gallia Narbonense e poi in nave dal porto di Massilia, li ha fatti rientrare dalla Britannia.\nDopo una sosta ad Ostia presso la taverna di Lucio Scabaro, i due si incamminano per Roma, accedendovi dalla porta Raudusculana, dove sono imminenti i festeggiamenti, indetti da Claudio, per celebrare la cattura, oltre che l'esecuzione in pubblico, del capo rivoltoso britannico Carataco, gi\u00e0 da alcuni mesi prigioniero nel Carcere Mamertino. A Roma Macrone e Catone vengono convocati dall'imperatore per raccontare il loro ruolo nella cattura di Carataco e fare rapporto sulla disastrosa campagna organizzata dal Legato Quintato. I due fanno un resoconto generico per evitare di scendere nei particolari, il che avrebbe comportato spiegare che Carataco una volta catturato riusc\u00ec a fuggire per essere poi ricatturato solamente presso i Briganti, e ricevono l'encomio da parte dell'imperatore, che oltre ad elogiarli come eroi di guerra gli comunica che durante il corteo, quale grande prestigio, guideranno la guardia d'onore.\nIl giorno prima della cerimonia Catone si reca al carcere Mamertino per fare visita a Carataco e, durante un breve colloquio, gli consiglia di rivolgersi all'imperatore nella maniera pi\u00f9 ossequiosa possibile chiedendogli la grazia, dato che Claudio la potrebbe concedere visto il suo rango ed il suo valore in battaglia. Carataco segue il consiglio di Catone e viene graziato dall'imperatore.\nNel mentre, Catone scopre che sua moglie Giulia, deceduta in circostanze misteriose mentre lui era ancora in Britannia, aveva un amante, tale Aulo Valerio Cristo, a cui la donna aveva donato una villa e molto denaro, riducendo cos\u00ec Catone e loro figlio sul lastrico. Inoltre l'usuraio Marco Torzio Tauro si presenta a Catone e gli concede tre giorni per la restituzione di un ingente prestito, che aveva richiesto Giulia a suo nome, altrimenti chieder\u00e0 in cambio la villa dove ora alloggia Catone. \nDurante i festeggiamenti, Catone e Macrone vengono informati che verranno assegnati alle truppe inviate a sedare la rivolta in Spagna, scoprendo con amarezza di essere agli ordini dell\u2019odiato Vitellio, di avere fra i propri uomini l\u2019infido Pulcro e che Aulo Cristo sar\u00e0 alle dirette dipendenze di Catone quale Tribuno. Catone, prima di partire per la nuova destinazione, affida il figlio Lucio alle cure del senatore Sempronio, il padre di Giulia, e per saldare i debiti e lasciare la casa libera per consegnarla all'usuraio, ordina al servitore Amatado di vendere all'asta tutti i beni presenti nella villa, compresa la lancia d'argento con il manico d'oro, ricevuta in premio dall'imperatore per la cattura di Carataco.\nSbarcati a Tarraco, capitale della provincia Tarragonese, Vitellio ed i suoi ufficiali incontrano il governatore Publio Ballino per farsi ragguagliare sullo stato della rivolta. Questi, assieme a Gaio Gleco della corporazione dei mercanti e Gaio Getello Cimbro magistrato urbano di Lancia, ritengono urgente l'intervento contro i ribelli, anche per scongiurare che questi possano impadronirsi delle miniere d'argento, in quanto la citt\u00e0 di Asturica Augusta \u00e8 gi\u00e0 caduta in mano ai ribelli e Lancia \u00e8 sotto assedio. \nPer non perdere tempo, non essendo ancora arrivato da Roma tutto il contingente, Vitellio ordina a Catone di mettersi al comando della Seconda coorte pretoriana e con essa e il magistrato Gaio Getello Cimbro come guida di raggiungere, occupare e difendere la principale miniera d'argento nella quale \u00e8 custodita tutta l'estrazione dell'ultimo anno. Catone e la sua coorte, dopo quindici giorni di marcia, superano la colonia militare di Caesaraugusta ed arrivano nel territorio dei Celtiberi, dove incontrano il mercante di schiavi Mico Escleo che li informa che i ribelli, dopo aver saccheggiato Asturica Augusta e Lancia, si sono spinti fino a Pallantia e hanno ingrossato le loro fila raccogliendo proseliti tra le trib\u00f9 dei Vaccei e degli Arenaci. \nDopo aver incontrato e sbaragliato alcuni gruppi di ribelli, ed essersi approvvigionati presso il villaggio di Antium Barca, grazie alla collaborazione del magistrato locale Gaio Ettio Gordone, dopo venti giorni dalla partenza da Tarraco, Catone e Macrone giungono nei pressi della miniera per scoprire che \u00e8 gi\u00e0 in mano ai ribelli. Con un abile tattica, Catone ed i suoi soldati riescono a sopraffare i ribelli che presidiano la miniera, scoprendo che tutta la guarnigione romana ed i civili sono stati massacrati: gli unici superstiti sono il Procuratore Gaio Nepone (tenuto in vita come ostaggio) e tre delle sue guardie del corpo; egli rivela di aver nascosto le casse d'argento all'interno di uno dei tunnel della miniera che ha poi fatto crollare. La mattina dopo, per\u00f2, egli viene trovato morto strangolato.\nCatone ordina la costruzione di due muri difensivi atti a contenere l\u2019attacco, imminente, dei ribelli fino all'arrivo di Vitellio con il grosso dell\u2019esercito. Dopo giorni di assedio, la morte di molti uomini, il ferimento ad un occhio di Catone e la caduta del primo muro, i ribelli attaccano l\u2019ultima difesa con delle macchine d\u2019assedio.\nQuando ormai i ribelli sono riusciti a varcare le difese in pi\u00f9 punti, Catone ha un'idea radicale e, portando con se alcuni uomini, sfruttando delle enormi vasche d\u2019acqua utilizzate per l\u2019estrazione dell\u2019argento che si trovano a monte della miniera, le fa aprire, causando un enorme cascata d\u2019acqua e roccia che travolge tutti i ribelli portandoli a valle e facendone strage.\nCatone scopre che lo smottamento ha disseppellito le casse citate dal Procuratore ma, al momento di aprirne una, scopre che essa contiene solo sassi. A quel punto il Prefetto viene attaccato alle spalle da Pulcro, che rivela di essere stato incaricato di assassinare il Procuratore, Catone e Macrone, e di aver scoperto che l\u2019argento era gi\u00e0 stato inviato a Roma. Fortunatamente per Catone, il sopraggiunto Macrone uccide Pulcro pugnalandolo alle spalle. Poco dopo giunge sul luogo Vitellio, il quale prende atto della mirabile vittoria prendendosene il merito.\nDurante il viaggio di ritorno, ad Ostia, Catone e Macrone vengono a sapere che frattanto Claudio \u00e8 morto, che Narciso si \u00e8 suicidato, e che Nerone \u00e8 divenuto il nuovo Imperatore appoggiato dalla Guardia Pretoriana, quest'ultima comprata al prezzo di 20 milioni di sesterzi (il valore dell'argento giunto a Roma).\nAnalisi.\nL'armata invincibile \u00e8 il primo romanzo, della serie \"Eagles of the Empire\", che vede Macrone e Catone in Spagna.\n\u00c8 il terzo romanzo della serie \"Eagles of the Empire\" ambientato a Roma, gli altri due sono \"La profezia dell'aquila\" e \"Il pretoriano\".\nCompare per la seconda volta Gneo Lucullo Pulcro, Macrone e Catone lo avevano gi\u00e0 incontrato nel primo romanzo \"Sotto l'aquila di Roma\"."}
{"id": "6905244", "revid": "1005847", "url": "https://it.wikipedia.org/wiki?curid=6905244", "title": "Elezioni regionali nella Siria del Nord del 2017", "text": "Le prime elezioni regionali nella Siria del Nord si sono tenute il 1\u00ba dicembre 2017.La consultazione ha riguardato le tre regioni costitutive della Federazione democratica, dove i cittadini sono stati chiamati ad eleggere il Consiglio regionale. L'affluenza, secondo l'agenzia \"Hawar\", \u00e8 stata del 69%.\nSi tratta della seconda tornata elettorale che coinvolge il Rojava, dopo le elezioni municipali del settembre 2017 e prima delle elezioni parlamentari previste per il 2018.\nQuadro politico.\nListe in corsa.\nAlla tornata elettorale hanno partecipato pi\u00f9 di 30 partiti con 5600 candidati, dei quali sono 152 sono stati esclusi dalla Commissione elettorale. Le maggiori coalizioni che si sono presentate sono le seguenti:\nRisultati.\nI risultati sono stati annunciati dalla Suprema Commissione elettorale il 5 dicembre 2017.\nReazioni.\nHawwas al-Mufflish, membro della Coalizione nazionale siriana delle forze dell'opposizione e della rivoluzione, ha definito le elezioni \u00abun'inutile farsa\u00bb, dichiarando che gran parte degli arabi presenti nel Rojava hanno boicottato il voto."}
{"id": "6905246", "revid": "1543377", "url": "https://it.wikipedia.org/wiki?curid=6905246", "title": "Motocarri Moto Guzzi", "text": "I motocarri Moto Guzzi sono veicoli da trasporto a tre ruote prodotti dalla Moto Guzzi.\nTutti i motocarri Moto Guzzi (rispetto alle soluzioni a cassone anteriore) avevano il vantaggio della sistemazione del carico dietro al conducente. Questo permetteva di impilare il materiale a qualunque altezza senza ostruire la visuale. Inoltre, lo sterzo diventava solo un po' pi\u00f9 pesante quando il mezzo viaggiava a pieno carico.\nDurante e dopo la Seconda guerra mondiale, i motocarri erano anche veicoli da trasporto ruotati sviluppati in vista di specifiche necessit\u00e0 delle forze armate.\nMotocarro Tipo 107.\nNel 1928 apparve il primo modello, il Tipo 107. Tutto l'avantreno era una Moto Guzzi Sport, cui era stato imbullonato un telaio. Di conseguenza, la trasformazione del motociclo normale in motocarro era piuttosto rapida. Il Tipo 107 \"nudo\" (solo telaio) costava 8150 lire, e con il cassone 8600.\nMotore.\nCome la Sport il Tipo 107 aveva un blocco motore; il motore, il cambio, il basamento e il sistema di lubrificazione erano i medesimi. Era un motore con valvole laterali in testa, ma Carlo Guzzi devi\u00f2 dal sentiero pi\u00f9 battuto. Normalmente questo tipo di motore aveva la valvola sopra la testata usata come entrata, e la posteriore come uscita. Ma la valvola di uscita necessita molto di pi\u00f9 di raffreddamento, cos\u00ec dispose il cilindro orizzontalmente. Era fatto funzionare da un sistema di asta di spinta e bilanciere. La valvola di entrata era animata da una semplice punteria.\nIl cilindro in ghisa aveva alette di raffreddamento sulla lunghezza, a causa della disposizione orizzontale. Il pistone aveva quattro anelli, pi\u00f9 altri due per l'olio. Di conseguenza, l'olio poteva rimanere nelle sedi. A causa della rotazione del motore (all'indietro) piant\u00f2 l'albero a camme attraverso la lubrificazione in bagno d'olio contro il cielo del cilindro invece che direttamente indietro nella coppa dell'olio. La lubrificazione della rimanente parete del cilindro era garantita dalla gravit\u00e0. La macchina aveva una pompa di ritorno dell'olio posta a destra dell'albero a camme e l'olio dall'albero a camme rifluiva alla vasca, che si trovava appena sotto il serbatoio del carburante esposta al vento. Di conseguenza, ora si era formato un sistema automatico a carter secco.\nL'alimentazione avveniva attraverso un carburatore semi-automatico Amac e sul manubrio si trovavano manette per l'acceleratore e per l'arricchitore (\"starter\").\nTrasmissione.\nLa trasmissione non si discostava da quella della Sport. Vi era quindi una trasmissione primaria con ingranaggi, una frizione multi-disco in bagno d'olio, un cambio a tre marce ed una catena alla ruota posteriore.\nLa catena era particolarmente lunga, e quindi era guidata da un meccanismo di supporto con un congegno tensionatore. \nIl freno posteriore era di tipo a nastro, azionato da un pedale.\nTelaio.\nIl telaio era saldato in un pezzo. La Sport non aveva il freno anteriore, ma il motocarro era dotato di freno a tamburo sulla ruota anteriore. La sospensione anteriore era una forcella girder con una molla centrale elicoidale senza smorzamento. Il \"telaio\" era una semplice struttura consistente di due scatole \"girder\" che correvano dal motore all'asse posteriore e telaio dove erano supportati da due tubi che uscivano dal sedile. Sopra l'asse posteriore erano fissate due balestre che non ammortizzavano il motore, ma solo il cassone.\nMotocarro Sport 14.\nQuando nel 1929 arriv\u00f2 sul mercato la Moto Guzzi Sport 14, fu immediatamente creata la versione triciclo da trasporto. Probabilmente nulla fu cambiato a parte il prezzo e la struttura della sezione posteriore. La Sport 14 non fu progettata da zero, ma come evoluzione del precedente modello Sport (del 1923). Lo stesso accadde per il motocarro omonimo.\nMototriciclo 32 e Motocarro 109-32.\nIl Motociclo 32 nacque da una commessa militare dell'esercito italiano. Per aumentare la maneggevolezza l'interasse e la carreggiata furono ridotti. Tutta la tecnica proveniva dalla Sport 15 (commercializzata dal 1931), ad eccezione del generatore (Magneti Marelli invece che Bosch, probabilmente perch\u00e9 l'esercito non voleva dipendere da fornitori stranieri) e del serbatoio, sostituito con uno di maggior capacit\u00e0. Gli esemplari effettivamente consegnati all'esercito furono 935; altri 143 veicoli andarono invece al mercato civile, con la denominazione di Motocarro 109-32.\nPrototipo P 250.\nQuando si inizi\u00f2 a vendere la P 250, la Moto Guzzi realizz\u00f2 anche un triciclo basato su questo modello, sempre con motore 232 cc. Tecnicamente non c'era differenza con gli altri modelli. La parte anteriore veniva dalla P 250, la parte posteriore era dotata di cassone sospeso su balestre. Il P 250 poteva essere anche fornito con cabina per il conducente, con tetto di tela. Alternativamente, poteva esserci un parabrezza, copertura in tela e protezioni per le gambe. Tuttavia, bench\u00e9 gli studi si fossero protratti per tutto il 1935, questo prototipo non sfoci\u00f2 mai in produzione effettiva.\nMotocarro S.\nNel 1934 apparve la Serie S delle Moto Guzzi, con il motore a valvole laterali in testa della Sport 15 ed il cambio a quattro marce della Serie V. Di conseguenza, parve logico equipaggiare con la stessa combinazione il nuovo veicolo da trasporto. Poich\u00e9 il motore aveva forti analogie con le moto Serie S, anche il mezzo da trasporto fu chiamato \"Motocarro S\". Per\u00f2 la struttura era stata ammodernata: l'asse posteriore era dotato di differenziale, si poteva scegliere tra un cambio a quattro marce ed uno con tre marce in avanti pi\u00f9 la retro. La capacit\u00e0 di carico crebbe a 800 kg. L'asse posteriore fu dotato di cerchioni di tipo automobilistico.\nER.\nNel 1938 il motocarro fu dotato del propulsore con valvole in testa delle Moto Guzzi Serie V. Aveva tre marce in avanti e la retromarcia; freni a tamburo su tutte le ruote. La portata aument\u00f2 significativamente: 1000 kg. Il solo mototelaio costava 9800 lire, il motocarro completo di cassone arrivava a lire.\nTriAlce.\nIl TriAlce \u00e8 un motocarro costruito tra il 1940 ed il 1943 per le forze armate.\nTipo U.\nIl Tipo U del 1942 era una versione migliorata dell'ER, in osservanza di una normativa di unificazione dell'epoca (da cui, probabilmente, la denominazione \"U\"). Vi era il raffreddamento forzato del motore per mezzo di una ventola, ma non il consueto condotto di ventilazione attorno al cilindro. Inoltre era dotato di riduttore finale del rapporto di trasmissione, dando luogo ad una serie di \"marce basse\" ed una di \"marce alte\". In combinazione con il cambio a tre marce pi\u00f9 retro, si avevano infatti 3 x 2 = 6 marce in avanti, e 1 x 2 = 2 retromarce. La forcella ed il telaio erano rinforzati. In questo modo la portata superava i 1000 kg.\nErcole.\nIl modello Ercole apparve nel 1946 e rimase in produzione fino al 1980. Era ancora pi\u00f9 pesante dei predecessori, e a causa dell'aumentata capacit\u00e0 di carico, ora c'era una trasmissione aggiuntiva con ingranaggi conici dietro il cambio per rendere possibile l'ingaggio di un cardano. Il motore Serie V ora aveva cinque marce avanti pi\u00f9 la retro. Vi era il raffreddamento forzato. La portata frattanto raggiungeva i 1500 kg. L'Ercole fu chiaramente migliorato. Le ultime versioni montavano il motore della Falcone e l'avviamento elettrico. Fino al 1960, si poteva avere una cabina di guida, ma a differenza dell'\"Edile\", non c'era un sedile (ma una sella). La cabina era semplicemente piazzata sopra al motociclo. Anche con la cabina, doveva essere un mezzo piuttosto scomodo, perch\u00e9 il rumore del motore adesso era amplificato dalla cabina stessa. Sebbene fossero installati grandi scudi vicino al motore (fino alle porte), acqua e fango potevano penetrare facilmente. Negli anni furono adottati il sistema di frenatura idraulico, ed un meccanismo di ribaltamento del cassone che poteva funzionare manualmente o (con un sovrapprezzo) idraulicamente.\nEdile.\nAnche se il Carromotore Edile, posto in vendita nel 1946 assieme all'Ercole, assomigliava ad un normale motocarro con cabina incorporata, la struttura era completamente diversa. Il telaio consisteva di un grande trave centrale che collegava la serie sterzo all'asse posteriore. L'impostazione motociclistica era quasi completamente abbandonata. Il conducente sedeva sul lato destro della cabina, il motore (il solito monocilindrico da 500 cc) stava al centro, assieme al cambio dell'Ercole a cinque marce con la retro. Lo sterzo era governato da un volante molto pesante, che agiva su una semplice forcella. Anche la ruota anteriore era diventata di tipo automobilistico. In cabina era alloggiata una ruota di scorta. L'Edile non aveva sospensioni, n\u00e9 porte alla cabina. Il rapporto di trasmissione era molto corto, consentendo una portata di 3,6 t, ma una velocit\u00e0 massima di appena 25 km/h. L'idea era quella di avere un veicolo a motore in grado di rimpiazzare i carri a trazione animale. Ad ogni modo, l'Edile ebbe scarso successo, e venne accantonato gi\u00e0 nel 1947.\nErcolino.\nNel 1956 fu presentato il piccolo Ercolino, equipaggiato con il motore da 192 cc del Galletto. Il propulsore era ben adattato, e si giovava di uno specifico sistema di raffreddamento forzato (assente sul motore originario del Galletto). La prima versione aveva le ruote di trazione da 15 pollici e quella anteriore da 14\". Nel 1959 furono adottate ruote da 10\", con una sezione pi\u00f9 larga. L'Ercolino di serie disponeva di avviamento a pedivella, ma era previsto come accessorio l'avviamento elettrico. La portata ordinaria era 350 kg, elevabile a 590 kg negli esemplari dotati di riduttore supplementare a due rapporti. Il prezzo base alla fine degli anni 1950 era lire, ma le varianti pi\u00f9 costose munite di cabina potevano arrivare a lire.\nAutoveicolo da Montagna 3x3.\nAlla fine degli anni 1950 il Ministero della Difesa italiano richiese alla Moto Guzzi di sviluppare un veicolo speciale per gli Alpini. A quel tempo, l'unico \"mezzo di trasporto\" per le truppe alpine italiane era ancora il mulo. Il generale Ferruccio Garbari fu indicato come direttore del progetto e formul\u00f2 numerosi requisiti che il veicolo avrebbe dovuto soddisfare: doveva trasportare 500 kg di carico in tutti ti tipi di terreno, specie in zone montuose e su sentieri molto stretti. Lo sviluppo dapprima fu affidato ad Antonio Micucci ed in seguito elaborato da Soldavini e Giulio Cesare Carcano. Carcano aveva appena realizzato un nuovo motore bicilindrico a V, per il quale la direzione di Moto Guzzi non vedeva alcuno sbocco pratico. C'erano due versioni, una da 500 cc e una da 650 cc pensata per la Fiat Nuova 500, ma la casa torinese si ritir\u00f2 dal progetto. Carcano vide allora un'altra possibilit\u00e0 per impiegare il suo propulsore. Il \"Mulo Meccanico\" era una macchina molto speciale, con tre ruote motrici e la possibilit\u00e0 di variare il passo e la carreggiata. Il motore da 754 cc erogava appena 20 hp, a causa del basso rapporto di compressione, reso inevitabile dalla necessit\u00e0 tattica di consumare, al bisogno, benzina di scadente qualit\u00e0. Tuttavia la coppia massima di 47 N\u00b7m era raggiunta gi\u00e0 a 2400 giri. C'era un solo carburatore Weber da 26 mm, e la bobina d'accensione era impermeabile. Il telaio era realizzato con tubi e travi di acciaio stampato. La sospensione posteriore consisteva in due bracci \"girder\" ammortizzati da blocchi in gomma. Sulla ruota anteriore era applicata una forcella telescopica monobraccio con molle elicoidali. Lo sterzo era attuato da un volante servito da ingranaggi conici. Il conducente stava su una sella motociclistica, ma tutti i comandi erano attuati da leve e pedali di tipo automobilistico. C'era un differenziale centrale con un dispositivo di blocco per prevenire l'impantanamento della ruota con minor aderenza. La trazione era distribuita al 20% sulla ruota anteriore, e all'80% su quelle posteriori. La trazione posteriore era attuata da due giunti cardanici che raggiungevano le ruote in diagonale dal differenziale; quella anteriore attraverso un altro cardano che collegava il motore alla ruota attraverso lo sterzo. I freni a tamburo posteriori erano azionati idraulicamente, quello anteriore con un cavo Bowden. Dietro alle ruote posteriori c'erano rulli di tensione, ai quali si poteva collegare un cingolo. Il parafango anteriore lasciava spazio sufficiente per montare una catena da neve. Ci\u00f2 nonostante, l'Autoveicolo da Montagna deluse le aspettative. Finch\u00e9 si trattava di dislivelli frontali, era veramente in grado di affrontare pendenze molto ripide, ma lateralmente era facile ribaltarsi, soprattutto per via delle tre ruote. Sui percorsi montani, bastava una curva troppo stretta o la presenza di massi per fermare il Mulo Meccanico, laddove il \"mulo vero\" avrebbe proseguito imperterrito. Anche per questo, la produzione del motocarro in questione termin\u00f2 nel 1963.\nAiace.\nNel 1962 comparve l'Aiace come mezzo di trasporto economico per la logistica urbana. Era munito del piccolo motore a due tempi della Moto Guzzi Zigolo 110. Aveva la cabina senza porte, e dietro di essa era montato il motore. Di conseguenza, la trazione era attuata direttamente attraverso un cambio tre marce che integrava il differenziale. Ovviamente disponeva anche di una retromarcia. Lo sterzo era comandato da un volante, e la ruota anteriore era servita da una forcella oscillante. Per l'asse posteriore c'erano ammortizzatori idraulici. Senza cabina e cassone l'Aiace costava lire; completo arrivava a lire. Non ebbe successo commerciale, e la produzione cess\u00f2 nel 1963. Ma avrebbe avuto due successori nella cilindrata 50 cc: il Dingotre e il Furghino.\nDingotre.\nIl Dingotre apparve nel 1965, e al pari dell'Aiace era concepito per il trasporto leggero. A differenza del predecessore, disponeva per\u00f2 di un grosso vantaggio: per la normativa del tempo, un motociclo fino a 50 cc poteva essere usato da chiunque avesse compiuto 14 anni, senza targa e senza patente. Il motore (derivato dal ciclomotore Dingo) era posto sotto il sedile di guida. Fu necessario applicare un raffreddamento ad aria forzata. Il Dingotre non aveva cabina, ma due larghi paragambe, che frontalmente lo facevano assomigliare ad un grosso scooter. Il telaio era costituito da un ampio tubo. C'era un grande pedale del freno, ma il cambio (a tre marce) era del tipo a filo (\"twistgrip\"), azionato con la mano sinistra, assieme alla frizione, come su molti scooter del tempo. La ruota anteriore era ammortizzata con una forcella telescopica, mentre l'asse posteriore aveva due piccole balestre. Poich\u00e9 si trattava di un veicolo da trasporto leggero, la trasmissione avveniva con una semplice catena. Non era prevista la retromarcia. Il Dingotre fu prodotto fino al 1968, quando lasci\u00f2 posto al Furghino. Il Dingotre costava lire come solo mototelaio, e completo veniva lire.\nCiclocarro Furghino.\nIl Furghino fu prodotto dal 1968 al 1971. Era sempre equipaggiato col motore del Dingo, con il raffreddamento ad aria forzata, ma ora era montato leggermente pi\u00f9 in avanti e longitudinalmente. Questa impostazione permetteva la trasmissione a cardano, ed inoltre il blocco motore sta fuori dalla cabina. Come nell'Aiace, la cabina del Furghino \u00e8 senza porte, il che lo rendeva meno lussuoso, ad esempio, del contemporaneo Ape Piaggio. Costava lire solo mototoelaio, e nell'allestimento \"completo\"."}
{"id": "6905247", "revid": "599013", "url": "https://it.wikipedia.org/wiki?curid=6905247", "title": "Frank Schaffer", "text": "Biografia.\nHa vinto la medaglia di bronzo nei 400 m piani ai Giochi olimpici di con il record personale di 44\"87. Nella stessa edizione dei Giochi olimpici ha conquistato anche una medaglia d'argento nella staffetta 4\u00d7400 metri, insieme ai connazionali Klaus Thiele, Andreas Knebel e Volker Beck.\nIl suo record personale di 44\"87 lo pone all'8\u00ba posto tra gli atleti tedeschi nei 400 metri piani, dietro a Thomas Sch\u00f6nlebe, Erwin Skamrahl, Ingo Schultz, Karl Honz, Hartmut Weber, Mathias Schersing e Jens Carlowitz.\nFrank Schaffer si ritir\u00f2 dall'atletica leggera nel 1984."}
{"id": "6905248", "revid": "93556", "url": "https://it.wikipedia.org/wiki?curid=6905248", "title": "Storia postale della Cina", "text": "La complicata storia postale cinese \u00e8 strettamente legata ai vari avvenimenti storici che hanno visto il graduale declino della Cina imperiale, gli anni della guerra civile e il periodo dell'occupazione giapponese tra gli anni trenta e gli anni quaranta.\nStoria antica.\nGi\u00e0 nel I millennio a.C. in Cina esisteva un servizio postale regolare controllato dal governo della dinastia Zhou. Nel XII secolo, durante la dinastia Yuan, sotto il regno di Kublai Khan, la Cina fu inserita nel sistema \"\u00d6rt\u00f6\u00f6\" mongolo. Marco Polo rifer\u00ec che c'erano 10.000 stazioni postali all'epoca. Inoltre, sempre in quel periodo esisteva un sistema di corrieri privati. Pi\u00f9 tardi, nel 1727, grazie al trattato di Kjachta con la Russia, ebbe inizio il primo scambio regolare di posta.\nDinastia Qing.\nLa prima guerra dell'oppio segn\u00f2 il termine della politica di isolazionismo cinese e port\u00f2 alla conseguente apertura dei cosiddetti \"treaty ports\", citt\u00e0 portuali nelle quali diverse nazioni europee basarono i loro uffici postali dal 1844 in poi. Il sistema postale occidentale inizi\u00f2 ad espandersi, occupando decine di citt\u00e0 sulla costa, sulle rive del Fiume Azzurro e nel sud del paese. Nel 1865 Shanghai organizz\u00f2 il proprio sistema postale. Nello stesso anno l'inglese Robert Hart tent\u00f2 di collegare i diversi \"treaty pots\", portando cos\u00ec all'emissione dei primi francobolli cinesi nel 1 maggio 1878, denominati \"grandi draghi\" (in cinese: , ). Su questi francobolli la parola \"Cina\" era scritta sia in inglese (\"\"China\"), che in cinese (, ).\nInizialmente la posta internazionale veniva smistata solamente a Shanghai. Dopodich\u00e9 vennero aperti altri uffici postali simili: nel 1882 ce n'erano dodici in tutto. Dal 1 gennaio 1897, il servizi doganali introdotti da Robert Hart divennero ufficialmente il Sistema Postale Imperiale. Tale evento segn\u00f2 la fine del sistema postale locale a Shanghai e dei corrieri privati introdotti secoli prima. Il nuovo sistema postale scelse di utilizzare i cent e i dollari come unit\u00e0 di valuta.\nNella prima met\u00e0 del 1897 questo nuovo sistema postale non introdusse alcun francobollo: esso si limit\u00f2 a soprastampare quelli gi\u00e0 esistenti con i nuovi valori. Tale pratica veniva impiegata anche nell'aggiornamento delle marche da bollo.\nI primi francobolli nuovi, con la dicitura \"Imperial Chinese Post\" (Posta imperiale cinese), vennero introdotti sul mercato nel 16 agosto 1897. I dodici tagli, che andavano dal mezzo centesimo ai cinque dollari, erano stati litografati in Giappone. I valori pi\u00f9 bassi erano contrassegnati dall'immagine di un drago; i bolli di valore medio riportavano il disegno di una carpa, e quelli pi\u00f9 costosi, invece, avevano un'oca selvatica. La carta utilizzata per questi francobolli era connotata da una filigrana a forma dello yin e dello yang.\nNel 1898 tali francobolli vennero sostituiti da delle versioni simili incise a Londra e stampate con la dicitura \"Imperial Chinese Post\" su fogli con filigrane di vario spessore prodotte in Cina. Sulla carta pi\u00f9 spessa la filigrana potrebbe essere difficile da trovare. A partire dal 1899 i francobolli iniziarono ad essere stampati su carta senza filigrana, anche se il primo uso attestato di tali bolli risale al 1901. Essi vennero utilizzati fino alla fine dell'impero cinese. In questo lasso di tempo vennero cambiati alcuni colori per renderli conformi al regolamento dell'Unione postale universale e vennero aggiunti altri tre tagli.\nI primi francobolli commemorativi vennero introdotti nell'impero cinese nel 1909, in occasione del primo anniversario del regno dell'imperatore Xuantong. Questa serie di tre francobolli da 2, 3 e 7 centesimi raffigurava il Tempio del Cielo a Pechino.\nRepubblica di Cina.\nGoverno Beiyang.\nCon la rivoluzione del 1911 molti francobolli imperiali vennero soprastampati con la dicitura \"Repubblica di Cina\" (dall'alto verso il basso: , ). Tale operazione veniva eseguita dalla Waterlow &amp; Sons a Londra, negli uffici postali di Shanghai, Fuzhou e Nanchino e in quelli delle citt\u00e0 minori, dove venivano utilizzati timbri non ufficiali con gli stessi caratteri.\nI primi francobolli del nuovo governo vennero emessi il 14 dicembre 1912: le due serie con dodici tagli ciascuna raffiguravano i volti di Sun Yat-sen e Yuan Shikai.\nIl 5 maggio 1913 venne introdotta sul mercato la serie delle giunche, che continu\u00f2 ad essere utilizzata fino agli anni trenta. Sui tagli pi\u00f9 piccoli era riprodotta una giunca (da qui il nome della serie); su quelli dai 15 ai 50 centesimi vi era un contadino che miete il riso. I bolli in dollari, invece, erano caratterizzati dal portale dell'Accademia imperiale di Pechino. I primi francobolli di questa serie erano stati stampati a Londra; nel 1915 la loro produzione venne spostata a Pechino. Nel tempo la serie delle giunche sub\u00ec delle lievi modifiche: per esempio, a partire dal 1923 il colore dell'acqua divenne pi\u00f9 scuro.\nNegli anni venti vennero introdotte cinque serie commemorative, ciascuna con quattro francobolli. La prima, del 10 ottobre 1920, aveva l'obiettivo di celebrare il venticinquesimo anniversario dell'ufficio postale cinese; i suoi francobolli mostravano un'immagine del presidente Xu Shichang affiancato dal primo ministro Jing Yongbeng e dal Ministro delle comunicazioni Ye Gongzuo. La nuova costituzione venne celebrata con i francobolli del 17 ottobre 1923, che presentavano un'immagine del Tempio del Cielo di Pechino. Il 1 marzo 1928, per commemorare il maresciallo dell'esercito e della marina Zhang Zuolin, venne introdotta una serie di francobolli con il suo ritratto.\nGoverno nazionalista.\nIl 18 aprile 1929 fa la sua prima comparsa Chiang Kai-shek, in un francobollo atto a celebrare l'unificazione della Cina. Il 30 maggio 1929, due giorni prima dell'evento, vennero emessi quattro francobolli con l'immagine del mausoleo di Sun Yat-sen per commemorare i suoi funerali di Stato. I nuovi francobolli ordinari definitivi introdotti nel 1931 mostravano la figura di Sun Yat-sen. Questi bolli, insieme alla serie dei martiri introdotta nel 1932 per onorare sei martiri del Kuomintang, vennero soprastampati diverse volte negli anni successivi.\nNel 1931 i giapponesi invasero la Manciuria e crearono lo stato fantoccio Manciuku\u00f2, il quale mise in circolazione i propri francobolli. Dal 1930, invece, le autorit\u00e0 comuniste iniziarono a emettere nuovi bolli nei territori sotto il loro controllo, che spesso erano luoghi remoti in montagna sul confine tra due province. Infatti i cosiddetti \"francobolli rossi\" erano stati introdotti nelle zone montuose del Jiangxi, tra lo Hunan e lo Hubei, e nell'area occidentale del Fujian a ridosso del Jiangxi.\nLa fine del secondo conflitto sino-giapponese fu un periodo di tregua per il governo nazionalista che, tuttavia, dovette far fronte alle forze comuniste. Anche in questo periodo vennero emessi francobolli commemorativi per ricordare il presidente Lin Sen, morto nel 1943, e per celebrare la figura di Chiang e la vittoria degli alleati.\nIl bisogno di francobolli dal valore pi\u00f9 alto, causato dall'inflazione, degener\u00f2 nel 1946: i valori di una grande quantit\u00e0 di francobolli, alcuni persino del 1931, vennero cambiati, raggiungendo talvolta un sovrapprezzo di 2.000 $. Fu introdotto un nuovo design, con il volto di Sun Yat-sen, di ben 5.000 $. L'inflazione persistette nell'anno successivo, nel quale venne emesso un taglio da 50.000 $, sempre con Sun Yat-sen, questa volta con un fiore di pruno. Nel 1948 venne raggiunto il valore massimo con una ristampa da 5.000.000 $. Il 1 maggio 1949 il governo cerc\u00f2 di rimediare al problema dell'inflazione introducendo un taglio che non recava appresso alcun prezzo, affinch\u00e9 si potesse sempre adattare all'instabile valore dello yuan. Insieme alla riemissione del taglio di Sun Yat-sen, si cerc\u00f2 di introdurre dei nuovi bolli in yuan d'argento.\nLa situazione politica sempre pi\u00f9 instabile segn\u00f2 la fine dell'emissione dei francobolli da parte del governo nazionalista sul territorio della Cina continentale. Gli ultimi due francobolli facevano parte di una serie incompleta di tagli espressi in yuan d'argento.\nManciuku\u00f2.\nNel 1932 il Giappone cre\u00f2 uno stato fantoccio nella parte nord-orientale della Cina: il Manciuku\u00f2. Durante la breve esistenza di questo Paese ci furono delle vere e proprie chimere culturali, anche nell'ambito dei francobolli che, pur essendo influenzati dalla cultura giapponese, conservano le loro caratteristiche cinesi. Nel 1944 venne stampata una serie di francobolli dedicati all'amicizia tra il Manciuku\u00f2 e il Giappone scritta sia in giapponese che in cinese.\nRepubblica Popolare Cinese.\nNel 1949 il sistema postale di Pechino venne esteso a tutta la Cina, rimpiazzando i servizi postali che operavano gi\u00e0 da anni nei territori sotto il dominio delle autorit\u00e0 comuniste. Lo sviluppo del nuovo sistema era per\u00f2 molto lento: nel 1949 c'era solamente un ufficio postale ogni 370 chilometri quadrati. Molte zone utilizzavano ancora i propri francobolli, finch\u00e9 il 30 giugno 1950 non venne imposto loro il divieto di stampare e vendere tagli regionali, che per\u00f2 vennero utilizzati nell'area nord-orientale della Cina (Dairen e Port Arthur) fino alla fine del 1950, per via della valuta differente.\nFrancobolli.\nI primi bolli della Repubblica Popolare Cinese vennero emessi l'8 ottobre 1949, Essi consistevano in una serie i quattro francobolli raffiguranti la Porta della pace celeste di Pechino atti a celebrare la prima seduta della conferenza politica consultiva del popolo cinese. Tale serie introdusse anche l'innovativa pratica di numerare il tipo di francobollo nello spazio in basso a sinistra. Per esempio, l'emissione della colomba della pace di 800 $ del 1950 \u00e8 contrassegnata dalla sigla \"5.3-2\", che indica che il francobollo in questione \u00e8 il secondo di una serie di tre, e che la serie \u00e8 la quinta emissione in totale. Tale sistema di numerazione venne seguito solamente per i francobolli speciali e per quelli commemorativi; i bolli ordinari definitivi non erano contraddistinti da alcun numero.\nLa prima serie ordinaria definitiva, caratterizzata dall'immagine della Porta della pace celeste davanti a uno sfondo di nuvole, venne introdotta nel febbraio del 1950. I nove valori spaziavano dai 200 $ ai 10.000 $. Il design di tali francobolli venne modificato diverse volte nell'anno successivo, e successivamente anche nel 1954. Per questo motivo i filatelisti, riferendosi a piccoli dettagli come la posizione delle nuvole, hanno classificato questi bolli in sei sottoserie.\nIn questo periodo vennero riutilizzati sia i francobolli del governo precedente che quelli delle province nord-orientali, con i dovuti sovrapprezzi. Nel frattempo, continuavano ad essere stampate serie che commemoravano conferenze e altri eventi della giovane repubblica. Nel giugno del 1952 venne pubblicata una serie di quaranta francobolli su dieci esercizi fisici, che erano divisi in quattro passaggi ciascuno: ogni passaggio aveva il proprio francobollo.\nGrande rivoluzione culturale.\nDurante la rivoluzione culturale, per motivi politici, vennero ritirati molti francobolli. Diverse serie non furono mai messe sul mercato; tuttavia, degli uffici postali locali riuscirono a venderne alcune in maniera non ufficiale prima della data della loro emissione. Tali serie sono particolarmente rinomate per la loro rarit\u00e0: per esempio, un francobollo mai emesso atto a celebrare il quarantesimo anniversario dello stabilimento della base rivoluzionaria di Jinggangshan, conosciuto come \"Grande cielo blu\" (, ), mostrava le figure di Mao Zedong e di Lin Biao che guardavano la piazza Tian'anmen dall'alto. Dopo il tradimento di quest'ultimo tutte le copie del francobollo vennero eliminate: i pochi tagli sopravvissuti a tale processo di distruzione sono pezzi estremamente rari e ambiti dalla comunit\u00e0 filatelica.\nTra il 1967 e il 1971, durante l'epoca della rivoluzione culturale, vennero emesse diciannove serie, con un totale di ottanta francobolli. Queste emissioni a chiaro sfondo politico, curate dal servizio postale cinese, presentavano un design particolare che attir\u00f2 molti filatelisti.\nServizio postale.\nIl servizio postale venne stabilito rapidamente tra gli anni cinquanta e sessanta: infatti, nel 1952 la capitale Pechino era gi\u00e0 stata collegata alle grandi citt\u00e0 cinesi. Uno degli obiettivi del primo piano quinquennale era quello di migliorare il sistema postale, perci\u00f2 esso venne esteso anche alle zone rurali e alle divisioni amministrative pi\u00f9 isolate, le quali iniziarono ad essere regolarmente raggiunte da lavoratori postali di campagna legati alle societ\u00e0 cooperative agricole. Tale sistema venne esteso a tutto il paese nel 1956 e nel 1959 il sistema postale riusc\u00ec a raggiungere tutte le aree della Cina.\nTale servizio era nelle mani del Ministero delle poste e delle telecomunicazioni (oggi noto come Ministero dell'industria e dell'informazione), creato nel 1949 e reintrodotto nel 1973 in seguito a un periodo di due anni in cui le poste e le telecomunicazioni vennero separate, insieme al declassamento del ministero a un livello subministeriale.\nNel 1984 in Cina vi erano 53.000 uffici delle poste e telecomunicazioni e 5.000.000\u00a0km di tratte postali, tra cui 240.000\u00a0km di rotte ferroviarie, 624.000\u00a0km di autostrada e 230.000\u00a0km di posta aerea. Iniziarono ad essere spediti grandi quantitativi di lettere, giornali e riviste. (Nel 1985 il numero totale di posta consegnata era di 4,7 miliardi di lettere e 25 miliardi di giornali.) Nel 1987 il governo introdusse la pratica di aggiungere un codice postale di sei cifre nell'indirizzo del destinatario.\nLa Cina rimase esclusa per molti anni dall'Unione postale universale, perci\u00f2, pur riportando il valore dei francobolli in numeri arabi, non sent\u00ec il bisogno di aggiungere il nome del paese in caratteri latini come richiesto dalle regole dell'UPU. La dicitura \"China\" inizi\u00f2 ad essere integrata sulle affrancature a partire dal 1992. I francobolli cinesi si distinguono da quelli di qualsiasi altro paese per via del numero seriale presente nell'angolo in basso a sinistra."}
{"id": "6905249", "revid": "105911", "url": "https://it.wikipedia.org/wiki?curid=6905249", "title": "Filmografia di Robert De Niro", "text": "Robert Anthony De Niro Jr. \u00e8 un attore, regista e produttore cinematografico statunitense."}
{"id": "6905271", "revid": "639480", "url": "https://it.wikipedia.org/wiki?curid=6905271", "title": "Storia postale cinese", "text": ""}
{"id": "6905273", "revid": "26630", "url": "https://it.wikipedia.org/wiki?curid=6905273", "title": "Borghetto (Noceto)", "text": "Borghetto \u00e8 una frazione del comune di Noceto, in provincia di Parma.\nLa localit\u00e0 dista 2,62\u00a0km dal capoluogo.\nGeografia fisica.\nBorghetto sorge in posizione pressoch\u00e9 pianeggiante alla quota di 108\u00a0m s.l.m., ai piedi dei primi rilievi collinari dell'Appennino parmense; la localit\u00e0 \u00e8 collocata tra il torrente Parola e il rio Borghetto.\nStoria.\nIn epoca medievale Borghetto Lanzabordoni era collocato lungo una delle deviazioni della via Francigena che collegavano Borgo San Donnino a Costamezzana; a servizio dei numerosi pellegrini diretti dal Nord Europa a Roma vi furono edificati dai frati cistercensi dell'abbazia di Chaise-Dieu un ospizio per viandanti e una chiesa.\nIn seguito Borgo San Donnino perse l'autorit\u00e0 su Borghetto; la via Francigena sub\u00ec quindi una leggera deviazione verso nord, per dirigersi verso Coduro e Sanguinaro.\nIl borgo, dipendente dal vicino castello di Costamezzana, fu successivamente assegnato insieme alle terre circostanti ai marchesi Pallavicino; nel 1430 risultava infatti tra le dipendenze di Rolando il Magnifico. Tuttavia, nel 1441 Niccol\u00f2 Piccinino convinse Filippo Maria Visconti del tradimento del Marchese e si fece incaricare di conquistare lo Stato Pallavicino; Rolando fu costretto alla fuga e tutti i suoi feudi furono incamerati dal duca di Milano, che ne assegn\u00f2 una cospicua parte, comprendente anche Costamezzana con Cella e Borghetto, al Piccinino; alla morte di quest'ultimo, nel 1445 il Visconti invest\u00ec del castello di Costamezzana i figli Jacopo e Francesco Piccinino, ma pochi anni dopo la zona torn\u00f2 nuovamente a Rolando il Magnifico.\nAlla morte del Marchese nel 1457, il feudo di Costamezzana con le sue dipendenze fu assegnato al figlio Giovan Manfredo, marchese di Polesine, che lo trasmise ai suoi discendenti; l'ultimo marchese Giulio mor\u00ec nel 1600 e il feudo fu assorbito dalla Camera ducale di Parma.\nNel 1625 il feudo di Cella e Costamezzana fu acquistato dal marchese Alessandro Bergonzi e nel 1706 fu elevato rango di marchesato dal duca Francesco Farnese, che lo assegn\u00f2 al governatore di Parma Benedetto Mischi; i suoi discendenti ne detennero i diritti fino alla loro abolizione sancita da Napoleone nel 1805.\nMonumenti e luoghi d'interesse.\nChiesa di San Pietro in Vincoli.\nEdificata in epoca medievale probabilmente dai cistercensi dell'abbazia di Chaise-Dieu, la chiesa romanica fu menzionata per la prima volta nel 1230; aggregata nel 1601 alla diocesi di Borgo San Donnino, fu completamente ricostruita in stile barocco nella prima met\u00e0 del XVIII secolo; al suo interno sono conservate varie opere settecentesche.\nInfrastrutture e trasporti.\nA nord-est del borgo sorge lungo la linea ferroviaria Fidenza-Fornovo la stazione di Borghetto Parmense, non pi\u00f9 utilizzata per il movimento passeggeri."}
{"id": "6905274", "revid": "1573940", "url": "https://it.wikipedia.org/wiki?curid=6905274", "title": "Anorrhinus", "text": "Anorrhinus \u00e8 un genere di uccelli della famiglia Bucerotidae.\nTassonomia.\nIl genere comprende le seguenti specie:"}
{"id": "6905275", "revid": "214753", "url": "https://it.wikipedia.org/wiki?curid=6905275", "title": "Rally di Monte Carlo 2000", "text": "Il Rally di Monte Carlo 2000, ufficialmente denominato 68\u00e8me Rallye Automobile Monte-Carlo, \u00e8 stata la prima prova del campionato del mondo rally 2000 nonch\u00e9 la sessantottesima edizione del Rally di Monte Carlo e la ventiseiesima con valenza mondiale. La manifestazione si \u00e8 svolta dal 20 al 22 gennaio sugli asfalti ghiacciati delle Alpi francesi a nord del Principato di Monaco con le prime due frazioni basate a Gap, in Francia, per terminare il rally a Monte Carlo nell'ultima giornata.\nL'evento \u00e8 stato vinto dal finlandese Tommi M\u00e4kinen, navigato dal connazionale Risto Mannisenm\u00e4ki, al volante di una Mitsubishi Lancer Evo VI della squadra Marlboro Mitsubishi Ralliart, davanti alla coppia spagnola formata da Carlos Sainz e Luis Moya su Ford Focus WRC 00 della scuderia Ford Martini e all'altro binomio finlandese composto da Juha Kankkunen e Juha Repo, su Subaru Impreza WRC99 del Subaru World Rally Team.\nGli austriaci Manfred Stohl e Peter M\u00fcller, su Mitsubishi Lancer Evo VI, hanno invece conquistato la vittoria nella categoria PWRC.\nRisultati.\nClassifica.\nLegenda"}
{"id": "6905281", "revid": "1272592", "url": "https://it.wikipedia.org/wiki?curid=6905281", "title": "Chiesa di San Pietro in Vincoli (Noceto)", "text": "La chiesa di San Pietro in Vincoli \u00e8 un luogo di culto cattolico dalle forme barocche, situato in via Borghetto 23 a Borghetto, frazione di Noceto, in provincia di Parma e diocesi di Fidenza.\nStoria.\nIl luogo di culto originario fu edificato in epoca medievale, probabilmente entro il XII secolo dai frati cistercensi dell'abbazia di Chaise-Dieu; la chiesa fu menzionata per la prima volta nel 1230 nel \"Capitulum seu Rotulus Decimarum\" della diocesi di Parma, tra le cappelle dipendenti dalla pieve di San Donnino.\nLa pi\u00f9 antica testimonianza della sua intitolazione a san Pietro in Vincoli risale al XVI secolo.\nNel 1601 il luogo di culto fu aggregato alla nuova diocesi di Borgo San Donnino.\nNella prima met\u00e0 del XVIII secolo la chiesa fu completamente ricostruita in stile barocco.\nNel 1948 il campanile fu parzialmente ricostruito, mentre l'anno seguente la facciata fu sottoposta a lavori di restauro.\nDescrizione.\nLa chiesa si sviluppa su un impianto a navata unica affiancata da quattro cappelle per lato, con ingresso a ovest e presbiterio absidato a est.\nLa simmetrica facciata a salienti, interamente intonacata, \u00e8 suddivisa verticalmente in cinque parti da quattro lesene d'ordine gigante, elevate su un basamento e coronate da capitelli dorici a sostegno della trabeazione modanata in aggetto; nel mezzo \u00e8 collocato il portale d'ingresso, delimitato da una cornice in rilievo e sormontato da un frontone triangolare; alle estremit\u00e0 i prospetti delle cappelle laterali sono decorati con specchiature e coronati da volute. In sommit\u00e0 la fronte \u00e8 tripartita da due lesene, a sostegno di un cornicione modanato in aggetto; al centro si apre un ampio oculo; a coronamento si staglia un frontone circolare, sormontato nel mezzo da un pilastrino con una croce metallica; ai lati si allungano due volute di raccordo con due pilastrini alle estremit\u00e0, coronati da croci.\nI fianchi sono scanditi da lesene e, sopra le cappelle, da contrafforti. Al termine del lato sinistro si eleva, accanto alla canonica, il campanile, decorato in corrispondenza degli spigoli con lesene; la cella campanaria si affaccia sulle quattro fronti attraverso ampie monofore ad arco a tutto sesto; in sommit\u00e0, oltre il cornicione perimetrale in aggetto, si erge un doppio ordine di lanterne a base ottagonale, entrambe illuminate da otto finestrelle ad arco tutto sesto; a coronamento si staglia una piccola cupola a base ottagonale.\nSul retro si allunga il presbiterio absidato, illuminato lateralmente da due monofore ad arco a tutto sesto con cornici in mattoni.\nAll'interno la navata, coperta da una serie di volte, \u00e8 affiancata dalle cappelle laterali, decorate in stile barocco.\nLa chiesa conserva varie opere risalenti al XVII e al XVIII secolo, tra cui un dipinto seicentesco raffigurante la \"Sacra Famiglia\" realizzato da un ignoto pittore fidentino."}
{"id": "6905290", "revid": "400694", "url": "https://it.wikipedia.org/wiki?curid=6905290", "title": "Piera Cillario", "text": "Biografia.\nNasce a Dogliani il 21 luglio 1902 da famiglia contadina, ultima di otto fratelli. Nel 1924 conosce Pietro Ferrero che si era trasferito da Farigliano per iniziare la propria attivit\u00e0 di pasticcere e si sposano il 21 giugno 1924. L'anno successivo nasce il figlio Michele.\nAlla fine del 1925 si trasferiscono ad Alba e aprono una pasticceria in via Maestra. Sul finire del 1933, la famiglia Ferrero si trasferisce a Torino dove acquistano un'altra pasticceria.\nDopo la guerra, il 14 maggio 1946, iscrivono ufficialmente la ditta P. Ferrero di Cillario Pierina avente per oggetto la produzione di cioccolato, torrone e dolciumi in genere: la Ferrero.\nIl 2 marzo 1949 Pietro Ferrero muore d'infarto, lasciando vedova Piera. Il 28 aprile 1950 si costituisce formalmente la societ\u00e0 \"P. Ferrero &amp; C.\" e la signora Piera ne assume la presidenza.\nQuando muore il cognato Giovanni Ferrero nel 1957 prende il timone dell'azienda.\nNel 1967 dona alla citt\u00e0 di Alba il monumento all'alpino, opera scultorea di Pietro Canonica, collocata nei giardini della stazione ferroviaria.\nPiera Maria Cillario Ferrero muore ad Alba il 3 dicembre 1980.\nA lei sono dedicate vie e scuole in diversi paesi della Langa."}
{"id": "6905293", "revid": "1573940", "url": "https://it.wikipedia.org/wiki?curid=6905293", "title": "Phoeniculus", "text": "Phoeniculus \u00e8 un genere di uccelli della famiglia Phoeniculidae.\nTassonomia.\nComprende le seguenti specie:"}
{"id": "6905295", "revid": "775504", "url": "https://it.wikipedia.org/wiki?curid=6905295", "title": "Treehouse TV", "text": "Treehouse TV \u00e8 una rete televisiva canadese lanciata il 1\u00ba novembre 1997, di propriet\u00e0 della Corus Entertainment."}
{"id": "6905296", "revid": "1124164", "url": "https://it.wikipedia.org/wiki?curid=6905296", "title": "Giuditta (Palma il Vecchio)", "text": "Giuditta \u00e8 un dipinto di Jacopo Palma, detto \"Palma il Vecchio\" che si trova agli Uffizi. \nStoria e descrizione.\nIl dipinto su tavola dal titolo \"Giuditta\" \u00e8 inserito dentro una cornice barocca di legno intagliato e dorato a foglia, con ricche volute e fogliame. In origine si trovava nel Palazzo ducale di Urbino, nelle collezioni della famiglia Della Rovere (era attribuito a Tiziano e a Palma il Vecchio), dove rimase dal 1526 al 1631, quando entr\u00f2 nelle collezioni medicee, a seguito del matrimonio di Vittoria della Rovere col granduca di Toscana Ferdinando II de' Medici. Fu depositato a Palazzo Pitti, nella \"Guardaroba\", e nel 1798 fu assegnato agli Uffizi, dove si ipotizz\u00f2 una attribuzione al Pordenone.\nDal 1940 al 1944 il dipinto sub\u00ec la sorte di centinaia di opere d'arte degli Uffizi e rimase nascosto nel rifugio della villa medicea di Poggio a Caiano; ma i tedeschi se ne impadronirono e, insieme ad altri dipinti e sculture, lo portarono a Castel Giovo (San Leonardo in Passiria) (Bolzano), con il proposito di trasferirlo in Germania, insieme alle altre opere d'arte sottratte agli Uffizi. Torn\u00f2 invece a Firenze nel 1945, sost\u00f2 a Palazzo Pitti (nel Museo degli Argenti) e nel 1951 fu restituito agli Uffizi.\nGli storici dell'arte Giovanni Battista Cavalcaselle e Joseph Archer Crowe hanno suggerito l'attribuzione a Palma il Vecchio, identificando inoltre danni per eccessive ripuliture in alcuni punti del dipinto, soprattutto nella testa decollata di Oloferne.\nGli storici dell'arte Gy\u00f6rgy Gombosi e Giovanni Mariacher hanno confermato l'attribuzione del dipinto a Palma il Vecchio, identificando nello stile un'opera della maturit\u00e0."}
{"id": "6905297", "revid": "1573940", "url": "https://it.wikipedia.org/wiki?curid=6905297", "title": "Rhinopomastus", "text": "Rhinopomastus \u00e8 un genere di uccelli della famiglia Phoeniculidae.\nTassonomia.\nComprende le seguenti specie:"}
{"id": "6905298", "revid": "686936", "url": "https://it.wikipedia.org/wiki?curid=6905298", "title": "Denver Broncos 1960", "text": "La stagione dei Denver Broncos \u00e8 stata la prima della storia della franchigia nell'American Football League. Guidati dal capo-allenatore Frank Filchock, i Broncos terminarono con 4 vittorie, 9 sconfitte e un pareggio, chiudendo all'ultimo posto della Western Division.\nClassifiche.\nNota: I pareggi non venivano conteggiati ai fini della classifica fino al 1972."}
{"id": "6905307", "revid": "287204", "url": "https://it.wikipedia.org/wiki?curid=6905307", "title": "Washington Mystics 2017", "text": "La stagione 2017 delle Washington Mystics fu la 20\u00aa nella WNBA per la franchigia.\nLe Washington Mystics arrivarono terze nella \"Eastern Conference\" con un record di 18-16. Nei play-off vinsero al primo turno con le Dallas Wings (1-0), al secondo turno con le New York Liberty (1-0), perdendo poi la semifinale con le Minnesota Lynx (3-0)."}
{"id": "6905309", "revid": "1305772", "url": "https://it.wikipedia.org/wiki?curid=6905309", "title": "Grand Funk", "text": "Grand Funk \u00e8 il secondo album discografico del gruppo musicale rock statunitense Grand Funk Railroad, pubblicato dalla casa discografica Capitol Records nel dicembre del 1969."}
{"id": "6905310", "revid": "124123", "url": "https://it.wikipedia.org/wiki?curid=6905310", "title": "Alfonso Garofalo", "text": "Biografia.\nAlfonso Garofalo nacque a Gragnano nel 1852, figlio di Nunziante Garofalo. Aveva un fratello, Lucio.\nGli inizi dell'azienda Garofalo.\nGragnano nella met\u00e0 del XIX secolo \u00e8 il secondo polo molitorio e pastario del sud dopo Torre Annunziata. L'azienda Garofalo viene fondata nel 1873 a Gragnano da Alfonso e dal padre Nunziante, un commerciante e produttore di pasta. Tra il 1892 e il 1899 lo stabilimento (un fabbricato costituito da quattro livelli) viene largamente potenziato con un investimento di 320.000 lire (pari a 1.3 milioni di euro al cambio odierno) facendo ricorso a macchine a vapore e tecnologie di produzione all'avanguardia per l'epoca: laminatoi, buratti, pulitrici, svecciatori, frantumatoi, macinatoi, macchine lavagrano.\nFino al 1905 il proceso di lavorazione della pasta \u00e8 manuale, in seguit\u00f2 sar\u00e0 meccanizzato con l'acquisto di presse meccaniche.\nLa Garofalo nel 1902 \u00e8 la maggiore fabbrica di Gragnano, occupa pi\u00f9 di 300 operai, dispone di una forza motrice a vapore di 260 cavalli ed \u00e8 fornita di luce elettrica prodotta in proprio..\nAttivit\u00e0 politica.\nNei primi del Novecento Garofalo \u00e8 assessore comunale di Gragnano (1901-1902) e poi sindaco, nel periodo 1906-1910.\nL'espansione verso i mercati esteri.\nPer poter avviare un piano di espansione verso nuovi mercati l\u2019azienda nel 1903 viene convertita in societ\u00e0 anonima: il Mulino e pastificio A. Garofalo. Il capitale di 400.000 lire \u00e8 solo per un quarto sottoscritto da Garofalo e dal secondogenito Giovanni, la restante parte da altri imprenditori napoletani tra cui Massimo Levi, nominato presidente, Carlo e Teodoro Cutolo, Raffaele Corsi ed altri, sostenuti Societ\u00e0 di assicurazioni diverse (SAD).. Garofalo, conserva la direzione della nuova societ\u00e0 in qualit\u00e0 di amministratore delegato. \nL'aumento delle vendite verso l\u2019estero spinge Garofalo ad espandere il sito produttivo, e nel 1908, inizia la costruzione di un secondo stabilimento a Gragnano con il sostegno finanziario della SAD. Fra il 1907 e il 1909 la SAD e i finanzieri napoletani a essa collegati lasciano progressivamente l\u2019impresa: la famiglia Garofalo diventa la maggiore proprietaria ed entrano a far parte del consiglio altri quattro figli maschi del fondatore. Nel 1910 la SAD fallisce e il pesante indebitamento di Garofalo passa al Banco di Roma. La Garofalo in quegli anni \u00e8 uno dei pi\u00f9 grandi mulini e pastifici italiani (il maggiore della Campania), con una potenzialit\u00e0 produttiva annua di 150.000 quintali di grano macinato e di 120.000 quintali di pasta. Tra il 1910 e il 1914 la fabbrica viene ammodernata con l'introduzione di motori elettrici e di un sistema per l\u2019asciugatura artificiale della pasta.\nLa grande guerra e la morte.\nCon lo scoppio del primo conflitto mondiale tutto il settore pastario subisce un calo dell'export, che dal 1916 si ferma del tutto. Nel 1917 l\u2019azienda inizia a lavorare per conto del Ministero degli Approvvigionamenti e Consumi e recupera quote di mercato raggiungendo una produzione pari alla met\u00e0 di quella del periodo prebellico. La modesta ripresa di attivit\u00e0 dell\u2019azienda che si realizza nell\u2019immediato dopoguerra mantiene ancora lo stabilimento ben al di sotto della sua potenzialit\u00e0 produttiva. Di questo periodo di crisi Garofalo \u00e8 partecipe solo in piccola parte: muore a Gragnano nell\u2019autunno del 1918."}
{"id": "6905312", "revid": "287204", "url": "https://it.wikipedia.org/wiki?curid=6905312", "title": "Visit Panama Cup 2012", "text": ""}
{"id": "6905313", "revid": "287204", "url": "https://it.wikipedia.org/wiki?curid=6905313", "title": "Visit Panama Cup 2013", "text": ""}
{"id": "6905315", "revid": "1318658", "url": "https://it.wikipedia.org/wiki?curid=6905315", "title": "Collegio di North Shropshire", "text": "North Shropshire \u00e8 un collegio elettorale inglese situato nello Shropshire, nelle Midlands Occidentali, rappresentato alla Camera dei comuni del Parlamento del Regno Unito. Elegge un membro del parlamento con il sistema first-past-the-post, ossia maggioritario a turno unico; l'attuale parlamentare \u00e8 Helen Morgan, dei Liberal Democratici, eletta il 16 dicembre 2021 con elezioni suppletive a seguito delle dimissioni di Owen Paterson del Partito Conservatore, che rappresent\u00f2 il collegio dal 1997 al 2021.\nEstensione.\nIl collegio \u00e8 rurale e si trova a nord di Shrewsbury, a ovest di Newcastle-under-Lyme e a sud del Cheshire."}
{"id": "6905316", "revid": "124123", "url": "https://it.wikipedia.org/wiki?curid=6905316", "title": "Rolla Seshagiri Rao", "text": ""}
{"id": "6905318", "revid": "287204", "url": "https://it.wikipedia.org/wiki?curid=6905318", "title": "Visit Panama Cup 2012 - Singolare", "text": ""}
{"id": "6905319", "revid": "287204", "url": "https://it.wikipedia.org/wiki?curid=6905319", "title": "Visit Panama Cup 2012 - Doppio", "text": ""}
{"id": "6905320", "revid": "287204", "url": "https://it.wikipedia.org/wiki?curid=6905320", "title": "Visit Panama Cup 2013 - Singolare", "text": ""}
{"id": "6905321", "revid": "287204", "url": "https://it.wikipedia.org/wiki?curid=6905321", "title": "Visit Panama Cup 2013 - Doppio", "text": ""}
