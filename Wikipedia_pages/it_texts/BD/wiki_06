{"id": "6327015", "revid": "729019", "url": "https://it.wikipedia.org/wiki?curid=6327015", "title": "Alexxis Nevaeh", "text": "\u00c8 nota anche per aver militato nel circuito indipendente con il nome Alexxis Nevaeh. Tra il 2006 e il 2013 ha combattuto in promozioni quali New England Championship Wrestling, Chaotic Wrestling e World Women's Wrestling.\nBiografia.\nAlisha Inacio \u00e8 nata a San Diego, da genitori di origine messicana.\nDal 2013 \u00e8 legata al collega Eddie Edwards, che ha poi sposato nell'aprile 2015.\nCarriera.\nChaotic Wrestling (2007-2011).\nInizia a competere per la Chaotic Wrestling a partire da marzo 2007, con il ring name Lexxus, venendo sconfitta pi\u00f9 volte da Tanya Lee. Il 18 maggio seguente diventa componente dei Blowout Boys assieme a Danny E. e Tommy T., guadagnandosi il soprannome di \"Double X Diva\". Pi\u00f9 tardi Lexxus ha una faida con Nikki Roxx, contro la quale disputa una serie di incontri accesi.\nDopo una breve separazione dei Blowout Boys nel settembre 2008, Lexxus rimane a fianco di Danny mentre Tommy assume la fidanzata Adriana come sua nuova manager. Il 7 novembre, a \"Night of Chaos\", Lexxus sconfigge Adriana in un match che vede i Blowout Boys a bordo ring. Il 5 dicembre cambia il proprio ring name in Alexxis, nel corso di un evento in cui Tommy tradisce Adriana e torna a fare coppia con il vecchio compagno di squadra.\nIl 3 giugno 2011 conquista il titolo femminile imponendosi su Nikki Roxx. Dopo tre difese del titolo dagli assalti delle varie Ivy, Mercedez KV e Nikki Roxx, perde la cintura il 2 dicembre seguente in un \"I Quit\" match contro Mercedez KV.\nImpact Wrestling (2008; 2015; 2017-presente).\nPrime apparizioni (2013; 2015).\nIl 25 settembre 2008, la Inacio compie la sua prima apparizione nella Total Nonstop Action Wrestling (TNA), utilizzando il ring name di Mercedes Steele e facendo da jobber ad Awesome Kong.\nTorna in TNA solamente sette anni dopo, il 15 febbraio 2015, in occasione del pay-per-view \"One Night Only: Knockouts Knockdown\", dove \u00e8 sconfitta da Madison Rayne.\nAssistente di Eddie Edwards (2017-2019).\nEsordisce ufficialmente come \"face\" nella puntata del 9 febbraio 2017 di \"Impact\", comparendo tra il pubblico in un segmento dell'incontro titolato fra il marito Eddie Edwards e il World Heavyweight Champion Lashley, dove un attacco di gelosia da parte di Davey Richards culmina con un'aggressione nei confronti del suo amico di sempre, cosa che gli costa la vittoria, mentre la Inacio \u00e8 invece attaccata da una ritornante Angelina Love, moglie di Richards; tale evento sancisce cos\u00ec la fine dei Wolves, nonch\u00e9 l'inizio di una faida tra le due coppie. Dopo aver preso il ring name Alisha Edwards, fa il suo esordio sul ring nella puntata di \"Xplosion\" del 25 febbraio, dove \u00e8 stata sconfitta da Laurel Van Ness. A \"Redemption\", Eddie Edwards colp\u00ec accidentalmente Alisha con un bastone da kendo mentre lottava con Sami Callihan. Il cambiamento di comportamento di Eddie porta a un feud con Tommy Dreamer. Dopo che Eddie sconfisse Dreamer a \"Slammiversary XVI\", Alisha e Dreamer lasciarono Eddie da solo sul ring. Dall'agosto 2019, Alisha \u00e8 coinvolta in una storyline con Ace Austin ed Eddie, dove Austin inizia a mostrare un interesse romantico per Alisha, interrogandola circa la natura della sua relazione con Eddie. Nella puntata del 5 novembre di \"Impact!\", Alisha ascolta di nascosto Austin rivelare che la sta soltanto utilizzando per indispettire Eddie. Quindi la ragazza tende una trappola ad Austin invitandolo nella sua stanza di hotel, dove viene aggredito a sorpresa da Eddie Edwards.\nPausa e ritorno (2020\u2013presente).\nDopo un periodo di pausa, Alisha torn\u00f2 sul ring il 23 giugno 2020 a \"Impact!\", dove fu sconfitta da Deonna Purrazzo. All'evento \"Slammiversary\", prese parte a un Gauntlet for the Gold match per determinare la prima sfidante al titolo Knockouts Championship, che fu vinto dalla Rae. Il 28 luglio a \"Impact!\", Alisha si un\u00ec al cast del reality show \"Wrestle House\". La settimana seguente, fece coppia con Susie per sconfiggere Johnny Swinger in un mixed gender handicap match.\nA \"Final Resolution\", lei &amp; Eddie vengono sconfitti in un intergender tag team match da Tenille &amp; Kaleb with a K.\nWomen of Wrestling (2019-presente).\nEdwards debutt\u00f2 nella Women of Wrestling il 7 settembre con il ring name Sassy Massy, sconfiggendo The Disciplinarian. Nella seconda stagione, Massy lott\u00f2 in coppia con Chantilly Chella nel torneo WOW World Tag Team Championship, dove il tag team venne eliminato al secondo round dalle Monsters of Madness (Jessicka Havok &amp; Hazard)."}
{"id": "6327016", "revid": "348618", "url": "https://it.wikipedia.org/wiki?curid=6327016", "title": "Alisha Edwards", "text": ""}
{"id": "6327017", "revid": "767487", "url": "https://it.wikipedia.org/wiki?curid=6327017", "title": "The Johnny Cash Show (album)", "text": "The Johnny Cash Show \u00e8 un album dal vivo del cantautore country Johnny Cash pubblicato dall'etichetta Columbia Records nel 1970.\nContiene esecuzioni da parte di Cash di canzoni suonate nel corso dell'omonimo programma televisivo da lui condotto tra il 1969 e il 1971.\nIl disco.\nSebbene sia uno dei dischi di Cash meno conosciuti, contiene un singolo di grande successo come \"Sunday Mornin' Comin' Down\", che aiut\u00f2 la carriera del suo autore Kris Kristofferson. Il singolo raggiunse la vetta delle classifiche country negli Stati Uniti. L'album \u00e8 stato certificato disco d'oro dalla RIAA il 16 febbraio 1995."}
{"id": "6327018", "revid": "767487", "url": "https://it.wikipedia.org/wiki?curid=6327018", "title": "Labcabincalifornia", "text": "Labcabincalifornia \u00e8 il secondo album del gruppo hip hop statunitense The Pharcyde, pubblicato il 14 novembre 1995. Distribuito dalla Delicious Vinyl Records, l'album \u00e8 prodotto dallo stesso gruppo, da J Dilla, Diamond D e M-Walk. Da \"Labcabincalifornia\" sono estratti due singoli di discreto successo, \"Drop\" e \"Runnin\"', entrambi riescono a entrare nella Billboard Hot 100 e raggiungono la quinta posizione della Hot R&amp;B/Hip-Hop Songs, tuttavia questo album non riesce a raggiungere il successo commerciale e di critica che aveva riscosso \"Bizarre Ride\".\nL'album riceve recensioni miste: se RapReviews (9/10) ed \"Entertainment Weekly\" (B+) lo giudicano un lavoro positivo, AllMusic gli assegna tre stelle su cinque e la rivista \"Spin\" vota l'album 5/10. Anche Robert Christgau giudica il risultato dell'opera negativamente."}
{"id": "6327019", "revid": "1543377", "url": "https://it.wikipedia.org/wiki?curid=6327019", "title": "Jill Rutten", "text": "\u00c8 moglie dell'atleta italiano Alessandro Lambruschini, campione europeo e medaglia di bronzo alle Olimpiadi di Atlanta 1996 nei 3000 metri siepi.\nCarriera.\nJill Rutten si appassiona al calcio fin da giovanissima, iniziando a giocare nella squadra di maschietti con il fratello Bob per poi passare alla squadra allenata dal padre giocando, sempre con i maschietti, fino ai 13 anni prima di passare al calcio femminile.\nCalcio universitario.\nIscritta alla North Carolina State University di Raleigh, gioca per quattro anni nella formazione di calcio femminile universitario della sua divisione sportiva, i NC State Wolfpack. Terminati gli studi, causa problemi alla schiena, cessa l'attivit\u00e0 per un anno al fine di un recupero fisico che le permetta di continuare l'attivit\u00e0 agonistica in Europa, avviando delle trattative per giocare da professionista nel campionato tedesco.\nClub.\nNel 1992 Gretchen Gegg, allora portiere della nazionale statunitense, che il quel periodo giocava nel campionato giapponese di calcio femminile, la convince di trasferirsi in Giappone, decisione influenzata dall'esigenza di trovare una forma fisica migliore e non rischiare di sfumare le sue chance in un campionato impegnativo come la Bundesliga femminile. Rutten sottoscrive un contratto con il Fujita Mercury Tendai, societ\u00e0 con sede a Tokyo, dove gioca due stagioni in Nadeshiko League Division 1, in quella d'esordio, la 1992-1993, ottenendo l'ottavo posto in classifica e la successiva, 1993-1994, il settimo. Le sue prestazioni in campionato sono premiate dall'inclusione nella East-West All Stars 1993.\nNel 1994 decide di trasferirsi in Europa, sottoscrivendo un accordo con l'Ume\u00e5 IK per giocare in Division 1, secondo livello del campionato svedese, contribuendo a far raggiungere alla squadra la terza posizione.\nFinita la stagione in Svezia decide di trasferirsi in Italia accettando la proposta del Torino Calcio Femminile vicecampione d'Italia per giocare dalla stagione 1994-1995 nel campionato italiano di Serie A. Alla sua prima esperienza nel calcio femminile italiano conclude il campionato di Serie A al settimo posto.\nDurante il calciomercato estivo 1995 sottoscrive un accordo con il Modena, tuttavia il contratto non risulta siglato in tempo utile e la federazione non consente alla societ\u00e0 di impiegare l'atleta nel campionato 1995-1996. Rutten si svincola quindi durante il calciomercato invernale tornando a giocare per l'Ume\u00e5 IK neopromossa in Damallsvenskan per la stagione entrante. La squadra non si riveler\u00e0 competitiva e al suo primo anno nel livello di vertice del campionato nazionale \u00e8 costretta a retrocedere a fine torneo.\nLiberatasi dagli impegni contrattuali con la societ\u00e0 svedese, Rutten affronta una nuova avventura nel campionato tedesco, firmando un contratto semestrale lo SC Klinge-Seckach che la impiega nella seconda parte della stagione 1996-1997 in Bundesliga S\u00fcd. La squadra ottiene 20 punti e il settimo posto in classifica che le valgono la salvezza.\nNell'estate 1997 ha nuovamente l'occasione di firmare, questa volta nei termini per la sua ammissione al campionato, con il Modena fresco campione d'Italia, per affrontare la stagione 1997-1998 in Serie A. Con la societ\u00e0 del capoluogo emiliano vince il suo primo scudetto, il secondo per la societ\u00e0 dopo quello della precedente stagione, non senza difficolt\u00e0: terminato il campionato regolare il Modena condivide il primo posto a 79 punti con il Cascine Vica di Rivoli entrambe con 25 partite vinte 4 pareggiate ed una persa, costringendo a far slittare il termine della stagione allo spareggio giocato allo Stadio Pietro Fortunati di Pavia, dove le emiliane si impongono per 2-0 conquistando definitivamente lo scudetto. Per Rutten \u00e8 anche l'ultima stagione con il Modena, che lascia con un tabellino personale di 8 reti su 27 presenze e la conquista della Supercoppa italiana 1998.\nLasciata l'Italia per gli impegni di Women's U.S. Cup con la nazionale statunitense, vi ritorna dopo aver stipulato un accordo con il Pisa per giocare in Serie A la seconda parte della stagione 1998-1999. Rutten rimarr\u00e0 con la societ\u00e0 toscana anche per la stagione successiva, collezionando nella prima un ottavo posto e nella seconda un terzo posto, migliore risultato di sempre del Pisa femminile assieme al campionato 1997-1998, e congedandosi con un tabellino personale di 46 incontri disputati e 10 reti realizzate in campionato.\nLa stagione successiva sposa l'avventura dell'Atletico Oristano, neopromossso dalla Serie B che iscritto come Cicos Cabras ha ottenuto il primo posto del girone B. Rutten contribuisce ad ottenere un buon risultato nel campionato, conquistando un'agevole salvezza e l'ottavo posto a 46 punti, prima di lasciare la societ\u00e0 con 23 presenze e 2 reti realizzate.\nDurante il calciomercato estivo 2002 viene contattata dal Foroni Verona, formazione di vertice che l'anno prima aveva perso lo scudetto ai calci di rigore nello spareggio con la Ruco Line Lazio. Per la centrocampista statunitense \u00e8 l'ultimo campionato italiano, coronato dalla conquista del primo posto in classifica al termine della stagione 2002-2003 e che porta a due gli scudetti conquistati in Italia.\nDall'estate 2003 decide di firmare un accordo con il Rapid Lugano per giocare in Lega Nazionale A, massimo livello del campionato svizzero, dalla stagione 2003-2004. Con la squadra di Lugano gioca cinque stagioni, le sue ultime della carriera come calciatrice, raggiungendo come miglior risultato il secondo posto in LNA al termine della stagione 2004-2005 e condividendo l'ultima stagione, la 2007-2008, in Lega Nazionale B.\nNazionale.\nJill Rutten nel 1990 viene convocata nella nazionale statunitense \"B\" che partecipa alla North America Cup, e l'anno seguente convocata alle selezioni per la nazionale maggiore.\nDopo anni d'assenza viene convocata nella nazionale per giocare nell'edizione 1998 della Women's U.S. Cup, condividendo con le compagne la vittoria nel torneo.\nAllenatrice.\nJill Rutten decide di dedicarsi all'allenamento, conseguendo la licenza di allenatore USSF D, e allenando squadre giovanili, per poi conseguire la USSF B. Dall'aprile 2014 ricopre l'incarico di coach nella Brit-Am Soccer Academy di Bethesda, nel Maryland. Inoltre ha l'incarico di coach delle Maryland State Girls e dal 2016 \u00e8 responsabile della formazione Under-16 del 2001 Freedom Blue team."}
{"id": "6327020", "revid": "1305772", "url": "https://it.wikipedia.org/wiki?curid=6327020", "title": "Grabher", "text": ""}
{"id": "6327021", "revid": "944090", "url": "https://it.wikipedia.org/wiki?curid=6327021", "title": "Esoperidio", "text": ""}
{"id": "6327022", "revid": "1345932", "url": "https://it.wikipedia.org/wiki?curid=6327022", "title": "Ghiacciaio Anthony", "text": "Il ghiacciaio Anthony \u00e8 un ghiacciaio situato sulla costa di Wilkins, nella Terra di Palmer, nella parte meridionale della penisola Antartica. Il ghiacciaio, il cui punto pi\u00f9 alto si trova 367\u00a0m s.l.m., fluisce in direzione direzione est-sudest verso la costa orientale della Terra di Palmer dove termina di fronte all'estremit\u00e0 meridionale dell'isola Hearst, poco a sud della bocca meridionale dello stretto di Stefansson, andando ad alimentare la piattaforma glaciale Larsen D.\nStoria.\nLa parte superiore del ghiacciaio Anthony fu avvistata da una squadra della Spedizione inglese nella Terra di Graham, comandata da John Riddoch Rymill, nel 1936\u201337. Il versante marino del ghiacciaio fu avvistato poi nel 1940 da una squadra della base Est del Programma Antartico degli Stati Uniti d'America e infine, nel 1947, il ghiacciaio fu fotografato dal cielo da parte della Spedizione antartica di ricerca Ronne (RARE). Il ghiacciaio fu cos\u00ec battezzato da Finn R\u00f8nne in onore di Alexander Anthony della J.P. Stevens Company, azienda di New York che forn\u00ec gli indumenti antivento della RARE."}
{"id": "6327023", "revid": "729019", "url": "https://it.wikipedia.org/wiki?curid=6327023", "title": "Castello di Loppem", "text": "Il castello di Loppem (in francese \"ch\u00e2teau de Loppem\") \u00e8 un castello della Provincia delle Fiandre Occidentali in Belgio, situato a Loppem, all'interno del comune di Zedelgem.\nStoria.\nIl castello fu fatto costruire dal barone Charles van Caloen per s\u00e9 e la sua sposa Savina de Gourcy Serainchamps. I lavori di costruzione durarono tra il 1858 e il 1863 su progetto degli architetti Edward Welby Pugin e Jean-Baptiste de B\u00e9thune, che lo realizzarono in stile neogotico fiammingo.\nAlla fine della Prima guerra mondiale, in questo castello l'esercito belga install\u00f2 il suo Quartier generale e vi si stabil\u00ec la sede del \"gouvernement de Loppem\" di Alberto I del Belgio.\nDescrizione.\nIl castello sorge all'interno di una tenuta di 100\u00a0ettari ed \u00e8 circondato da un parco di circa 20\u00a0ettari creato a partire dal 1851 dal paesaggista Jean Gindra; il parco comprende stagni, grotte e un labirinto.\nIl castello ospita anche collezioni di opere d'arte. \u00c8 l'unico castello belga di questo stile in cui sia l'architettura sia gli interni sono stati conservati nel loro stato originario."}
{"id": "6327028", "revid": "1573940", "url": "https://it.wikipedia.org/wiki?curid=6327028", "title": "Leucosarcia melanoleuca", "text": "Il piccione wonga (Leucosarcia melanoleuca )) \u00e8 un uccello appartenente alla famiglia Columbidae, unica specie del genere Leucosarcia, endemico dell'Australia.\nDescrizione.\nIl piccione wonga misura circa 37 cm di lunghezza. Presenta una colorazione sui toni del grigio scuro su gran parte del corpo, esclusi il petto e il ventre, dove il piumaggio \u00e8 bianco con macchie nere triangolari, e parte della fronte, di colore bianco. Sono presenti due barre bianche sul petto. Le ali sono piuttosto corte e arrotondate e la coda \u00e8 tozza e larga. Non vi \u00e8 dimorfismo sessuale.\nBiologia.\n\u00c8 un uccello schivo che vive prevalentemente al suolo. Emette dei richiami caratteristici e continui che si interrompono improvvisamente quando l'animale \u00e8 in allarme. In caso di pericolo si allontana camminando ma se necessario pu\u00f2 spiccare il volo per brevi tratti, andando a raggiungere un posatoio da cui controllare il territorio. Pu\u00f2 percorrere distanze anche molto lunghe restando al suolo. Si nutre di frutti caduti e semi e vive sia da solo che in coppia, inoltre \u00e8 possibile vederne gruppi numerosi nei pressi di fonti di cibo abbondanti. Il nido, una piattaforma di rametti, viene costruito alla biforcazione di un ramo.\nDistribuzione e habitat.\nLa specie \u00e8 diffusa esclusivamente in Australia orientale e sudorientale. Vive nelle foreste sia decidue che pluviali e predilige restare al suolo, nel sottobosco."}
{"id": "6327033", "revid": "121297810", "url": "https://it.wikipedia.org/wiki?curid=6327033", "title": "Municipio di Rothenburg ob der Tauber", "text": "Il Municipio (in tedesco: \"Rathaus\") \u00e8 l'antica sede del Comune della citt\u00e0 bavarese di Rothenburg ob der Tauber, in Germania.\nSorge nel centrale \"Marktplatz\", la \"Piazza del Mercato\", ed \u00e8 uno degli edifici pi\u00f9 importanti della citt\u00e0, che ne caratterizza il centro storico.\nStoria e descrizione.\nLa prima costruzione, in stile gotico, venne eretta verso il 1250, era un edificio a due grandi frontoni con finestre crociate, da come si pu\u00f2 vedere anche sull'altra maggiore di Friedrich Herlin nella chiesa di San Giacomo. \nNel 1501 un grave incendio bruci\u00f2 la parte orientale, mentre quella occidentale, sormontata dalla torre civica, rimase intatta.\nFra il 1572 e il 1578 venne incaricato l'architetto locale Leonhard Weidmann di ricostruire il corpo orientale, in un esemplare stile rinascimentale. Le facciate classicheggianti si sviluppano all'angolo sulla \"Herrngasse\" e sul \"Marktplatz\". Sulla prima presenta un grande portale e un alto frontone e l'altra incentrata sulla torre scalare ottagonale. Entrambe sono ritmate orizzontalmente da grandi sornioni, e legate dallo snello erker angolare. La torre civica venne rialzata nel XVI secolo con la parte ottagonale e cupola.\nNel 1681 venne aggiunto l'ampio porticato a bugnato del lato piazza dagli archi decorati con i 7 stemmi dei Principi elettori.\nAll'interno dell'edificio il Municipio accogli varie sale rinascimentali. Fra tutte spicca la gotica \"Kaisersaal\", \"Sala dell'Imperatore\", che ricorda la celebre \"Meistertrunk\", la \"Magistrale bevuta\" di vino offerta nel 1631 durante la guerra dei Trent'anni dai cittadini al maresciallo dell'esercito svedese Johann Tserclaes, conte di Tilly, che risparmi\u00f2 la citt\u00e0 dalla distruzione."}
{"id": "6327038", "revid": "648655", "url": "https://it.wikipedia.org/wiki?curid=6327038", "title": "Leucosarcia", "text": ""}
{"id": "6327043", "revid": "86821460", "url": "https://it.wikipedia.org/wiki?curid=6327043", "title": "Tempuc", "text": ""}
{"id": "6327045", "revid": "122268354", "url": "https://it.wikipedia.org/wiki?curid=6327045", "title": "Gaudenzio Soldo", "text": "Biografia.\nNasce nell'alta Valsesia nel 1630 nell'allora comune autonomo di Camasco, ora frazione di Varallo. \nBen presto diventa allievo dell'artista lombardo Dionigi Bussola, con il quale collabora nella realizzazione di alcuni celebri beni artistici. Gaudenzio Soldo, infatti, rientra nel novero di quegli artisti che, nel corso degli anni, hanno concorso nella realizzazione delle opere di pittura e plastica del Sacro Monte di Varallo e di quello di Orta. \nPer quanto riguarda il Sacro Monte valsesiano, a Gaudenzio Soldo sono attribuite quattordici statue poste alla base e datate intorno al 1671. "}
{"id": "6327049", "revid": "1444886", "url": "https://it.wikipedia.org/wiki?curid=6327049", "title": "Ordine dei Giovanniti", "text": ""}
{"id": "6327051", "revid": "2121638", "url": "https://it.wikipedia.org/wiki?curid=6327051", "title": "LEGO Worlds", "text": "LEGO Worlds \u00e8 un videogioco sandbox del 2017 sviluppato dalla Traveller's Tales e pubblicato da Warner Bros. Interactive Entertainment. Il gioco permette di costruire in un mondo 3D generato proceduralmente.\nUna versione beta del gioco \u00e8 stata distribuita il 1\u00ba giugno 2015 in Early Access su Steam, in cui il mondo di gioco veniva creato proceduralmente. La versione definitiva \u00e8 stata distribuita il 7 marzo 2017 per Microsoft Windows, PlayStation 4, e Xbox One. \u00c8 stata annunciata anche una versione per Nintendo Switch prevista per l'8 settembre 2017.\nModalit\u00e0 di gioco.\n\"LEGO Worlds\" permette al giocatore di muoversi e modificare a proprio piacimento un mondo fatto interamente da mattoncini LEGO. Il giocatore viene ricompensato collezionando gli oggetti sparsi nella mappa e, una volta analizzati, pu\u00f2 acquistarli con la valuta in gioco per modificare il mondo e il proprio personaggio.\nNella versione definitiva \u00e8 stata aggiunta una modalit\u00e0 cooperativa che permette l'esplorazione e la modifica del mondo a pi\u00f9 giocatori (due nelle versioni per le console e fino a quattro nella versione per PC).\nSviluppo.\nPrima dell'uscita ufficiale, il gioco \u00e8 stato velatamente annunciato sul retro dei manuali di costruzione dei set LEGO e annunciato il 1\u00ba luglio 2015 con l'uscita simultanea su Steam.\nDoppiaggio.\nLa voce del narratore nella versione in lingua italiana \u00e8 quella dell'attore e doppiatore Claudio Moneta.\nAccoglienza.\nCritica.\nLe recensioni di \"LEGO Worlds\" sono state generalmente positive: Metacritic ha assegnato alle versioni per Nintendo Switch, PC, PlayStation 4 e Xbox One un punteggio di 59/100, 71/100, 66/100 e 69/100 rrispettivamente. Il gioco \u00e8 stato nominato per il \"Family Game\" ai 14\u00b0 British Academy Games Awards.\nLa testata giornalistica online italiana Multiplayer.it ha lodato la presenza di 26 biomi e migliaia di collezionabili, la modalit\u00e0 multigiocatore sia in locale che in online (anche se limitato a soli 2 giocatori) e il sistema di progressione ben strutturato, pur rammaricandosi del fatto che la modalit\u00e0 creativa non \u00e8 disponibile sin da subito e che per avvicinarsi ad essa occorrono molte ore di gioco per ottenere tutti i mattoncini dorati che sbloccano i mondi pi\u00f9 grandi.\nEspansioni.\nIl 25 luglio 2017 \u00e8 uscito il pacchetto Classic Space, il quale comprende missioni, personaggi e oggetti a tema spaziale.\nIl 26 ottobre 2017 \u00e8 stato pubblicato il DLC \"Monsters\" in occasione di Halloween."}
{"id": "6327052", "revid": "599013", "url": "https://it.wikipedia.org/wiki?curid=6327052", "title": "Brayan V\u00e9jar", "text": ""}
{"id": "6327083", "revid": "1386188", "url": "https://it.wikipedia.org/wiki?curid=6327083", "title": "Soldo Gaudenzio", "text": ""}
{"id": "6327084", "revid": "1305772", "url": "https://it.wikipedia.org/wiki?curid=6327084", "title": "25 Minutes to Go", "text": "25 Minutes to Go \u00e8 un brano musicale composto da Shel Silverstein, incluso nel suo album \"Inside Folk Songs\" pubblicato nel 1962.\nIl brano.\nLa canzone \u00e8 letteralmente strutturata come una filastrocca macabra pervasa da humour nero, in quanto viene cantata dal punto di vista di un condannato a morte che attende di essere impiccato. Ogni strofa consiste di due versi, dei quali il primo va dal serio al faceto, mentre il secondo \u00e8 un conto alla rovescia minuto per minuto:\nConcettualmente, la traccia \u00e8 simile alla canzone per bambini di Silverstein intitolata \"Boa Constrictor\": Presenta il punto di vista di qualcuno che sta per affrontare un pericolo in \"tempo reale\"."}
{"id": "6327085", "revid": "6923", "url": "https://it.wikipedia.org/wiki?curid=6327085", "title": "Mansur Shah II di Pahang", "text": "Primi anni di vita.\nConosciuto come Raja Mansur prima della sua ascesa al trono, era il figlio maggiore del settimo sultano di Pahang Zainal Abidin Shah e della sua moglie reale, Raja Putri Dewi, figlia di Mahmud Shah di Malacca. Mansur Shah II spos\u00f2 in prime nozze Raja Putri Fatima, figlia maggiore del sultano Alauddin Riayat Shah II di Johor e di sua moglie Raja Puspa Dewi binti Sultan Mahmud Shah ibni al-Marhum Sultan Muhammad Shah. Dopo essere rimasto vedovo spos\u00f2 Putri Bakal binti Raja Ahmad, figlia del raja Ahmad bin Raja Muhammad di Terengganu. Da loro ebbe sei figli, tre maschi e tre femmine.\nRegno.\nNel 1555 succedette al padre. Secondo il Bustanus Salatin, un testo malese classico, Mansur Shah II venne ucciso in una battaglia contro i giavanesi ind\u00f9 che ebbe luogo nel Pahang meridionale nel 1560. Fu sepolto nel cimitero Tanjung Brunei nel Pahang e gli succedettero come regnanti congiunti i fratelli minori, Raja Jamal e Raja Kadir. Venerato come martire del jih\u0101d ricevette il titolo postumo di \"Marhum Shahid\"."}
{"id": "6327087", "revid": "1149807", "url": "https://it.wikipedia.org/wiki?curid=6327087", "title": "100% Pascal-sensei", "text": " \u00e8 un manga scritto e disegnato da Y\u016bji Nagai, serializzato sul \"CoroCoro Comic\" di Shogakukan dal 15 gennaio 2015. Un adattamento anime da 36 episodi, prodotto da OLM, \u00e8 stato trasmesso su varie reti televisive in Giappone dal 15 aprile al 16 dicembre 2017.\nTrama.\nLa storia ruota intorno alla vita scolastica di una talpa insegnante di scuola elementare di nome Pascal, talmente sciocco da non sapere come si scriva il proprio nome. Dal carattere capriccioso, durante le sue lezioni fa sempre tutto ci\u00f2 che vuole.\nMedia.\nManga.\nIl manga, scritto e disegnato da Y\u016bji Nagai, ha iniziato la serializzazione sulla rivista \"CoroCoro Comic\" di Shogakukan il 15 gennaio 2015. I capitoli del fumetto sono stati raccolti in volume \"tank\u014dbon\", pubblicati da Shogakukan dal 24 luglio 2015 al 28 novembre 2018.\nAnime.\nAnnunciato il 15 settembre 2016 sul \"CoroCoro Comic\" di Shogakukan, un adattamento anime, prodotto da OLM e diretto da Y\u014d Miura, ha iniziato la messa in onda il 15 aprile 2017. Le sigle di apertura e chiusura sono rispettivamente e , entrambe interpretate da Hana Sat\u014d. In tutto il mondo, ad eccezione dell'Asia, gli episodi sono stati trasmessi in streaming in simulcast da Crunchyroll.\nVideogiochi.\nUn videogioco intitolato \u00e8 stato sviluppato da Konami e pubblicato per Nintendo 3DS il 13 luglio 2017."}
{"id": "6327092", "revid": "92649034", "url": "https://it.wikipedia.org/wiki?curid=6327092", "title": "Abdul Jamal Shah di Pahang", "text": "Biografia.\nConosciuto come Raja Jamal prima della sua ascesa al trono, era il figlio maggiore del settimo sultano di Pahang Zainal Abidin Shah e della sua moglie reale, Raja Putri Dewi, figlia di Mahmud Shah di Malacca. Si spos\u00f2 ed ebbe due figlie. Regn\u00f2 assieme al fratellastro dal 1560 al 1590, anno in cui furono entrambi assassinati."}
{"id": "6327094", "revid": "6923", "url": "https://it.wikipedia.org/wiki?curid=6327094", "title": "Roberto Sergio", "text": "Biografia.\nLaureato in Scienze Politiche hc, in Scienze della Comunicazione ed anche in Tecnologie e Linguaggi della Comunicazione, \u00e8 docente a contratto di \"Radio Studies\" all'Universit\u00e0 degli Studi Niccol\u00f2 Cusano, precedentemente docente a contratto di Link Campus University. Inizia il suo percorso professionale in Sogei ed \u00e8 tra i fondatori di Lottomatica S.p.A. (oggi International Game Technology), che lascia da vicedirettore generale (oltre che Presidente di Lottomatica Italia Servizi) nel 2004 per entrare in Rai come Direttore dei Nuovi Media. \u00c8 stato anche Presidente di SIPRA (ora Rai Pubblicit\u00e0) e Presidente di Rai Way. \u00c8 stato consigliere di amministrazione in numerose aziende pubbliche e private (Ama, Bnl Eventi, Fondazione Brancaccio, Corecom LAZIO, PCC Giochi e Servizi, CTR S.p.A., Cidif Fondi Pensione, Eur S.p.A., Federturismo Confindustria, DGTVi, Rainet, Raiclick, RaiSat, Roma Convention Group, Acquario di Roma). Dal 14 dicembre 2016 \u00e8 direttore di Rai Radio. \n\u00c8 iscritto alla Federazione Relazioni Pubbliche Italia (FERPI) nell'albo professionisti. \u00c8 iscritto all'Albo dei Giornalisti.\nSposato con Isabella Rusconi, ha due figli: Erminio ed Elisa.\nPremio Laurentum.\nDal 1982 anima e dirige il Premio Laurentum per la Poesia, oggi riconosciuto a livello internazionale tra i premi letterari pi\u00f9 importanti in Italia, oltre ad essere in assoluto il pi\u00f9 partecipato. Presidente della Giuria \u00e8 Gianni Letta."}
{"id": "6327097", "revid": "1543377", "url": "https://it.wikipedia.org/wiki?curid=6327097", "title": "Alfonso Fresa", "text": "Laureato nel 1926 presso l'Istituto Navale di Napoli, inizi\u00f2 la carriera scientifica, nel 1927, come Assistente volontario all'Osservatorio di Capodimonte. Dal 1928 al 1934 insegn\u00f2 negli Istituti Tecnici Nautici e nel 1934 fu nominato Assistente presso l'Osservatorio di Pino Torinese, dove divenne Astronomo Aggiunto nel 1948. Nel 1952 divenne Astronomo presso l'Osservatorio di Capodimonte e dal 1954 ebbe l'incarico di Astronomia Geodetica presso l'Istituto Navale di Napoli. Nel 1957 divenne primo Astronomo e nel 1963 Astronomo capo. Fu collocato a riposo nel 1966.\nLa sua attivit\u00e0 scientifica ha riguardato soprattutto la cartografia e fisica lunare dando alle stampe il volume La Luna (Milano, Heopli, 1933), conquistandosi la stima del mondo scientifico internazionale. Fu presidente della International Lunar Association, che nel 1974 gli dedic\u00f2 un cratere lunare (oggi Lagrange B) per i suoi meriti, ma l'Unione Astronomica Internazionale decise di non ufficializzare l'assegnazione nella nomenclatura ufficiale. Con il fotometro fotoelettrico applicato al telescopio Fraunhofer, Fresa si dedic\u00f2 alle osservazioni di stelle variabili."}
{"id": "6327101", "revid": "92649039", "url": "https://it.wikipedia.org/wiki?curid=6327101", "title": "Abdul Kadir Alauddin Shah di Pahang", "text": "Biografia.\nConosciuto come Raja Kadir prima della sua ascesa al trono, era il figlio maggiore del settimo sultano di Pahang Zainal Abidin Shah e della sua seconda moglie Tun Kamala, figlia del bendahara Sri Buwana. Si spos\u00f2 ed ebbe cinque figli, tre maschi e due femmine. Regn\u00f2 assieme al fratellastro dal 1560 al 1590, anno in cui furono entrambi assassinati. Gli succedette l'unico figlio avuto con la sua sposa reale, Raja Ahmad."}
{"id": "6327105", "revid": "599013", "url": "https://it.wikipedia.org/wiki?curid=6327105", "title": "Jaushua Sotirio", "text": "Carriera.\nJaushua Sotirio debutta in A-League il 14 dicembre 2013 contro il Newcastle Jets.\nIl 15 novembre 2014 fa la sua prima apparizione da titolare e segna la prima rete da professionista nella sconfitta contro \nil Perth Glory FC per 2-1."}
{"id": "6327106", "revid": "1159029", "url": "https://it.wikipedia.org/wiki?curid=6327106", "title": "Calcio Riccione 1990-1991", "text": "Questa pagina raccoglie le informazioni riguardanti il Calcio Riccione nelle competizioni ufficiali della stagione 1990-1991."}
{"id": "6327114", "revid": "767487", "url": "https://it.wikipedia.org/wiki?curid=6327114", "title": "1241 (numero)", "text": "1241 \u00e8 il numero naturale dopo il 1240 e prima del 1242, ed \u00e8 palindromo in base 2."}
{"id": "6327123", "revid": "117123569", "url": "https://it.wikipedia.org/wiki?curid=6327123", "title": "Euro health consumer index", "text": "Euro Health Consumer Index (EHCI) \u00e8 un indice che rappresenta il livello di qualit\u00e0 della Sanit\u00e0 in Europa, basato sui tempi di attesa, risultati, e affidabilit\u00e0. EHCI fu introdotto nel 2005-2009 e 2012-2015 dal Health Consumer Powerhouse. Nel 2014 la classifica includeva 37 paesi con 48 indicatori. L'indice non misura la qualit\u00e0 in assoluto del sistema sanitario nazionale di un paese, ma la \"familiarit\u00e0\" di esso con gli assistiti, con indici specifici su diabete, cardiologia, HIV, mal di testa e epatiti.\nNel 2006 la Francia fu in cima alla classifica con 768 punti su 1000. Nel 2015 lo stesso punteggio fu raggiunto dalla nazione al 13\u00ba posto su 35 paesi.\nL'indice \u00e8 criticato dal British Medical Journal da Martin McKee e altri membri dell'Osservatorio europeo delle politiche e dei sistemi sanitari nel febbraio 2016:"}
{"id": "6327125", "revid": "44876", "url": "https://it.wikipedia.org/wiki?curid=6327125", "title": "Polisportiva Trani 1990-1991", "text": "Questa voce raccoglie le informazioni riguardanti la Polisportiva Trani nelle competizioni ufficiali della stagione 1990-1991."}
{"id": "6327126", "revid": "230513", "url": "https://it.wikipedia.org/wiki?curid=6327126", "title": "Storia delle guerre", "text": ""}
{"id": "6327130", "revid": "367445", "url": "https://it.wikipedia.org/wiki?curid=6327130", "title": "Liceo scientifico statale Paolo Ruffini", "text": "Il liceo scientifico statale Paolo Ruffini \u00e8 un liceo scientifico situato a Viterbo.\nStoria.\nLa scuola porta il nome del matematico e medico Paolo Ruffini, nato a Valentano in provincia di Viterbo, il 23 settembre 1765.\nIl Liceo Scientifico ha iniziato la sua storia nell'immediato dopoguerra, con l\u2019anno scolastico 1945/46. Come sua prima sede utilizz\u00f2 alcuni locali dell\u2019edificio attualmente occupato dall'I.T.C. \"P.Savi\", sulla Cassia, nei pressi di Porta Romana, che abbandon\u00f2 solo nell\u2019estate del 1962. Prima dell'utilizzo del Palazzo Borgognoni, in cui era ospitato un altro istituto scolastico, l'insufficiente numero delle aule ha costretto insegnanti e alunni di alcune classi del Liceo a \"migrare\" verso sistemazioni provvisorie, dislocate in diverse zone della citt\u00e0. La possibilit\u00e0 di usufruire degli spazi offerti dal Palazzo Borgognoni, resosi finalmente disponibile, ha garantito un'unica sede ad alunni e insegnanti fino all'anno scolastico 2009/10. Dopo tale data si \u00e8 reso necessario collocare alcune classi in un\u2019ala dell\u2019edificio scolastico sito in piazza Dante. Dall'anno scolastico 2012/13, la sede di piazza Dante \u00e8 diventata la sede ufficiale del Liceo a cui si aggiunge Palazzo Ruffini in cui si sono allocate le classi del primo biennio."}
{"id": "6327131", "revid": "124123", "url": "https://it.wikipedia.org/wiki?curid=6327131", "title": "Arpenik Nalbandyan", "text": "Biografi\u0251.\nArpenik Nalbandyan nacque il 23 dicembre 1916 a Tbilisi. Dal 1935 al 1941 studi\u00f2 pittura presso l'Accademia Statale d'Arte di Tbillisi, Georgia. Nalbandyan divenne membro dell'Unione degli artisti armeni nel 1943. Nel 1946 inizi\u00f2 ad insegnare alla Accademia di Belle arti e Teatro di Erevan. Nel 1948 e nel 1952 fu eletta deputato del Consiglio comunale. Nel 1956 ricevette la medaglia dell'Ordine al merito del lavoro, e nel 1957 divenne professore associata all'Accademia di Mosca. Nel 1961 divenne membro onorario degli artisti della RSS Armena.\nArpenik Nalbandyan mor\u00ec il 17 maggio 1964 a Erevan."}
{"id": "6327134", "revid": "640277", "url": "https://it.wikipedia.org/wiki?curid=6327134", "title": "Chandrayaan-2", "text": "Chandrayaan-2 () \u00e8 stata la seconda missione indiana per l'esplorazione lunare dopo Chandrayaan-1. Sviluppata dall'Indian Space Research Organisation (ISRO), la missione prevedeva il lancio con un razzo GSLV Mk III. Comprende un orbiter, un lander e un rover, tutti e tre sviluppati in India.\nIl lancio \u00e8 avvenuto il 22 luglio 2019 e si tratta di un atterraggio morbido di un lander e un rover su un pianoro tra due crateri Manzini e Simpelius, a una latitudine di circa 70\u00b0 sud. Se riuscita, Chandrayaan-2 sarebbe stata la seconda missione a fare atterrare un rover vicino al polo sud lunare. Il 2 settembre l'orbiter e il lander si sono correttamente separati e successivamente a una serie di controlli \u00e8 stata selezionata e controllata l'area di atterraggio, programmato per il 7 settembre alle ore 01:00 IST (le 22:00 UTC). Il lander ha effettuato correttamente la discesa verso il suolo lunare sino a un'altitudine di 2,1\u00a0km, momento in cui il collegamento con la stazione ricevente di terra si \u00e8 interrotto. Il lander, presumibilmente schiantatosi, \u00e8 stato rilevato al suolo dall'orbiter tramite rilevamento termico.\nA detta della ISRO, questa missione avrebbe usato e collaudato molte nuove tecnologie conducendo nuovi esperimenti. Il rover si sarebbe mosso sulla superficie lunare effettuando analisi chimiche in situ. I dati sarebbero stati inviati sulla Terra tramite l'orbiter Chandrayaan-2.\nIl primo allunaggio della storia \u00e8 stato effettuato dalla missione Luna 2 del 1959 effettuata dall'URSS, che esegu\u00ec anche il primo allunaggio morbido con la missione Luna 9, mentre la seconda e terza nazione ad aver compiuto l'impresa sono state rispettivamente gli USA e la Cina.\nStoria.\nIl 12 novembre 2007, i rappresentanti della Roscosmos e della ISRO firmarono un accordo per il lavoro congiunto sul progetto Chandrayaan-2. ISRO sarebbe stata la responsabile dell'orbiter e del rover, mentre Roscosmos avrebbe dovuto preparare il lander.\nIl governo indiano, con Manmohan Singh come primo ministro, approv\u00f2 la missione il 18 settembre 2008. Il design del veicolo \u00e8 stato completato nell'agosto del 2009, con una revisione congiunta degli scienziati di entrambi i paesi.\nSebbene la ISRO avesse realizzato il carico utile nei tempi prestabiliti, la missione fu posticipata nel gennaio del 2013 per il 2016, perch\u00e9 la Russia non riusc\u00ec a sviluppare il lander in tempo. Roscosmos si ritir\u00f2 in seguito al fallimento della missione Fobos-Grunt per Marte, dato che gli aspetti tecnici legati alla missione Fobos-Grunt, che erano anche usati nei progetti lunari, avevano bisogno di una revisione. Quando la Russia menzion\u00f2 di non essere in grado di fornire il lander neanche nel 2015, l'India decise di sviluppare la missione indipendentemente.\nIl lancio era in programma per marzo 2018, ma prima posticipato ad aprile e poi a ottobre per effettuare ulteriori test sul veicolo. Il 19 giugno 2018, dopo la quarta Comprehensive Technical Review del programma, \u00e8 stata pianificata l'implementazione di una serie di cambi nella configurazione e nelle sequenze di atterraggio, portando il lancio ad aprile 2019. Poich\u00e9 durante uno dei test si sono danneggiate due gambe del lander, il lancio \u00e8 stato posticipato alla seconda met\u00e0 del 2019.\nCarico utile.\nISRO selezion\u00f2 cinque strumenti scientifici per l'orbiter, quattro per il lander, e due per il rover. Mentre inizialmente si pensava che la NASA e l'ESA collaborassero costruendo alcuni strumenti per l'orbiter, ISRO ha poi precisato che non ci saranno payload di paesi stranieri a causa di restrizioni sul peso."}
{"id": "6327138", "revid": "119075400", "url": "https://it.wikipedia.org/wiki?curid=6327138", "title": "Villa di Spoiano", "text": "La villa di Spoiano si trova su un poggio tra Tavarnelle Val di Pesa e Barberino Val d\u2019Elsa. La propriet\u00e0 \u00e8 di origini rinascimentali e fu citata nel 1689 dal visitatore apostolico che compiva la visita pastorale a San Jacopo a Magliano.\nArchitettura.\nLa villa di Spoiano \u00e8 costituita da un grande fabbricato composto da due ali disposte attorno ad un cortile aperto verso sud, sulla vallata dell\u2019Elsa. Il complesso \u00e8 frutto dell\u2019ampliamento di alcune preesistenze e appare generato dalla unione di due costruzioni gemelle. Le due torri sono asimmetriche e differiscono per le aperture. La torre con bifora serviva da torre di avvistamento e ancora oggi possiede un marciapiede che permette di camminare lungo \u00be del perimetro, la torre con trifora invece serviva come colombaia. All\u2019interno della villa vari trompe-l\u2019oeil decoravano le sale al primo piano. I pochi camini e la presenza di sale da bagno non riscaldate inducono a ritenere che la villa fosse inizialmente adibita a residenza di villeggiatura estiva.\nOratorio.\nAnnesso alla villa si trova un oratorio dalla pianta ottagonale intitolato alla Santissima Trinit\u00e0, all\u2019interno \u00e8 possibile trovare le quattordici stazioni della via crucis. La cappella fu costruita inizi Ottocento e nella cripta sottostante sono custodite le spoglie di alcuni membri della famiglia De Nobili (in particolare di Uberto de Nobili cavaliere e membro dell'Accademia dei Georgofili, morto improvvisamente nel 1821), Chiostri e W\u00e4spi.\nStoria.\nNel XVII e XVIII secolo la villa era abitata dalla famiglia De Nobili.\nNel 1837 pass\u00f2 in mano a Luigi Basilio Chiostri, primo medico della corte di Vienna. Quando questo mor\u00ec a causa di una grave malattia la propriet\u00e0 fu ereditata dal giovanissimo nipote Giovanni Chiostri, figlio ventenne del fratello Francesco. \nGiovanni abbandon\u00f2 gli studi per sposare la nobile Emilia Bazzanti e nel 1850 acquist\u00f2 la fattoria di Vegi. \nGiovanni e Emilia ebbero nove figli e alla loro morte i possedimenti vennero spartiti, la fattoria di Vegi fu data ai figli Ettore e Silvio mentre Spoiano fu ereditata da Alfonso e successivamente al nipote Giovanni, detto Gianni. Gianni s\u2019indebit\u00f2 e fu espropriato dei propri beni. \nLa villa di Spoiano venne messa all\u2019asta nel 1934 ed acquistata dalla famiglia Tinti Puccioni. Durante la seconda guerra mondiale la villa fu occupata dal Generale Kesselring e i suoi soldati. Le truppe alleate bombardarono la villa e la torre di avvistamento fu gravemente danneggiata.\nDal 1985 la fattoria \u00e8 di propriet\u00e0 della famiglia W\u00e4spi dedita alla produzione biologica di vino, olio e salumi."}
{"id": "6327145", "revid": "767487", "url": "https://it.wikipedia.org/wiki?curid=6327145", "title": "Scott Neville", "text": "Carriera.\nScott Neville fa il suo debutto nel calcio professionistico australiano il 31 dicembre 2008 entrando a partita in corso contro il Central Coast Mariners.\nLa settimana successiva parte da titolare giocando una buona partita contro il Melbourne Victory e venendo descritto dall'allenatore Dave Mitchell come migliore in campo.\nNel 2011 parte per l'Inghilterra per fare dei provini sia con il sia con lo Sheffield Wednesday, ma senza impressionare.\nDal 1\u00ba luglio 2015 si trasferisce al Western Sydney Wanderers."}
{"id": "6327169", "revid": "1543377", "url": "https://it.wikipedia.org/wiki?curid=6327169", "title": "Coppa Italia 1984-1985 (hockey su pista)", "text": "La Coppa Italia 1984-1985 \u00e8 stata la 18\u00aa edizione della principale coppa nazionale italiana di hockey su pista.\nIl trofeo \u00e8 stato conquistato dal per la 7\u00aa volta nella sua storia."}
{"id": "6327172", "revid": "44876", "url": "https://it.wikipedia.org/wiki?curid=6327172", "title": "Vastese Calcio 1990-1991", "text": "Questa voce raccoglie le informazioni riguardanti la Vastese Calcio nelle competizioni ufficiali della stagione 1990-1991."}
{"id": "6327173", "revid": "125151034", "url": "https://it.wikipedia.org/wiki?curid=6327173", "title": "Bellomini", "text": "I Bellomini, altrimenti noti come Belliomini, Belli Hominis, Bellis Hominis, Bellishominibus, Belliuomini, Bellomi, Bellomo, Belomo, furono una famiglia della nobilt\u00e0 municipale romana nota a partire dal principio del secolo XIV ed estintasi in Roma intorno al secolo XVII.\nStoria.\nLe prime notizie della famiglia appaiono almeno sin dagli inizi del secolo XIV quando un Giovanni nel 1322 possedeva terreni presso Castel Sant\u2019Angelo e l\u2019arcispedale di Santo Spirito in Saxia; nel 1328 la vedova di Rosso dei Belliuomini di Parione vendeva alla famiglia dei Curtabraca quote dei castelli di Martignano e \"Stracciacappe\".\nNegli anni successivi i suoi membri giunsero a ricoprire le pi\u00f9 alte cariche cittadine con Cecco che divenne Conservatore di Roma tra fine secolo XIV ed inizi del XV e ancora con Mario e Giovan Battista durante la met\u00e0 del secolo XVI, ed altri in veste di Priori dei Caporioni. \nA met\u00e0 secolo XV a testimoniare il loro raggiunto prestigio, potendo titolarsi con Evangelista conti di Tivoli insieme alla famiglia Alberini, riuscirono ad acquisire la cappellania dell\u2019Annunciazione all\u2019interno della basilica di Santa Maria ad Martyres all\u2019interno del Pantheon insieme a quelle dei Crescenzi e dei Tedallini, facendo decorare la pala d\u2019altare da Antoniazzo Romano.\nLa famiglia era divisa in diversi rami che vivevano nei rioni di Sant\u2019Eustachio, Colonna, Pigna, Ripa, Borgo e Campitelli, di questi ultimi era nota una torre omonima eretta presso l\u2019area di \"Macel de\u2019 Corvi\" non lontana dalle case dei Della Valle e dei Massimo.\nNella descrizione della Portica di San Pietro, Pasquale Adinolfi pur confermando la vicinanza delle case dei membri di quella famiglia nel rione Borgo che erano note anche ad Amayden confinanti con quelle dei Porcari, con cui ebbero relazioni parentali, non riusciva ad individuare il luogo di esse pur confermando che dovevano essere non lontane se non confinanti con l\u2019albergo o casa detto della Stella. La famiglia annovera tra gli ecclesiastici, Agapito vescovo di Caserta (1554-1594) e Mario vescovo titolare di Betlemme (1585-1593).\nLa famiglia nei suoi rami principali si estinse durante il secolo XVII.\nBlasone.\nL\u2019arme dei Bellomini di Roma era: d\u2019azzurro al leone d\u2019argento armato e lampassato di rosso.\nI Bellomo di Siracusa.\n\u00c8 opinione di numerosi storici a partire da Filadelfo Mugnos, pur senza prove documentali, che un ramo della famiglia romana dei Bellomini si trapiant\u00f2 insieme a diverse altre in Sicilia durante le lotte cittadine nell\u2019Urbe tra le fazioni guelfa e ghibellina intorno agli inizi del XIV secolo, con un Luigi, messosi al servizio di re Federico da cui ne ebbe il feudo di Belmonte, prendendo dimora in Siracusa dove raggiunse ben presto fama e ricchezza e dove i discendenti acquistarono per loro abitazione il palazzo omonimo, dove dimoravano gi\u00e0 nel 1365.\nNel 1444 un Antonio Bellomo acquist\u00f2 la contea di Augusta che ben presto, per irregolarit\u00e0 procedurali nell\u2019acquisto, nel 1449 le venne tolta dal re.\nEbbero la baronia di San Cusumano e la castellan\u00eca di Calascibetta, dove si stabil\u00ec un ramo della famiglia. Tra gli ecclesiastici si ricordano Ruggero vescovo di Siracusa (1419 - 1443) e Guglielmo vescovo di Catania (1450 - 1472). Alcuni dei suoi membri furono cavalieri di Malta.\nBlasone.\nL\u2019arme dei Bellomo di Siracusa era: d'azzurro, a quattro branche di leoni d'oro, situate 2, 2."}
{"id": "6327181", "revid": "92649044", "url": "https://it.wikipedia.org/wiki?curid=6327181", "title": "Ahmad Shah II di Pahang", "text": "Biografia.\nConosciuto come Raja Ahmad prima della sua ascesa al trono, era il figlio maggiore del settimo sultano di Pahang Abdul Kadir Alauddin Shah e della sua sposa reale. Sal\u00ec al trono alla morte del padre nel 1590 e regn\u00f2 sotto la reggenza del suo fratellastro, Raja Abdul Ghafur, fino a che questi lo depose nel 1592.\nNell'interregno seguito alla morte di Abdul Ghafur Muhiuddin Shah nel 1614, il Pahang rimase nel caos e fu conquistato dal sultanato di Aceh di Iskandar Muda nel 1617. L'ex sultano Ahmad Shah II e la sua famiglia vennero presi in ostaggio ad Aceh dove mor\u00ec dopo il 1617. Il figlio maggiore di Ahmad, Raja Mughal essendo sposato con la figlia di Iskandar Muda, pi\u00f9 tardi regina Taj ul-Alam, gli succedette come 13\u00ba sultano di Aceh nel 1636."}
{"id": "6327191", "revid": "1186766", "url": "https://it.wikipedia.org/wiki?curid=6327191", "title": "OxRAM", "text": ""}
{"id": "6327192", "revid": "1186766", "url": "https://it.wikipedia.org/wiki?curid=6327192", "title": "Resistive Random Access Memory", "text": ""}
{"id": "6327194", "revid": "1186766", "url": "https://it.wikipedia.org/wiki?curid=6327194", "title": "Jaida", "text": ""}
{"id": "6327195", "revid": "1186766", "url": "https://it.wikipedia.org/wiki?curid=6327195", "title": "Jayda", "text": ""}
{"id": "6327200", "revid": "92649052", "url": "https://it.wikipedia.org/wiki?curid=6327200", "title": "Abdul Ghafur Muhiuddin Shah di Pahang", "text": "Biografia.\nRaja Abdul Ghafur, come era conosciuto prima della sua ascesa al trono, nacque nel 1567 ed era il figlio maggiore del decimo sultano di Pahang Abdul Kadir Alauddin Shah e di una sua sposa minore.\nAlla morte del padre gli succedette Ahmad Shah II, figlio nato dalla sua sposa reale. Abdul Ghafur venne nominato reggente per il suo giovane fratellastro e, due anni dopo, lo depose e sal\u00ec al trono.\nEbbe un figlio e una figlia dalle sue mogli reali e altri dieci figli da spose minori.\nNel 1612 fugg\u00ec a Jelai, nel regno di Pattani a seguito di una ribellione guidata dal suo figlio pi\u00f9 giovane, Raja Alauddin. Due anni dopo torn\u00f2 in patria ma mor\u00ec avvelenato insieme al figlio maggiore ed erede a Kuala Pahang nello stesso anno per ordine del secondogenito ribelle. Fu sepolto nel cimitero di Chandong a Pekan e ricevette il titolo postumo di \"Marhum Pahang\".\nNella cultura di massa.\nRaja Abdul Ghafur \u00e8 stato interpretato da Jesdaporn Pholdee nel film del 2008 \"Thai Queens of Langkasuka\". Egli \u00e8 stato raffigurato nel film come il fidanzato della principessa Ungu che venne a difendere il regno di Pattani di Ratu Hijau."}
{"id": "6327201", "revid": "1186766", "url": "https://it.wikipedia.org/wiki?curid=6327201", "title": "Abacuc (nome)", "text": ""}
{"id": "6327204", "revid": "1186766", "url": "https://it.wikipedia.org/wiki?curid=6327204", "title": "Bacucco (nome)", "text": ""}
{"id": "6327207", "revid": "1346043", "url": "https://it.wikipedia.org/wiki?curid=6327207", "title": "Episodi di Doraemon (serie animata 1979) (serie storica)", "text": ""}
{"id": "6327208", "revid": "1186766", "url": "https://it.wikipedia.org/wiki?curid=6327208", "title": "Chavaqquq", "text": ""}
{"id": "6327210", "revid": "1186766", "url": "https://it.wikipedia.org/wiki?curid=6327210", "title": "Ambakoum", "text": ""}
{"id": "6327218", "revid": "1346043", "url": "https://it.wikipedia.org/wiki?curid=6327218", "title": "Episodi di Doraemon (serie animata 1979) (prima serie)", "text": ""}
{"id": "6327220", "revid": "122654271", "url": "https://it.wikipedia.org/wiki?curid=6327220", "title": "Kearyn Baccus", "text": "Carriera.\nKearyn Baccus muove i primi passi nel calcio Europeo nel 2010, pi\u00f9 precisamente a Le Mans dove gioca per 2 anni nelle giovanili della squadra francese. Fa vari stage con squadre spagnole, tra cui Mallorca e Real Sociedad.\nNel 2012 firma con il Perth Glory FC un contratto con scadenza a breve termine dato il futuro approdo al Siena. Ma il passaggio alla squadra italiana salta a causa di un grave infortunio e di una inadeguata forma fisica, cos\u00ec il giocatore decide di tornare a Sydney e firma con il Blacktown City.\nIl 6 novembre 2014 firma con il Western Sydney Wanderers, riuscendo a giocare una partita della Coppa del mondo per club FIFA."}
{"id": "6327221", "revid": "1186766", "url": "https://it.wikipedia.org/wiki?curid=6327221", "title": "Abachum", "text": ""}
{"id": "6327223", "revid": "1186766", "url": "https://it.wikipedia.org/wiki?curid=6327223", "title": "Habac", "text": ""}
{"id": "6327226", "revid": "1186766", "url": "https://it.wikipedia.org/wiki?curid=6327226", "title": "Habacuque", "text": ""}
{"id": "6327227", "revid": "767487", "url": "https://it.wikipedia.org/wiki?curid=6327227", "title": "Hot Love (film)", "text": "Hot Love \u00e8 un cortometraggio horror del 1985 diretto da J\u00f6rg Buttgereit. Il film \u00e8 privo di dialoghi.\nTrama.\nDurante una festa, un ragazzo bruttino si innamora perdutamente di una bella ragazza, ricambiato. Ma dopo poco lei lo lascia e comincia una convivenza con un altro uomo, alto e biondo. Il ragazzo bruttino decide di vendicarsi e violenta la ragazza, che rimane incinta e partorisce un neonato enorme e mostruoso. Il mostro esige poi, letteralmente, il cuore della madre.\nDistribuzione.\nIncluso inizialmente all'interno del VHS del documentario \"Corpse Fucking Art\" (1992) viene poi ripubblicato come contenuto extra all'interno dell'edizione Cult Epics del Blu ray del film \"Nekromantik\" (1987)."}
{"id": "6327228", "revid": "1186766", "url": "https://it.wikipedia.org/wiki?curid=6327228", "title": "Avvakum (nome)", "text": ""}
{"id": "6327229", "revid": "1186766", "url": "https://it.wikipedia.org/wiki?curid=6327229", "title": "\u00c0bbacu", "text": ""}
{"id": "6327235", "revid": "99456772", "url": "https://it.wikipedia.org/wiki?curid=6327235", "title": "Evald Aav", "text": "Nato nel 1900 nell'allora impero russo, si \u00e8 laureato in composizione con Artur Kapp presso il conservatorio di Tallinn. \nHa composto \"Vikerlased\" nel 1928: si tratta della prima opera nazionale estone. "}
{"id": "6327238", "revid": "767487", "url": "https://it.wikipedia.org/wiki?curid=6327238", "title": "Junpei Kusukami", "text": "Carriera.\nKawasaki Frontale.\nJunpei Kusukami fa il suo esordio con il Kawasaki Frontale nel 2009 ma comincia ad essere impiegato con continuit\u00e0 nel corso della stagione arrivando a collezionare 20 presenze e 3 reti.\nDopo 4 stagioni con il club di Kanagawa arriva a collezionare 70 presenze condite con 9 reti.\nCerezo Osaka.\nNel 2013 passa al Cerezo Osaka rimanendoci per 3 stagioni e ottenendo 71 presenze e 4 reti ed anche una retrocessione del proprio club nel 2014.\nWestern Sydeny Wanderers.\nIl 18 luglio 2016 firma con il Western Sydney Wanderers divenendo il 4\u00ba giocatore giapponese nella storia del club."}
{"id": "6327240", "revid": "1346043", "url": "https://it.wikipedia.org/wiki?curid=6327240", "title": "Episodi di Doraemon (serie animata 1979) (seconda serie)", "text": ""}
{"id": "6327241", "revid": "212348", "url": "https://it.wikipedia.org/wiki?curid=6327241", "title": "Alauddin Riayat Shah di Pahang", "text": "Biografia.\nFiglio secondogenito del sultano Abdul Ghafur Muhiuddin Shah, ascese al trono dopo aver ucciso suo il genitore e il fratello maggiore, l'erede apparente Raja Abdullah. Il suo nome \u00e8 identificato sulla base della recente scoperta di un trattato con il suo sigillo allegato custodito nell'Archivio nazionale Torre do Tombo a Lisbona. Questo documento afferma che entr\u00f2 in relazioni convenzionali con la Malacca portoghese il 16 agosto 1614. Fino ad allora, il suo nome era sconosciuto agli storici. Il sigillo \u00e8 il pi\u00f9 antico esemplare esistente noto della penisola malese.\nNel 1615, il sultanato di Aceh governato da Iskandar Muda invase il Pahang, costringendo Alauddin Riayat Shah a ritirarsi nelle zone interne. Egli tuttavia, continu\u00f2 a esercitare alcuni poteri di governo e affront\u00f2 diversi ulteriori attacchi da parte dell'Aceh nel 1617, nel 1635 e nel 1638. In quell'anno sub\u00ec un attacco anche dalle forze del sultanato di Johor. Il suo regno \u00e8 per\u00f2 considerato ufficialmente concluso dopo l'ascesa al trono del Pahang di un lontano parente, Raja Bujang avvenuta nel 1615.\nRaja Bujang, che regn\u00f2 con il nome di Abdul Jalil Shah, fu infine deposto nell'invasione nel 1617 dal Sultanato di Aceh ma nel 1623 riconquist\u00f2 la corona del Pahang e divenne sultano di Johor dopo la morte di suo zio, Abdullah Ma'ayat Shah. Questo evento port\u00f2 all'unione delle corone di Pahang e Johor e all'istituzione formale dell'impero di Johor."}
{"id": "6327243", "revid": "1346043", "url": "https://it.wikipedia.org/wiki?curid=6327243", "title": "Episodi di Doraemon (serie animata 1979) (terza serie)", "text": ""}
{"id": "6327245", "revid": "1345932", "url": "https://it.wikipedia.org/wiki?curid=6327245", "title": "Ghiacciaio Antevs", "text": "Il ghiacciaio Antevs \u00e8 un ghiacciaio situato sulla costa di Loubet, nella Terra di Graham, nella parte settentrionale della penisola Antartica. Il ghiacciaio, il cui punto pi\u00f9 alto si trova 163\u00a0m s.l.m., si trova in particolare nella penisola Arrowsmith e fluisce in direzione nord tra i picchi Seue e le montagne di Boyle fino ad alimentare la piattaforma di ghiaccio M\u00fcller, nel fiordo di Lallemand.\nStoria.\nIl ghiacciaio Antevs fu cos\u00ec battezzato nel 1960 dal Comitato britannico per i toponimi antartici in onore di da Ernst V. Antevs, geologo e glaciologo statunitense."}
{"id": "6327246", "revid": "1543377", "url": "https://it.wikipedia.org/wiki?curid=6327246", "title": "Artur Kapp", "text": "Biografia.\nNato nell'allora impero russo, si \u00e8 formato presso il Conservatorio di San Pietroburgo, diplomandosi nel 1900. Fino agli anni '20 ha lavorato ad Astrachan' come direttore musicale, prima di tornare in Estonia, dove ha insegnato al conservatorio. Tra i suoi studenti si annoverano Evald Aav e Gustav Ernesaks. \nInsieme a Rudolf Tobias \u00e8 considerato uno dei padri della musica sinfonica estone.\nAnche il figlio Eugen Kapp e il nipote Villem Kapp diventarono degli importanti compositori.\nTra le opere pi\u00f9 conosciute vin sono la cantata \"Paradiis ja Peri\" (1900) e la overture \"Don Carlos\".\nDopo l'invasione sovietica dell'Estonia durante la seconda guerra mondiale, fu costretto a ritirarsi dalla sua attivit\u00e0. Mor\u00ec nel 1952 all'et\u00e0 di 73 anni."}
{"id": "6327251", "revid": "1346043", "url": "https://it.wikipedia.org/wiki?curid=6327251", "title": "Episodi di Doraemon (serie animata 1979) (quarta serie)", "text": ""}
{"id": "6327254", "revid": "1346043", "url": "https://it.wikipedia.org/wiki?curid=6327254", "title": "Episodi di Doraemon (serie animata 1979) (quinta serie)", "text": ""}
{"id": "6327257", "revid": "1543377", "url": "https://it.wikipedia.org/wiki?curid=6327257", "title": "Pornografia in Medio Oriente", "text": "La pornografia in Medio Oriente \u00e8 stata documentata e studiata solo in minima parte dagli studiosi e da poco tempo.\nAnche se la trasmissione e l'accesso alla pornografia su internet \u00e8 limitata o del tutto vietata in molti paesi della regione, l'accesso diffuso alla pornografia \u00e8 disponibile tramite antenne paraboliche satellitari.\nIn Iran la pornografia \u00e8 illegale. Tuttavia, a causa dell'accesso diffuso a Internet (in particolare i programmi di download) e l'esistenza di un mercato nero su larga scala in film western, la pornografia si chiama \"super-film\". In Iran, una legge \u00e8 stata approvata a met\u00e0 del 2007 da parte del Parlamento, ma \u00e8 ancora necessaria l'approvazione da parte del Consiglio dei Guardiani della Costituzione, i produttori di film pornografici affrontano l'esecuzione capitale se vengono ritenuti colpevoli.\nLa pornografia \u00e8 disponibile per gli utenti prontamente in una manciata di nazioni del Medio Oriente, come la Turchia, l'Azerbaigian e Israele; mentre la produzione di materiale pornografico \u00e8 presente e legale sempre all'interno della Turchia, dell'Azerbaigian e di Israele.\nNel settembre 2011, una banda libanese-siriano impegnata nella promozione di film pornografici \u00e8 stata arrestata dalle forze di sicurezza generali libanesi, secondo la \"National News Agency\" del Libano. Il gruppo \u00e8 riuscito a vendere i film su DVD in varie regioni del Libano."}
{"id": "6327259", "revid": "1346043", "url": "https://it.wikipedia.org/wiki?curid=6327259", "title": "Episodi di Doraemon (serie animata 1979) (sesta serie)", "text": ""}
{"id": "6327261", "revid": "124123", "url": "https://it.wikipedia.org/wiki?curid=6327261", "title": "Rudolf Tobias", "text": "Biografia.\nSi \u00e8 formato presso il Conservatorio di San Pietroburgo, diplomandosi nel 1897. Nel 1904 si \u00e8 trasferito a Tartu, dove ha lavorato come insegnante di musica. Nei successivi anni ha girato per l'Europa in quanto svolgeva diversi lavori legati alla musica: organizzatore di concerti, pianista, direttore d'orchestra e anche giornalista musicale.\nNel 1910 si \u00e8 trasferito a Berlino e quattro anni dopo ha acquisito la cittadinanza tedesca. Durante la prima guerra mondiale ha lavorato come interprete. \nSi \u00e8 spento a soli 45 anni a causa di una polmonite."}
{"id": "6327263", "revid": "1346043", "url": "https://it.wikipedia.org/wiki?curid=6327263", "title": "Episodi di Doraemon (serie animata 1979) (settima serie)", "text": ""}
{"id": "6327266", "revid": "1346043", "url": "https://it.wikipedia.org/wiki?curid=6327266", "title": "Episodi di Doraemon (serie animata 1979) (ottava serie)", "text": ""}
{"id": "6327268", "revid": "122295265", "url": "https://it.wikipedia.org/wiki?curid=6327268", "title": "Carlo Penna", "text": "Biografia.\nNasce nell'alta Valsesia nel 1673 nell'allora comune autonomo di Camasco, ora frazione del comune di Varallo. \nBen presto, per applicarsi nella pittura, decide di trasferirsi a Milano, prima, e a Roma, poi. La sua mirabile passione lo porter\u00e0 a essere nominato pittore nella famiglia nobiliare Corsini di Firenze. \nTra le opere pi\u00f9 importanti del Penna, realizzate in Valsesia, si ricordano: l'Angelo Custode dentro la prima cappella, sulla destra, della chiesa di Varallo; l'Annunziata nelle chiese delle scuole di Varallo; la navata della Basilica dell'Assunta; una volta della parrocchiale di San Gottardo a Civiasco; la Nativit\u00e0 di Maria e il quadro di S. Pasquale nella Cappella di Sant'Orso; l'affresco sulla facciata della Chiesa di San Rocco a Rossa. "}
{"id": "6327320", "revid": "120826580", "url": "https://it.wikipedia.org/wiki?curid=6327320", "title": "Gian Carlo Ferretti", "text": "Biografia e carriera.\nDopo la maturit\u00e0 classica conseguita a Pontedera nel luglio 1948, ha studiato Lettere moderne all'Universit\u00e0 di Pisa, dove \u00e8 stato allievo di Luigi Russo. A Pisa ha cominciato anche l'attivit\u00e0 giornalistica (sulle pagine di cronaca locale de Il Tirreno, quindi su Nuova Repubblica e altre riviste).\nNel 1952 si \u00e8 laureato, discutendo la tesi \"Vincenzo Monti di fronte alla realt\u00e0 quotidiana e storica\", relatore Luigi Russo, il cui magistero ha lasciato una chiara eredit\u00e0 anche nei suoi lavori successivi per una tendenza alla storicizzazione dell'esperienza letteraria e alla considerazione degli elementi biografici, civili, storici come aspetti con cui il testo letterario va messo in relazione critica. A questa lezione originaria, si aggiungeranno nel tempo altri punti di riferimento ideale: Debenedetti, Fortini, Benjamin.\nNel 1953 si \u00e8 trasferito a Milano, dove ha continuato a lavorare nel giornalismo, dapprima come redattore presso il Calendario del Popolo (1953-1955), quindi all'Unit\u00e0 (a partire dal 1956, dapprima sotto la direzione di Davide Lajolo, poi di Aldo Tortorella dal 1958 e di Mario Alicata dal 1962). Nello stesso 1953 si \u00e8 iscritto al PCI.\nNella Milano degli anni Cinquanta ha fatto la conoscenza e frequentato giovani critici, scrittori, editori e fotografi come Vittorio Strada, Luciano Bianciardi, Gian Carlo Fusco, Elio Pagliarani, Carlo Castellaneta, Ugo Mulas, Marcello Venturi, Mario Spagnol, Mario Dondero.\nPresso l'Unit\u00e0, da giornalista pubblicista \u00e8 diventato professionista e passato a occuparsi della terza pagina (capo servizio, Marcello Venturi), per diventarne responsabile dal 1958. Sulle pagine del quotidiano comunista ha pubblicato recensioni di critica letteraria, articoli e inchieste su temi come la lettura, i premi letterari, i best seller, i libri economici. Ha continuato a lungo a dedicarsi al giornalismo e all'editoria, prima come responsabile della pagina culturale dell\u2019Unit\u00e0 e, dal 1982 al 1984, come direttore editoriale degli Editori Riuniti.\nNel corso degli anni Cinquanta-Sessanta, oltre all'impegno giornalistico, ha svolto attivit\u00e0 critica e saggistica, con contributi meno legati all'attualit\u00e0, su riviste come Belfagor, Societ\u00e0, Rinascita, Il Contemporaneo e altre. Tre saggi critici di maggior respiro su Bassani, Cassola e Pasolini costituirono la sua opera prima nel 1964 per i tipi degli Editori Riuniti con il titolo Letteratura e ideologia. In seguito, tra anni Settanta e Ottanta, porter\u00e0 a termine numerosi studi, tra cui si segnalano quelli sull'industrializzazione dell'editoria, sul ruolo dell'intellettuale, e su autori e momenti specifici della letteratura contemporanea (come Volponi, il Neorealismo, Pasolini, Gadda). Ha ottenuto nel 1973 il VII Premio nazionale \"Luigi Russo\" per studi storico-critici di letteratura italiana.\nDopo l'abilitazione all'insegnamento di lingua e letteratura italiana, storia e geografia nelle scuole di istruzione secondaria dal 1966, dal 1970 ha svolto annualmente attivit\u00e0 didattica come addetto alle esercitazioni per la cattedra di Storia della letteratura italiana moderna e contemporanea dell'Universit\u00e0 degli Studi di Milano e, negli anni seguenti, con corsi dedicati soprattutto a Gadda, Fenoglio, Pasolini. Nel 1971 ha conseguito l'abilitazione alla libera docenza e negli anni successivi ha tenuto corsi universitari soprattutto sul romanzo come prodotto, la terza pagina, Sereni, Calvino. Nel 1987 \u00e8 diventato professore ordinario di Letteratura italiana moderna e contemporanea alla Facolt\u00e0 di Magistero della Sapienza - Universit\u00e0 di Roma, diventata poi Universit\u00e0 degli Studi Roma Tre. Ha insegnato fino al 2002 Letteratura italiana moderna e contemporanea e Storia dell\u2019editoria novecentesca, tenendo, tra gli altri, corsi su Gadda, Officina, Pasolini, e Vittorini e Sereni intellettuali editori, oltre a corsi su Pasolini e la Storia del libro. Tra 2004 e 2009 ha tenuto all\u2019Universit\u00e0 degli Studi di Parma corsi a contratto di Letteratura italiana contemporanea e sistema editoriale.\nIn ambito non accademico, dal 2009 tiene un corso annuale sul \u201cLavoro editoriale\u201d per operatori editoriali, bibliotecari e archivisti, organizzato dalla Scuola del libro di Roma. Agli anni dagli ultimi Settanta ad oggi risalgono numerosi studi complessivi sul sistema editoriale italiano e su singole figure di intellettuali-editori tra cui Elio Vittorini, Vittorio Sereni, Niccol\u00f2 Gallo e Cesare Pavese.\nLa produzione critica.\nLa sua produzione saggistica si concentra nel campo della letteratura italiana soprattutto novecentesca e dell'editoria letteraria contemporanea. Dopo le monografie complete (per la prima volta in Italia) su Testori nel 1961, su Bassani, Cassola e Pasolini nel 1964, e su Volponi nel 1972, un suo saggio del 1975 segna la riscoperta della rivista Officina. Seguono gli studi sul problema del padre in Pasolini (1983), sul Calvino giornalista e saggista (1989), sul personaggio pubblico Pasolini (1995), e sul Volponi politico (1996), e il primo ritratto critico e biografico completo di Bianciardi (2000).\nHa pubblicato inoltre saggi sulle opere di Pavese, Vittorini, Calvino, Sereni, Roversi, Gadda, Brancati, Fenoglio, Debenedetti, Gallo, sul Neorealismo e sul Gruppo 63, e a Pasolini in particolare ha dedicato numerosi studi, testimonianze e cure di testi negli anni.\nUna precocit\u00e0 specifica caratterizza i suoi interessi per l\u2019editoria e per il mercato librari, fin dagli anni Cinquanta-Sessanta, un settore nel quale si sono registrate in Italia storiche assenze e ritardi, nel quale i lavori di Ferretti sono stati pionieristici, dapprima con interventi in quotidiani e periodici e quindi con numerosi studi monografici. Libro \u201cdi fondazione\u201d \u00e8 Il mercato delle lettere nel 1979, seguito nel 1983 dal Best seller all\u2019italiana. Nel 1989 ha ricostruito (per la prima volta in modo completo) la discussa vicenda editoriale del \"Gattopardo\" di Giuseppe Tomasi di Lampedusa, ripresa e sviluppata ulteriormente in un pamphlet del 2008. Ha svolto i primi studi in Italia sul problema dell\u2019editore in Gramsci (1990) e sulle attivit\u00e0 editoriali di Elio Vittorini (1992), Alberto Mondadori (1996), Italo Calvino (1997), Vittorio Sereni (1999), Vanni Scheiwiller (2009) e Giorgio Bassani (2011), quest'ultimo firmato assieme a Stefano Guerriero.\nHa scritto la prima \"Storia dell\u2019editoria letteraria in Italia\" organica e completa, che prende in esame gli anni dal secondo dopoguerra ai primi anni Duemila (2004), seguita da una \"Controstoria dell\u2019editoria italiana attraverso i rifiuti\" (2012), dalle esaustive biografie di Alberto Mondadori e Giulio Einaudi (2011, 2013) e da una storia dell'editoria letteraria novecentesca ripercorsa e raccontata attraverso le collane, scritta con Giulia Iannuzzi (2014). Con Stefano Guerriero ha elaborato e scritto anche la prima storia organica e completa dell\u2019informazione letteraria in Italia (2010).\nNel 2010, in occasione del suo ottantesimo compleanno, ha organizzato, insieme alla Fondazione Mondadori, un seminario di studi su alcuni protagonisti dell\u2019editoria libraria che non erano mai stati studiati o comunque mai in modo completo, seminario dal quale \u00e8 scaturito nel 2012 il volume da lui curato \"Protagonisti nell'ombra\". Quest'iniziativa sintetizza lo spirito che percorre tanta parte della sua produzione critica: l'intento di colmare vuoti critici nella storia della letteratura e dell'editoria italiane.\nVanno segnalate infine numerose collaborazioni radiotelevisive e partecipazioni a convegni in tutti questi anni."}
{"id": "6327324", "revid": "640277", "url": "https://it.wikipedia.org/wiki?curid=6327324", "title": "Premio Mylius", "text": "Il Premio Enrico Mylius \u00e8 stato un concorso artistico che si \u00e8 tenuto nella citt\u00e0 di Milano dal 1841 al 1939.\nStoria.\nFu voluto inizialmente dall'imprenditore tessile austriaco Heinrich Mylius di Francoforte sul Meno, fondatore della SIAM1838 ovvero Societ\u00e0 d'incoraggiamento d'arti e mestieri di Milano portando solo il suo nome, inizialmente voleva promuovere la pittura dei paesaggi. Il premio Mylius si svilupp\u00f2 nell'ambito dell'Accademia di Brera di Milano, tra i premi di seconda classe delle fondazioni private.\nIl premio veniva assegnato a due tipi di pittura: uno annuale di 700 lire austriache per i dipinti a olio, ed uno biennale di 1000 lire austriache per l'affresco.\nAl premio hanno partecipato artisti di rilievo, fra i quali Raffaele Casnedi (vincitore nel 1852 con l'affresco \"Lo studio di Leonardo da Vinci\"), Baldassare Verazzi (vincitore nel 1854 con \"Raffaello Sanzio da Urbino presentato da Bramante al pontefice Giulio II\"), Angelo Trezzini (vincitore nel 1861 con \"Lettera dal campo\", Vespasiano Bignami, fondatore della Famiglia Artistica Lombarda (vincitore nel 1869 con \"Lezione di botanica\")Silvio Poma (vincitore nel 1876 con \"Macbeth incontra nel bosco di Dunscinane le straghe che gli predicono il trono\"), Giovanni Beltrami (vincitore nel 1884 con \"Studio di vitellino\" e nel 1889 con \"Ritratto di Bramante\"), Lorenzo Gignous (vincitore nel 1884 per la pittura paesaggistica storica con \"Veduta di Sesto Calende\"), Francesco Filippini (vincitore nel 1889 con \"La stigliatura della canapa)\", Giuseppe Amisani (vincitore nel 1908) e Donato Frisia (vincitore nel 1920 con \"Th\u00e8 all'aperto\")."}
{"id": "6327326", "revid": "201640", "url": "https://it.wikipedia.org/wiki?curid=6327326", "title": "Eremo del Beato Giovanni da Caramola", "text": ""}
{"id": "6327327", "revid": "767487", "url": "https://it.wikipedia.org/wiki?curid=6327327", "title": "Bruno Pi\u00f1atares", "text": "Carriera.\nBruno Pi\u00f1atares comincia la sua carriera nel 2007 con la squadra locale del Rentistas, che a fine stagione viene retrocessa dal massimo campionato nazionale.\nNel 2011 passa al Boston River in Segunda Divisi\u00f3n collezionando complessivamente 65 presenze e mettendo a segno 3 reti.\nPortuguesa.\nNel 2013 passa al Portuguesa.\nWestern Sydney Wanderers.\nIl 29 giugno 2016 firma con gli australiani del Western Sydney Wanderers."}
{"id": "6327329", "revid": "436907", "url": "https://it.wikipedia.org/wiki?curid=6327329", "title": "Scooby Snacks", "text": "Scooby Snacks \u00e8 un singolo del gruppo musicale statunitense Fun Lovin' Criminals, pubblicato nel 1996 come secondo estratto dal primo album in studio \"Come Find Yourself\". Nel 1997 ci fu una riedizione del singolo che ottenne grande successo nel Regno Unito.\nVideo musicale.\nEsistono due videoclip del brano: uno dove i componenti del gruppo girano in citt\u00e0 ed entrano in vari posti e l'altro dove gli stessi componenti fanno un concerto all'interno di un albergo."}
{"id": "6327332", "revid": "1725819", "url": "https://it.wikipedia.org/wiki?curid=6327332", "title": "Centro trasmittente del Campo dei Fiori", "text": "Il centro trasmittente del Campo dei Fiori \u00e8 una delle postazione radio-televisive pi\u00f9 importanti della provincia di Varese ed \u00e8 situato sull\u2019omonimo massiccio montuoso che fa parte della sezione delle Prealpi luganesi poste a Nord Ovest della citt\u00e0 di Varese.\nStoria.\nSin dalla met\u00e0 degli anni cinquanta l'esigenza di installare antenne e trasmettitori ad uso civile fece guardare verso le cime del monte \"Campo dei Fiori\", un monte tra l'altro attorniato da sole valli e che, senza aver vicino nessun'altra montagna, offriva un ottimo punto per la radiocomunicazione. \nDagli anni sessanta, l'allora sola RAI s'interess\u00f2 alla Punta di Mezzo e negli anni ottanta un gruppo di imprenditori varesini acquist\u00f2 il Grande Albergo Campo dei Fiori (gi\u00e0 chiuso ed abbandonato dal 1968) per utilizzarne l'ampio tetto come basamento per i trasmettitori delle televisioni private. \nAltre installazioni private avvennero negli stessi anni sulla Punta Paradiso mentre le installazioni militari del Monte Tre Croci risalgono a tempi pi\u00f9 remoti.\nIl centro trasmittente \u00e8 suddiviso in quattro parti:\nCopertura.\nLa copertura dell'intero centro di trasmissione si estende verso i quattro punti cardinali raggiungendo la parte sud (Busto Arsizio e Gallarate) e la parte nord della \"provincia di Varese\" (le valli Valganna, Vacuvia, Valtravaglia e fino a lambire la citt\u00e0 di Luino), parte delle provincie di Verbania e Novara ad ovest ed infine verso est una parte della provincia di Como."}
{"id": "6327334", "revid": "111581626", "url": "https://it.wikipedia.org/wiki?curid=6327334", "title": "Cocaine Blues", "text": "Cocaine Blues \u00e8 un brano musicale composto da T. J. \"Red\" Arnall nel 1947, rielaborando la melodia dell'antico brano tradizionale \"Little Sadie\". \nIl brano.\nTesto.\nIl testo della canzone narra la storia di un uomo di nome Willy Lee, che uccide la sua ragazza infedele trovandosi sotto l'effetto di alcol e droga. Scappa in Messico, ma viene raggiunto ed arrestato dalla polizia presso la citt\u00e0 di Juarez. Alla fine Willy viene preso in custodia dallo sceriffo di Jericho Hill, processato e prontamente condannato a 99 anni di carcere da scontarsi nel Carcere di Folsom. La canzone termina con Willy che si rivolge implorante all'ascoltatore raccomandandogli di tenersi lontano da alcool e cocaina.\nPrime registrazioni.\nLa canzone fu originariamente incisa dai Western Aces di W. A. Nichol (con \"Red\" Arnall alla voce) su etichetta S&amp;G, probabilmente nel 1947, e successivamente da Roy Hogsed and the Rainbow Riders il 25 maggio 1947, agli studi Universal Recorders di Hollywood, California. La registrazione di Hogsed venne pubblicata dalla Coast Records (262) e dalla Capitol (40120), e la versione Capitol raggiunse la posizione numero 15 della classifica country statunitense nel 1948.\nCover di Johnny Cash.\nJohnny Cash esegu\u00ec la canzone nel 1968 durante il suo celebre concerto nel carcere di Folsom. Egli sostitu\u00ec nel testo le parole \"\u00abC'mon you hypes... \u00bb\" in \"\u00abC'mon you gotta listen unto me... \u00bb\", oltre ad utilizzare le parole allora scandalose: \"\u00abI can't forget the day I shot that bad bitch down\u00bb\" (\"Non posso scordare il giorno nel quale sparai a quella brutta puttana\"). Infine, Cash alter\u00f2 l'ultimo verso cantando \"\u00abLay off the whiskey... \u00bb\" al posto di \"\u00abDrink all you want... \u00bb\" Durante la performance, che venne pubblicata senza censure dalla Columbia Records nel 1968 sull'album \"At Folsom Prison\", si sente Cash tossire a pi\u00f9 riprese; pi\u00f9 avanti nel concerto, avrebbe detto che cantare \"Cocaine Blues\" gli aveva fatto quasi andare via la voce.\nIn precedenza, la canzone era stata inoltre inclusa nel suo album \"Now, There Was a Song!\" del 1960 ma con il titolo modificato in Transfusion Blues e con un testo leggermente censurato. Nel 1979, Cash avrebbe nuovamente inciso \"Cocaine Blues\" per il suo album \"Silver\". In questa versione, pubblicata su singolo nel 1979, Cash scelse di non cantare la parola \"bitch\" (\"puttana\").\nVarianti.\nLa canzone di Arnall viene spesso accomunata alla \"Cocaine Blues\" composta ed incisa da Billy Hughes (sempre nel 1947). La musica \u00e8 simile, tuttavia il testo varia considerevolmente rispetto a quello di Arnall, anche se segue la medesima storia. Per esempio, il protagonista della canzone di Hughes si chiama \"Cocaine Kid\", e non \"Willy Lee\", uccide la sua donna a Tulsa, viene arrestato a El Paso, e condannato a novantanove anni di carcere da scontarsi nel Penitenziario di Stato dell'Oklahoma (detto \"Mac\")."}
{"id": "6327335", "revid": "287204", "url": "https://it.wikipedia.org/wiki?curid=6327335", "title": "Nazionale di pallacanestro femminile di San Marino", "text": "La nazionale di pallacanestro femminile sammarinese \u00e8 la selezione delle migliori giocatrici di nazionalit\u00e0 sammarinese, viene gestita dalla \"Federazione Sammarinese Pallacanestro\" e partecipa ai tornei internazionali di pallacanestro per nazioni gestiti dalla FIBA.&lt;br&gt;\nPartecipa al Campionato europeo FIBA dei piccoli stati e ai Giochi dei piccoli stati d'Europa.\nStoria.\nHa partecipato a varie edizioni del Campionato europeo FIBA dei piccoli stati e dei Giochi dei piccoli stati d'Europa.\nAttualmente \u00e8 inattiva.\nCampo di gioco.\nIl palazzetto dello sport dove si allena e gioca le sue partite casalinghe la nazionale sammarinese \u00e8 il Multieventi Sport Domus di Serravalle, dotato di 3.000 posti a sedere.\nQuesto palazzetto \u00e8 inoltre la sede della Federazione Sammarinese Pallacanestro."}
{"id": "6327340", "revid": "287204", "url": "https://it.wikipedia.org/wiki?curid=6327340", "title": "Ghiacciaio Albrecht Penck", "text": "Il ghiacciaio Albrecht Penck \u00e8 un ghiacciaio lungo circa 14\u00a0km situato nella regione centro-occidentale della Dipendenza di Ross, in Antartide. Il ghiacciaio, il cui punto pi\u00f9 alto si trova , \u00e8 ubicato tra il ghiacciaio Fry, a nord, e il ghiacciaio pedemontano Evans, a sud, e fluisce in direzione nord-est, partendo dal versante orientale del monte Davidson, fino a entrare nella baia di Tripp.\nStoria.\nIl ghiacciaio Albrecht Penck fu mappato per la prima volta durante la spedizione Nimrod (1907\u201309) che lo battezz\u00f2 con l'attuale nome in onore di Albrecht Penck, direttore dell'Istituo di Oceanografia e dell'Istituto di Geografia di Berlino."}
{"id": "6327345", "revid": "1208436", "url": "https://it.wikipedia.org/wiki?curid=6327345", "title": "Get maad", "text": ""}
{"id": "6327354", "revid": "767487", "url": "https://it.wikipedia.org/wiki?curid=6327354", "title": "Come Find Yourself", "text": "Come Find Yourself \u00e8 il primo album in studio del gruppo musicale statunitense Fun Lovin' Criminals, pubblicato il 20 febbraio 1996."}
{"id": "6327360", "revid": "300067", "url": "https://it.wikipedia.org/wiki?curid=6327360", "title": "Taylor Smith", "text": "Carriera.\nDopo l'high school trascorsa nella sua citt\u00e0, passa gli anni del college tra la McLennan e la Stephen F. Austin University, con cui in 64 partite in due anni gioca a 12,47 punti di media a quasi il 70% dal campo, 7,73 rimbalzi e 2,06 stoppate a partita. Grazie alle sue percentuali, durante il suo anno da senior viene nominato \"Southland Conference Player of The Year\". Dopo il Draft NBA 2013 si trasferisce nell'A1 Ethniki con il Kolossos Rodi dove rimane per due anni. Nell'estate del 2015 viene ingaggiato dal Basket Ravenna in Serie A2. Viste le buone prestazioni, la societ\u00e0 decide di rinnovarlo per un'altra stagione. Il 23 luglio firma un contratto con i BCM Gravelines, andando cos\u00ec a giocare nella Pro A francese. Il 27 giugno 2019 firma al Nanterre 92, rimanendo pertanto in Francia. Il 6 maggio 2020 lascia dopo tre anni il campionato francese, per passare alla societ\u00e0 montenegrina del Mornar Bar."}
{"id": "6327364", "revid": "76963", "url": "https://it.wikipedia.org/wiki?curid=6327364", "title": "Dorothy Adams", "text": "Biografia.\nNel 1921 spos\u00f2 Byron Foulger, con il quale visse fino alla morte di lui, avvenuta nel 1970. L'attrice Rachel Ames \u00e8 loro figlia."}
{"id": "6327365", "revid": "31886", "url": "https://it.wikipedia.org/wiki?curid=6327365", "title": "Snorri \u00deorgr\u00edmsson", "text": "Appare nella \"Nj\u00e1ls saga\", nella \"Laxd\u00e6la saga\" e nella \"Eyrbyggja saga\", in cui \u00e8 il personaggio principale. Snorri era il nipote di G\u00edsli S\u00farsson, protagonista della \"G\u00edsla saga\". Suo padre era \u00deorgr\u00edmr \u00deorsteinsson, ucciso proprio da G\u00edsli prima della nascita di Snorri.\nBiografia.\nInfanzia.\n\u00deorgr\u00edmr \u00deorsteinsson era cognato di G\u00edsli S\u00farsson, con il quale aveva lasciato la Norvegia alla volta dell'Islanda, ed era sposato con \u00deord\u00eds, sorella di G\u00edsli G\u00edsli lo uccise per vendicare la morte dell'altro cognato, Vesteinn, omicidio che gli valse il bando per dieci anni. \u00deorgr\u00edmr e \u00deord\u00eds ebbero un figlio, anch'egli chiamato \u00deorgr\u00edmr, ma nelle saghe si dice che fin da bambino aveva un carattere scontroso, perci\u00f2 il suo nome venne cambiato in Sneirr o Snorri.\nSnorri fu adottato da \u00deorbrandr, che viveva nel fiordo Alftafj\u00f6r\u00f0ur. All'et\u00e0 di quattordici anni part\u00ec alla volta della Norvegia per commerciare, insieme ai fratelli adottivi (\u00deorleif Kimbi e \u00deoro\u00f0).\nDopo essere tornati, Snorri and\u00f2 a Helgafell, da sua madre e il marito di lei. \u00deord\u00eds infatti aveva sposato B\u00f6rkur, fratello di minore di \u00deorgr\u00edmr, che quindi era zio di Snorri. Snorri, giunto a Helgafell, chiese a B\u00f6rkr di concedergli la sua parte di eredit\u00e0, ma lui rifiut\u00f2 di spartire Helgafell. B\u00f6rkur voleva che Snorri pagasse quella parte e gli chiese sessanta once d'argento. Grazie ai profitti ricavati in Norvegia, Snorri pag\u00f2 e compr\u00f2 l'intera propriet\u00e0; sua madre divorzi\u00f2 da B\u00f6rkur, che fu costretto a lasciare Helgafell.\nNell'Eyrbyggja saga viene detto che B\u00f6rkur si diresse a ovest, a Me\u00f0alfellsstr\u00f6nd e fu il primo abitante di Barkarsta\u00f0ir; poi and\u00f2 a vivere a Gler\u00e1sk\u00f3ga dove visse fino a tarda et\u00e0.\nFaida con Arnkell Go\u00f0i.\nLa sorellastra di Snorri e figlia di B\u00f6rkur, \u00deorri\u00f0r (Thurid o Turid), aveva sposato \u00deorbj\u00f6rn il Grosso, il quale accus\u00f2 Geirr\u00ed\u00f0r, sorella del \"go\u00f0i\" Arnkell, di aver stregato suo figlio Gunnlaug. Il caso arriv\u00f2 all'assemblea di \u00deorsness, dove Snorri prese le parti di suo cognato \u00deorbj\u00f6rn; Arnkell Go\u00f0i invece difendeva Geirr\u00ed\u00f0r. Una giuria di dodici uomini avrebbero dovuto dare il verdetto del processo. Tuttavia, n\u00e9 Snorri n\u00e9 Arnkel furono ritenuti idonei per testimoniare, per via della parentela tra parti in causa e difensori. Geirr\u00ed\u00f0r fu prosciolta dall'accusa.\nPi\u00f9 tardi, \u00deorbj\u00f6rn accus\u00f2 \u00de\u00f3rarinn il Nero, figlio di Geirr\u00ed\u00f0r, del furto dei suoi cavalli. A quel punto, tra le due parti si ingaggi\u00f2 una battaglia in cui \u00deorbj\u00f6rn mor\u00ec. Snorri port\u00f2 \u00de\u00f3rarinn al \u00feing e riusc\u00ec a farlo condannare all'esilio. \u00deorarinn divenne un fuorilegge.\nSnorri ebbe molte altre dispute con Arnkell, finch\u00e9 Snorri e i fratelli adottivi non attaccarono la fattoria di Arnkell e lo uccisero mentre era al lavoro. In seguito a questa azione, soltanto \u00deorleif Kimbi venne condannato come fuorilegge.\nAltre faide.\nSnorri aveva combinato un matrimonio tra la sorellastra \u00deorri\u00f0r e \u00deoroddur, un mercante che possedeva una nave e commerciava a Dublino (Dyflinn) e in tutta Irlanda. Con il matrimonio, lei e \u00deoroddur andarono a vivere a Fro\u00f0\u00e1, dove \u00deorri\u00f0r ebbe come amante Bj\u00f6rn \u00c1sbrandsson. A un banchetto, Snorri tent\u00f2 di uccidere Bj\u00f6rn, che per\u00f2 riusc\u00ec a scappare.\nDiscendenza.\nSnorri ebbe diverse figlie con le quali fece una politica di alleanza matrimoniale con altre importanti famiglie. Tra queste si ricordano:"}
{"id": "6327369", "revid": "1444345", "url": "https://it.wikipedia.org/wiki?curid=6327369", "title": "Fun Lovin' Criminals (EP)", "text": "Fun Lovin' Criminals \u00e8 l'unico EP del gruppo musicale statunitense omonimo, pubblicato nel novembre 1995."}
{"id": "6327370", "revid": "2519", "url": "https://it.wikipedia.org/wiki?curid=6327370", "title": "Little Italy (Bronx)", "text": ""}
{"id": "6327374", "revid": "767487", "url": "https://it.wikipedia.org/wiki?curid=6327374", "title": "Marie Lindberg", "text": "Biografia.\nMarie Lindberg \u00e8 nata nella parrocchia di Askum del comune di Kungshamn. Qui ha frequentato una scuola di musica, dove ha imparato a suonare la fisarmonica e la chitarra acustica. Nel 1999 ha iniziato a lavorare come insegnante di musica alla Fisketorpsskolan di Munkedal.\nNel 2004 ha inviato a SVT la sua canzone \"Trying to Recall\", che aveva composto nel maggio del 1998, sperando di essere selezionata per partecipare a Melodifestivalen 2005, il festival musicale annuale pi\u00f9 famoso in Svezia. Non \u00e8 stata presa n\u00e9 per l'edizione del 2005 n\u00e9 per quella del 2006, ma SVT l'ha invitata a ripresentarsi negli anni successivi. Ad ottobre 2006 \u00e8 stato confermato che con \"Trying to Recall\" Marie Lindberg avrebbe partecipato alla seconda semifinale di Melodifestivalen 2007, tenutasi a G\u00f6teborg il 10 febbraio 2007. Qui \u00e8 stata una dei due artisti che sono riusciti a qualificarsi direttamente per la finale attraverso il televoto. Nella finale del 10 marzo Marie ha ottenuto 4 punti dalle giurie e 66 dal televoto, risultando la quarta preferita dal pubblico con l'11% dei voti totali. Con un totale di 70 punti, si \u00e8 piazzata quinta.\nLa sua canzone, messa in commercio la settimana prima della finale, \u00e8 arrivata quarta nella classifica svedese. Ha seguito a breve il suo album di debutto, anch'esso intitolato \"Trying to Recall\", che ha debuttato alla vetta della classifica degli album pi\u00f9 venduti in Svezia. L'album, registrato a Sundsvall subito dopo il successo riscosso nella semifinale di G\u00f6teborg, \u00e8 frutto della collaborazione di Marie con il produttore Patrik Frisk ed \u00e8 stato pubblicato su etichetta discografica Bolero Records. L'album ha prodotto un secondo singolo, \"Seize the Day\", uscito su iTunes alla fine del 2007.\nIl marito di Marie Lindberg, Jan Lindberg, ha partecipato per tre volte a Melodifestivalen come parte della band di musica popolare Date. La coppia, che risiede a Munkedal, ha dato il benvenuto a una bambina, Vera, il 5 agosto 2008."}
{"id": "6327378", "revid": "287204", "url": "https://it.wikipedia.org/wiki?curid=6327378", "title": "Driedaagse De Panne - Koksijde 2017", "text": "La Driedaagse De Panne - Koksijde 2017 (it. \"Tre giorni di La Panne\"), quarantunesima edizione della corsa e valevole come prova dell'UCI Europe Tour 2017 categoria 2.HC, si svolse in tre tappe pi\u00f9 due semitappe dal 28 al 30 marzo 2017 su un percorso di 531,1\u00a0km, con partenza e arrivo a De Panne, in Belgio. La vittoria fu appannaggio del belga Philippe Gilbert, che termin\u00f2 il percorso in 12h08'57\", alla media di 43,696\u00a0km/h, precedendo l'austriaco Matthias Br\u00e4ndle e il norvegese Alexander Kristoff.\nSul traguardo di De Panne 109 ciclisti, su 187 partenti, portarono a termine la competizione."}
{"id": "6327380", "revid": "287204", "url": "https://it.wikipedia.org/wiki?curid=6327380", "title": "Nazionale Under-20 di pallacanestro femminile di San Marino", "text": "La nazionale di pallacanestro femminile sammarinese Under 20, ex nazionale sammarinese femminile Juniores e nazionale sammarinese femminile Under 22, \u00e8 una selezione giovanile della nazionale sammarinese femminile di pallacanestro, ed \u00e8 rappresentata dalle migliori giocatrici di nazionalit\u00e0 sammarinese di et\u00e0 non superiore ai 20 anni. Partecipa a tutte le manifestazioni internazionali giovanili di pallacanestro per nazioni gestite dalla FIBA.\nNel corso degli anni questa selezione ha subito alcuni cambiamenti nel nome, dovuti agli adeguamenti nelle normative della FIBA in fatto di classificazione delle categorie giovanili.\nAgli inizi la denominazione originaria era \"nazionale Juniores\", in quanto la FIBA classificava le fasce di et\u00e0 sotto i 22 anni con la denominazione \"juniores\". In seguito, denominazione e fasce di et\u00e0 sono state equiparate, divenendo \"nazionale Under 22\". Dal 2000, la FIBA ha modificato nuovamente il tutto, equiparando sotto la dicitura \"under 20\" sia denominazione che fasce di et\u00e0. Da allora la selezione ha preso il nome attuale."}
{"id": "6327381", "revid": "124123", "url": "https://it.wikipedia.org/wiki?curid=6327381", "title": "Bunny Ahearne", "text": "\u00c8 stato Presidente della International Ice Hockey Federation (IIHF) per tre periodi: dal 1957 al 1960, dal 1963 al 1966 e dal 1969 al 1975. Dal 1971 al 1982 \u00e8 stato Presidente della British Ice Hockey Association (BIHA)."}
{"id": "6327385", "revid": "465169", "url": "https://it.wikipedia.org/wiki?curid=6327385", "title": "Trying to Recall", "text": "Trying to Recall si pu\u00f2 riferire a:"}
{"id": "6327390", "revid": "287204", "url": "https://it.wikipedia.org/wiki?curid=6327390", "title": "Nazionale Under-20 di pallacanestro di San Marino", "text": "La nazionale di pallacanestro sammarinese Under 20, ex nazionale sammarinese Juniores e nazionale sammarinese Under 22, \u00e8 una selezione giovanile della nazionale di pallacanestro di San Marino, ed \u00e8 rappresentata dai migliori giocatori di nazionalit\u00e0 sammarinese di et\u00e0 non superiore ai 20 anni. Partecipa a tutte le manifestazioni internazionali giovanili di pallacanestro per nazioni gestite dalla FIBA.\nNel corso degli anni questa selezione ha subito alcuni cambiamenti nel nome, dovuti agli adeguamenti nelle normative della FIBA in fatto di classificazione delle categorie giovanili.\nAgli inizi la denominazione originaria era \"nazionale Juniores\", in quanto la FIBA classificava le fasce di et\u00e0 sotto i 22 anni con la denominazione \"juniores\". In seguito, denominazione e fasce di et\u00e0 sono state equiparate, divenendo \"nazionale Under 22\". Dal 2000, la FIBA ha modificato nuovamente il tutto, equiparando sotto la dicitura \"under 20\" sia denominazione che fasce di et\u00e0. Da allora la selezione ha preso il nome attuale."}
{"id": "6327391", "revid": "767487", "url": "https://it.wikipedia.org/wiki?curid=6327391", "title": "Live in Paris (Red Hot Chili Peppers)", "text": "Live in Paris \u00e8 il quinto EP della band statunitense Red Hot Chili Peppers pubblicato il 1\u00ba luglio 2016."}
{"id": "6327392", "revid": "767487", "url": "https://it.wikipedia.org/wiki?curid=6327392", "title": "Dendropithecus macinnesi", "text": "Il dendropiteco (Dendropithecus macinnesi) \u00e8 un primate estinto, appartenente ai catarrini. Visse nel Miocene inferiore (circa 18 - 16 milioni di anni fa) e i suoi resti fossili sono stati ritrovati in Kenya.\nDescrizione.\nQuesto animale doveva essere piuttosto simile, sia come aspetto che come dimensioni, a un gibbone attuale. \"Dendropithecus\" doveva possedere un corpo snello, probabilmente pesava tra i 5 e i 9 chilogrammi e poteva raggiungere i 60 - 90 centimetri di lunghezza. Le ossa degli arti erano allungate e affusolate, simili a quelle dei gibboni, ma non raggiungevano il grado di specializzazione presente nelle forme attuali. La dentatura, invece, era molto simile a quella di alcuni primati estinti del Miocene europeo, come \"Pliopithecus\": tuttavia, i molari erano dotati di creste pi\u00f9 alte e i canini erano fortemente compressi lateralmente. \nClassificazione.\nI fossili di questo animale vennero ritrovati per la prima volta da Louis Leakey nel 1948 sull'Isola di Rusinga, in Kenya. Inizialmente vennero attribuiti a una nuova specie del genere \"Limnopithecus\" (L. macinnesi) nel 1950, e solo successivamente vennero attribuiti a un genere a s\u00e9 stante, \"Dendropithecus\", sulla base di notevoli differenze nella dentatura: \"Dendropithecus\" infatti era pi\u00f9 simile alle scimmie antropomorfe come \"Dryopithecus\" e \"Proconsul\" che a \"Limnopithecus\". In ogni caso, le caratteristiche morfologiche presenti nello scheletro postcraniale hanno fatto pensare a una parentela con i gibboni (Hylobatidae). Attualmente \"Dendropithecus\" \u00e8 considerato un rappresentante di una famiglia a s\u00e9 stante (Dendropithecidae), imparentata alla lontana con i gibboni, e comprendente altre forme meno note quali \"Simiolus\" e \"Micropithecus\".\nPaleoecologia.\n\"Dendropithecus\" viveva in una foresta tropicale umida e stagionale; probabilmente si nutriva di frutta, foglie tenere e fiori, anche se le corone alte dei molari fanno supporre che potesse cibarsi anche di materiali pi\u00f9 fibrosi rispetto a quelli di cui si cibavano altre scimmie antropomorfe presenti negli stessi luoghi, come \"Proconsul\" ed \"Ekembo\" (Michel et al., 2014)."}
{"id": "6327423", "revid": "785616", "url": "https://it.wikipedia.org/wiki?curid=6327423", "title": "Jumpei Kusukami", "text": ""}
{"id": "6327424", "revid": "22356", "url": "https://it.wikipedia.org/wiki?curid=6327424", "title": "Dendropithecus", "text": ""}
{"id": "6327427", "revid": "686936", "url": "https://it.wikipedia.org/wiki?curid=6327427", "title": "Zack Sanchez", "text": "Biografia.\nCarolina Panthers.\nAl college, Sanchez gioc\u00f2 a football con gli Oklahoma Sooners dal 2012 al 2015. Fu scelto nel corso del quinto giro (141\u00ba assoluto) nel Draft NFL 2016 dai Carolina Panthers. Inizi\u00f2 la stagione nella squadra di allenamento, venendo promosso nel roster attivo il 7 ottobre 2016. Dopo avere disputato cinque partite, di cui una come titolare, il 25 novembre 2016 fu inserito in lista infortunati per un infortunio all'inguine, chiudendo la sua stagione da rookie."}
{"id": "6327428", "revid": "15756", "url": "https://it.wikipedia.org/wiki?curid=6327428", "title": "Battaglia di Numajiri", "text": "La battaglia di Numajiri avvenne da maggio ad agosto 1584 tra gli H\u014dj\u014d ed una coalizione dei clan Satake, Utsunomiya ed altri daimy\u014d della provincia di Shimotsuke che cercarono di fermarne l'avanzata. La pi\u00f9 grande caratteristica di questa battaglia nel nord Kant\u014d fu l'utilizzo di oltre 8.000 fucili a miccia da parte della coalizione Satake-Utsunomiya. Il numero \u00e8 superiore a quello della battaglia di Nagashino che fu di 3.000 fucili. La battaglia avvenne nello stesso periodo in cui si svolgeva la battaglia di Komaki e Nagakute nella provincia di Owari tra Toyotomi Hideyoshi e l'alleanza formata tra Oda Nobukatsu e Tokugawa Ieyasu. La coalizione Satake-Utsunomiya aveva l'appoggio di Toyotomi Hideyoshi e del clan Uesugi, mentre gli H\u014djo quello dei Tokugawa.\nAntefatti.\nDopo l'incidente di Honn\u014d-ji gli H\u014dj\u014d approfittarono subito del vuoto creatosi per scacciare il clan Oda dal Kant\u014d sconfiggendo Takigawa Kazumasu nella battaglia di Kanagawa. Con la pace stipulata tra gli H\u014dj\u014d ed i Tokugawa nel 1582 dopo il conflitto Tensh\u014d-Jingo i due clan si divisero parte del Kant\u014d, con le province di Shinano e Kai a quest'ultimi e la provincia di Kazusa agli H\u014dj\u014d.\nSatake Yoshishige, Utsunomiya Kunitsuna ed altri signori del nord del Kant\u014d si allearono e mossero contro le fortezze H\u014dj\u014d nella provincia di Shimotsuke. All'inizio di aprile San\u014d Sotsuna, Y\u016bra Kokushigeru e Nagao Arawacho attaccarono il castello di Koizumi difeso dai servitori H\u014dj\u014d Tomioka Hidetaka e Shiro Koizumi. Pochi giorni dopo Satake Yoshishige e Utsunomiya Kunitsuna si mossero verso il castello di Koyama. Fu l'inizio della cosiddetta battaglia di Numajiri.\nLa battaglia.\nDopo esser venuti a conoscenza dell'assedio del castello di Koizumi, una grande armata H\u014dj\u014d part\u00ec per prestar soccorso. I due grossi eserciti si affrontarono in maggio nel nord dell'attuale Fujioka. La battaglia rimase in stallo per circa 110 giorni, e ci furono numerose schermaglie minori da parte di servitori di entrambe le parti dietro agli schieramenti. Tuttavia nonostante la superiorit\u00e0 numerica gli H\u014dj\u014d non riuscirono a sfondare le linee Satake, soprattutto per l'utilizzo da parte di quest'ultimi di oltre 8.000 fucili a miccia.\nVerso la fine di agosto la battaglia si concluse con un trattato di pace.\nConseguenze.\nNonostante la brillante audacia di Satake Yoshishige che riusc\u00ec a fermare gli H\u014dj\u014d portandogli molta fama, la battaglia non ebbe nessun vincitore vero e proprio."}
{"id": "6327429", "revid": "2031113", "url": "https://it.wikipedia.org/wiki?curid=6327429", "title": "Ms. Koizumi Loves Ramen Noodles", "text": " \u00e8 un manga scritto e disegnato da Naru Narumi, serializzato sul \"Manga Life Storia\" di Takeshobo dal 30 settembre 2013. Un adattamento live action \u00e8 stato trasmesso nel 2015, mentre un adattamento anime, coprodotto da Studio Gokumi e AXsiZ, \u00e8 stato trasmesso in Giappone tra il 4 gennaio e il 22 marzo 2018.\nMedia.\nManga.\nIl manga, scritto e disegnato da Naru Narumi, ha iniziato la serializzazione sulla rivista \"Manga Life Storia\" di Takeshobo il 30 settembre 2013. Il primo volume \"tank\u014dbon\" \u00e8 stato pubblicato il 7 ottobre 2014 e al 30 marzo 2017 ne sono stati messi in vendita in tutto cinque. La serie \u00e8 pubblicata anche in taiwanese da Kadokawa Taiwan Corporation.\nLive action.\nUn dorama di quattro episodi basato sulla serie, prodotto da Kyodo Television e diretto da Tsukuru Matsuki, \u00e8 andato in onda su Fuji TV dal 27 giugno al 18 luglio 2015. Il ruolo della protagonista Koizumi \u00e8 interpretato da Akari Hayami. Due special per il nuovo anno sono stati trasmessi rispettivamente a gennaio e dicembre 2016. La sigla dello show \u00e8 del gruppo di idol Kobushi Factory.\nAnime.\nUn adattamento anime, coprodotto da Studio Gokumi e AXsiZ e diretto da Kenji Seto, \u00e8 andato in onda dal 4 gennaio al 22 marzo 2018. La composizione della serie \u00e8 a cura di Tatsuya Takahashi, mentre la colonna sonora \u00e8 stata composta da Takashi Tanaka e Shin'ichi Hosono. Le sigle di apertura e chiusura sono rispettivamente \"Feeling Around\" di Minori Suzuki e \"Love Men Holic\" di Shiena Nishizawa. In tutto il mondo, ad eccezione dell'Asia, gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll.\nAccoglienza.\nAl marzo 2017 i primi quattro volumi del manga hanno venduto oltre 840\u00a0000 copie in Giappone."}
{"id": "6327438", "revid": "838137", "url": "https://it.wikipedia.org/wiki?curid=6327438", "title": "Athl\u012btikos Omilos Th\u012bras", "text": "L'Athl\u012btikos Omilos Th\u012bras \u00e8 una societ\u00e0 di pallavolo femminile greca, con sede a Santorini e militante nel massimo campionato greco, l'A1 Ethnik\u012b.\nStoria.\nL'Athl\u012btikos Omilos Th\u012bras viene fondato nel 2012, raggiungendo in soli due anni la massima divisione del campionato greco, l'A1 Ethnik\u012b, esordendovi nella stagione 2014-15, piazzandosi al quinto posto, mentre nella stagione seguente si spinge fino alle finali scudetto, perdendo contro l'Olympiakos; fa cos\u00ec il suo esordio in una competizione europea, la Coppa CEV 2016-17, eliminato per\u00f2 ai sedicesimi di finale."}
{"id": "6327440", "revid": "767487", "url": "https://it.wikipedia.org/wiki?curid=6327440", "title": "Isaac Seumalo", "text": "Biografia.\nCarriera professionistica.\nSeumalo al college gioc\u00f2 a football con alla Oregon State University dal 2012 al 2015. Fu scelto nel corso del terzo giro (79\u00ba assoluto) nel Draft NFL 2016 dai Philadelphia Eagles. Debutt\u00f2 come professionista nel nono turno contro i New York Giants. Disput\u00f2 la prima gara come titolare nella settimana 13 contro i Green Bay Packers e concluse la sua stagione da rookie con 9 presenze, 4 delle quali come partente."}
{"id": "6327441", "revid": "124123", "url": "https://it.wikipedia.org/wiki?curid=6327441", "title": "Ostane (figlio di Dario II)", "text": "Biografia.\nOstane ebbe un figlio di nome Arsame (o Arsane), che fu il padre dell'ultimo Gran Re di Persia, Dario III (\u2020 330 a. C.). Probabilmente Ostane fu anche il padre di Sisigambi, la madre di Dario III di Persia, che deve aver contratto un matrimonio tra fratellastri con Arsame. Quindi, allorch\u00e9 Artaserse III sal\u00ec al trono nel 358 a.C., per assicurarsi la sovranit\u00e0 massacr\u00f2 una gran quantit\u00e0 di membri della sua famiglia achemenide, che percepiva come potenziali concorrenti, tra i quali la sorella Atossa e uno dei suoi zii insieme a oltre un centinaio dei suoi figli e nipoti. Ciro era gi\u00e0 caduto dal 401 a.C. e poich\u00e9 Ossatre era stato probabilmente il suocero di Artaserse III, pu\u00f2 essere compreso insieme al defunto zio solo Ostane. E poich\u00e9 secondo Curzio Rufo Sisigambi aveva deplorato l'uccisione di ottanta dei suoi parenti stretti da parte di Artaserse III, cos\u00ec possono con loro esservi solo i figli dello zio assassinato del re, tra cui anche Ostane. Dei figli di Ostane devono essere stati considerati inoffensivi solo Arsame, Sisigambi e almeno un'altra figlia di Artaserse III, poich\u00e9 essi sopravvissero. Apparentemente essi erano vissuti lontano dalla corte del re ed erano privi d'influenza e quindi sfuggirono al massacro. Di questo parla anche la biografia di Dario III, che prima della sua ascesa al trono era vissuto in rapporti con il suo ceto e sotto Artaserse III doveva essere salito a fatica solo dalla modesta posizione di un corriere (\u1f00\u03c3\u03c4\u03ac\u03bd\u03b4\u03b7\u03c2) del re."}
{"id": "6327445", "revid": "729019", "url": "https://it.wikipedia.org/wiki?curid=6327445", "title": "Somua-Coder", "text": "Il Somua-Coder era un veicolo gettaponte francese, basato sullo scafo blindato del Somua MCL. Sperimentato negli anni precedenti alla seconda guerra mondiale, rimase allo stato di prototipo.\nStoria.\nNella seconda met\u00e0 degli anni trenta, la cavalleria dell'Arm\u00e9e de terre era alla ricerca di un veicolo gettaponte con portata superiore alle 20\u00a0t, capace di reggere il peso dei suoi nuovi carri Somua S35 e con una mobilit\u00e0 tale da seguirli sul campo di battaglia. La Soci\u00e9t\u00e9 Coder di Marsiglia venne incaricata nel 1937 di studiare un ponte lanciabile su interruzioni di 6 a 7 metri (o supra le linee di denti di drago stese per tutta la lunghezza della linea Sigfrido). Il gittaponte venne sviluppato, nel 1937-1938, su uno scafo semicingolato blindato derivato dal veicolo recupero carri Somua MCL; l'unico prototipo realizzato fu consegnato all'Arm\u00e9e nell'agosto 1939 per le prove sul campo, che si svolsero nell'autunno dello stesso anno. I test diedero esito positivo, ma l'invasione tedesca e la sconfitta del 1940 bloccarono i progetti di acquisizione. Stessa sorte ebbe il progetto di un'ulteriore evoluzione del veicolo, con ponte da 17\u00a0m, per un peso totale del sistema di 23 t.\nTecnica.\nTelaio.\nIl veicolo gettaponte era uno dei tanti derivati del trattore d'artiglieria Somua MCL 5. In particolare venne utilizzato il prototipo in versione recupero carri \"MSCL 6\"' (la S sta per \"Six\", sei cilindri): si trattava di un modello con motore esacilindrico MS23 da 105\u00a0hp, ottenuto per rialesaggio del MS22 (a sua volta versione a 6 cilindri del quadricilindrico M22 originale). Il telaio era basato su ruote anteriori sterzanti ammortizzate su balestre semiellittiche e treno di rotolamento Citro\u00ebn-K\u00e9gresse, con ruota motrice anteriore, ruota folle posteriore, 4 rulli portanti e due rulli reggicingolo su bilanciere.\nScafo.\nSul telaio originale venne realizzato uno scafo blindato, costituito da vano motore e vano equipaggio, realizzato in piastre corazzate in acciaio spesse da 5 a 10\u00a0mm, lievemente inclinate. La cabina era dotata di otto aperture protette da portelli: due sul parabrezza, uno su ciascuno dei due portelloni laterali e uno su ogni lato dell'abitacolo, pi\u00f9 due nella parte posteriore. Il cofano era anteriormente protetto da una griglia di aerazione e da tre fessure laterali di raffreddamento.\nSistema di sollevamento.\nNella parte posteriore del telaio era posizionato un controtelaio in lamiera rivettata, che supporta un tubolare; alle due estremit\u00e0 laterali del tubolare sono imperniati i vomeri di stabilizzazione, abbassati durante la manovra di lancio del ponte tramite due cilindri idraulici. Sullo stesso asse ruotava un robusto braccio triangolare, azionato da un robusto cilindro idraulico con asse longitudinale a quello del mezzo. Sull'estremit\u00e0 del braccio, manovrato da un quarto cilindro idraulico contenuto all'interno del braccio triangolare, si articolava infine un cono \"maschio\", il quale si inseriva in un cono \"femmina\" sulle due estremit\u00e0 del ponte. La pompa che azionava i quattro cilindri idraulici era connessa ad una presa di forza sulla scatola del cambio del mezzo ed era alimentata da uno speciale serbatoio per l'olio.\nPonte.\nIl ponte era composto da una sola sezione. Lungo 8,2\u00a0m e largo 2,2\u00a0m, era formato da due travi metalliche a sezione rettangolare, larghe 0,6\u00a0m, collegate da 7 traverse; le traverse alle due estremit\u00e0 portavano i coni \"femmina\". Il piano stradale era formato da travi, smussate alle estremit\u00e0 per facilitare salita e discesa. La portata nominale era di 20\u00a0t ma le prove eseguite dall'esercito dimostrarono che il ponte poteva sostenere il peso anche dei Char B1."}
{"id": "6327449", "revid": "1543377", "url": "https://it.wikipedia.org/wiki?curid=6327449", "title": "Vedran Janjetovi\u0107", "text": "Carriera.\nComincia la sua carriera nel Sydney United prima di passare alle giovanili del Sydney FC, dove conquista il titolo nazionale di categoria con delle solide prestazioni tra i pali.\nNel 2010, vorrebbe tornare al Sydney United vista la sua anzianit\u00e0 che non gli permetteva pi\u00f9 di essere convocato con le giovanili del Sydney FC, ma a causa di un grave problema neurologico al braccio sinistro deve rimanere a riposo forzato per un periodo di tempo.. Passa in prestito al Brisbane Roar per sostituire il secondo Griffin McMaster,senza fare neanche una presenza.\nMelbourne Heart.\nVedran Jamjerovi\u0107 passa in prestito al Melbourne Heart per 2 partite amichevoli contro la compagine americana del Colorado Rapids ed i sudcoreani del Busan Ipark.\nSydney FC.\nIl 18 giugno 2012 firma un contratto di 2 anni con gli \"Sky Blues\" e nonostante avesse richieste da altri club, incluso il Western Sydney Wanderers.\nFa il suo debutto il 2 dicembre 2012 all'Allianz Stadium non subendo reti nello 0-0 contro il Melbourne Heart.\nWestern Sydney Wanderers.\nIl 20 dicembre 2016 firma per 18 mesi con i rossoneri di Sydney."}
{"id": "6327451", "revid": "188116", "url": "https://it.wikipedia.org/wiki?curid=6327451", "title": "Battaglione alpini sciatori &quot;Monte Cervino&quot;", "text": ""}
{"id": "6327458", "revid": "1380731", "url": "https://it.wikipedia.org/wiki?curid=6327458", "title": "Sabrina's Secret Life", "text": ""}
{"id": "6327459", "revid": "74801", "url": "https://it.wikipedia.org/wiki?curid=6327459", "title": "Lucy Knoch", "text": "Biografia.\nQuarta di sei tra fratelli e sorelle, era figlia di un commerciante di ferramenta di Nashville, dove crebbe e studi\u00f2, imparando anche la danza. Lavor\u00f2 poi come modella in uno studio fotografico della citt\u00e0 e nel settembre del 1941 si spos\u00f2 con Michael Rose, ma divorzi\u00f2 tre anni dopo. Raccont\u00f2 poi che nel 1945 lei e la sorella Dorothy incontrarono casualmente a Tucson l'attrice Paulette Goddard che le invit\u00f2 a venirla a trovare negli studi Paramount di Hollywood. Fu cos\u00ec che ottenne un contratto.\nEsord\u00ec con un'apparizione in \"Gli amori di Susanna\", con Joan Fontaine e George Brent, e per il resto della sua carriera dovette limitarsi per lo pi\u00f9 a fugaci comparsate. Tra i film di qualit\u00e0 in cui figur\u00f2, si contano i noir \"La dalia azzurra\" (1946), con Alan Ladd e Veronica Lake, e \"Il tempo si \u00e8 fermato\", diretto da John Farrow, dalla trama molto originale per il tempo (1948) e interpretato da Charles Laughton e Ray Milland, col quale aveva gi\u00e0 interpretato \"La donna di quella notte\".\nNel 1951 e fino al 1955 inizi\u00f2 a interpretare una serie di 59 telefilm del \"The Red Skelton Show\" che le diedero popolarit\u00e0 presso il pubblico: in quel periodo interpret\u00f2 i suoi maggiori ruoli cinematografici in \"Ho sposato un pilota\" (1953) e soprattutto in \"La sete del potere\" (1954), con William Holden e Barbara Stanwyck. Lucy Knoch lasci\u00f2 il cinema nel 1957 con una particina in \"Il jolly \u00e8 impazzito\", di Charles Vidor.\nDopo aver divorziato dal primo marito, si era sposata nel 1945 con Nicholas Cancellieri, proprietario di una societ\u00e0 di autotrasporti, dal quale ebbe due figli. Lucy mor\u00ec nel 1990, a 67 anni."}
{"id": "6327461", "revid": "767487", "url": "https://it.wikipedia.org/wiki?curid=6327461", "title": "Kamoyapithecus hamiltoni", "text": "Il kamoyapiteco (Kamoyapithecus hamiltoni) \u00e8 un primate estinto, appartenente agli ominoidi. Visse nell'Oligocene superiore (circa 26 milioni di anni fa) e i suoi resti fossili sono stati ritrovati in Kenya. \u00c8 una delle scimmie antropomorfe pi\u00f9 antiche conosciute.\nDescrizione.\nQuesto animale \u00e8 noto solo per alcuni denti e parti delle mascelle, ed \u00e8 quindi molto difficile ricostruirne l'aspetto. Dal confronto con fossili pi\u00f9 completi di animali simili ma di epoca successiva (ad esempio \"Ekembo\" e \"Proconsul\"), si suppone che \"Kamoyapithecus\" avesse gi\u00e0 molte caratteristiche delle scimmie antropomorfe successive. \"Kamoyapithecus\" possedeva denti anteriori grandi e robusti; gli incisivi erano compressi lateralmente ma espansi dall'alto verso il basso. Grazie a un'analisi ai raggi X, si \u00e8 potuto determinare che i denti non erano dotati di uno spesso strato di smalto. \"Kamoyapithecus\" era inoltre dotato di canini grossi, diversi dai canini affusolati di scimmie pi\u00f9 antiche quali \"Aegyptopithecus\" e simili invece a quelli robusti di \"Ekembo\" e \"Proconsul\". \nClassificazione.\nI primi fossili di questo animale vennero scoperti nel 1948, durante una spedizione paleontologica in Kenya, nella zona di Lothidok. I fossili vennero descritti da C.T. Madden nel 1980, e vennero attribuiti a una nuova specie di \"Proconsul\" (P. hamiltoni). Solo nel 1995 studi condotti da Meave Leakey su questi e altri fossili rinvenuti nella stessa zona determinarono che questa specie era da attribuire a un genere a s\u00e9 stante, \"Kamoyapithecus\" appunto. Il nome generico \u00e8 in onore di Kamoya Kimeu, un famoso cercatore di fossili operante in Africa Orientale. \n\u00c8 difficile capire a quale gruppo di ominoidi appartenesse \"Kamoyapithecus\"; in ogni caso, le caratteristiche dentarie permettono di includerlo con una certa sicurezza tra le scimmie antropomorfe, rendendolo di fatto uno dei membri pi\u00f9 antichi del gruppo. I frammenti di \"Kamoyapithecus\" mostrano alcune affinit\u00e0 con altre scimmie antropomorfe africane di poco successive, come \"Afropithecus\", \"Morotopithecus\" e \"Proconsul\", ma non vi \u00e8 nessuna certezza riguardo alle parentele con queste forme. Un animale probabilmente simile \u00e8 \"Rukwapithecus\". \nPaleobiologia.\nSembra che \"Kamoyapithecus\" avesse una dieta simile a quella delle attuali scimmie antropomorfe, e che si nutrisse di frutti teneri, noci e semi. Gran parte dell'Africa, nel tardo Oligocene, era ricoperta infatti da dense foreste. "}
{"id": "6327462", "revid": "46291", "url": "https://it.wikipedia.org/wiki?curid=6327462", "title": "Anthurium beckii", "text": "Anthurium beckii \u00e8 una pianta della famiglia delle Aracee, endemica della Bolivia."}
{"id": "6327465", "revid": "1305772", "url": "https://it.wikipedia.org/wiki?curid=6327465", "title": "D'Onofrio", "text": ""}
{"id": "6327471", "revid": "287204", "url": "https://it.wikipedia.org/wiki?curid=6327471", "title": "Nazionale di pallacanestro femminile della Comunit\u00e0 degli Stati Indipendenti", "text": "La nazionale di pallacanestro femminile della Squadra Unificata, meglio conosciuta come nazionale di pallacanestro femminile della Comunit\u00e0 degli Stati Indipendenti, \u00e8 stata una selezione, nata nel 1992 dalla dissoluzione della nazionale dell'URSS, composta dalle migliori giocatrici delle squadre sportive dell'ex-Unione Sovietica.\n\u00c8 stata allenata da Evgenij Gomel'skij.\nStoria.\nSi \u00e8 formata per partecipare in forma unificata ai Giochi della XXV Olimpiade di Barcellona, dove ha vinto l'oro.&lt;br&gt;\nLa squadra consisteva di atlete di tutte le ex-repubbliche sovietiche, ad eccezione dei Paesi Baltici e della Georgia, che non entr\u00f2 nella CSI fino al 1993.&lt;br&gt;\nUn'esperienza simile si era avuta dal 1956 al 1964 per le squadre della Germania Est e Germania Ovest che parteciparono come Squadra Unificata Tedesca."}
{"id": "6327515", "revid": "767487", "url": "https://it.wikipedia.org/wiki?curid=6327515", "title": "Eternal Sphere", "text": "Eternal Sphere \u00e8 un EP del gruppo australiano Beaches pubblicato il 1 dicembre del 2010 dall'etichetta discografica Mexican Summer.\nIl disco.\nIl disco \u00e8 la loro prima pubblicazione americana ed \u00e8 una edizione limitata contenente due brani (\"In A While\" e \"Halve\") presi, invece, dalla loro pubblicazione australiana, Beaches 7\", una remastered di \"Eternal Sphere\" e una jam, \"New Knowledge\"."}
{"id": "6327517", "revid": "709406", "url": "https://it.wikipedia.org/wiki?curid=6327517", "title": "Dietilenglicole", "text": ""}
{"id": "6327518", "revid": "1543377", "url": "https://it.wikipedia.org/wiki?curid=6327518", "title": "Villagr\u00e1n (Guanajuato)", "text": "Villagr\u00e1n \u00e8 una citt\u00e0 dello stato di Guanajuato, nel Messico centrale, capoluogo dell'omonima municipalit\u00e0.\nLa municipalit\u00e0 conta 55.782 abitanti (2010) e ha un'estensione di 125,4\u00a0km\u00b2."}
{"id": "6327526", "revid": "247222", "url": "https://it.wikipedia.org/wiki?curid=6327526", "title": "Hand On the Torch", "text": "Hand On the Torch \u00e8 il primo album in studio del gruppo musicale britannico Us3, pubblicato il 16 novembre 1993 dalla Blue Note.\nDescrizione.\nL'album \u00e8 stato prodotto da Mel Simpson e Geoff Wilkinson, che firmano tutti i brani insieme ad altri autori."}
{"id": "6327527", "revid": "599013", "url": "https://it.wikipedia.org/wiki?curid=6327527", "title": "Elof Ahrle", "text": ""}
{"id": "6327529", "revid": "2121138", "url": "https://it.wikipedia.org/wiki?curid=6327529", "title": "Nave del tesoro", "text": "La nave del tesoro (in cinese: \u5bf6\u8239/\u5b9d\u8239; trascrizione: b\u01ceochu\u00e1n) fu un peculiare tipo di vascello ligneo facente parte della flotta dell'ammiraglio cinese Zheng He, che guid\u00f2 sette spedizioni agli inizi del XV secolo, durante la dinastia Ming. \nQueste navi divennero famose per le loro notevoli dimensioni, specie considerando che si trattava di vascelli di legno: le maggiori avrebbero avuto una lunghezza di 137 metri ed una larghezza di 55 metri, ovvero almeno il doppio dei contemporanei vascelli europei. Lo storico e sinologo britannico Joseph Needham afferm\u00f2 nella sua opera \"Science and Civilisation in China\" che le navi fossero lunghe tra i 120 e i 180 metri \u2014 quindi pi\u00f9 grandi della Tessarakonteres, una nave greca del III\u00b0 secolo A.C., che stando alle fonti misurava 128 metri. Queste dimensioni sono state a lungo dibattute sia per quanto concerne l'affidabilit\u00e0 delle fonti, sia in ambito ingegneristico; alcuni esperti hanno affermato che le navi difficilmente avrebbero potuto superare i 61\u201376 metri o che eventualmente esse potessero essere state usate solo nelle acque relativamente calme del Fiume Azzurro. Sebbene un presunto timone di una nave del tesoro sia stato ritrovato nei pressi di Nanchino, le sue dimensioni sarebbero comparabili a quelli utilizzati in alcune navi mercantili degli anni '30 lunghe 60 metri.\nFonti.\nL'analisi moderna di questo tipo di navi si basa sulla conoscenza empirica e teoretica delle limitazioni tecniche delle navi a vela di legno, antichi scritti cinesi e dai racconti dei viaggiatori europei che visitarono la Cina in quel periodo. Vi \u00e8 un dibattito tra gli storici su come andrebbero interpretati gli scritti: alcuni sostengono che queste navi sarebbero comparse una prima volta durante la dinastia Song (960\u20131279). Gli studi moderni della forma e struttura di questi vascelli prendono spunto dal \"Tian Fei Jing\" (\"Il Culto della Sposa Celeste\") e dal \"Wubei Zhi\" (\"Trattato sugli Equipaggiamenti Militari\").\nPrendendo per buone le fonti, le navi del tesoro di Zheng He erano indubbiamente enormi, con nove alberi e 4 ponti capaci di ospitare oltre 500 passeggeri, oltre ad un importante carico di merci. Marco Polo e Ibn Battuta nelle loro opere raccontano di gigantesche navi plurialberate che trasportavano 500 o 1000 persone. Niccol\u00f2 Da Conti, contemporaneo di Zheng He, fu testimone oculare delle navi mentre si trovava nel Sud-Est Asiatico, riferendo di aver avvistato \"giunche con 5 alberi di circa 2000 tonnellate di stazza\". La flotta di Zheng He comprendeva circa 300 navi, tra cui 62 navi del tesoro, alcune delle quali si diceva fossero di 137\u00a0metri di lunghezza e 55\u00a0metri di larghezza. Altre fonti invece affermano che alcune navi potessero raggiungere addirittura i 180\u00a0metri di lunghezza. A bordo vi erano circa 2800 persone, tra i quali nostromi, esploratori, marinai, medici, operai e soldati. Alcuni scritti riferiscono che la flotta di Zheng He abbia viaggiato per lunghe distanze, raggiungendo anche l'Africa orientale.\nDescrizione.\nLe navi del tesoro avrebbero avuto una lunghezza di 44 \"zhang\" (unit\u00e0 di misura corrispondente a circa 3,2 metri) e 4 \"chi\" (circa 30 centimetri), per un totale di 444 \"chi\" (circa 148 metri): la ridondanza del numero 4 andrebbe ricollegata al fatto che esistono 4 punti cardinali, 4 stagioni e 4 virt\u00f9 essenziali, pertanto avrebbe avuto un ruolo benaugurante.\nLa stabilit\u00e0 era garantita dalla forma a V dello scafo, dalla lunga chiglia e dalla considerevole zavorra. La chiglia era formata da assi di legno unite assieme da cerchi di ferro. A prua sarebbero stati presenti dei forami che durante il mare mosso avrebbero causato l'entrata di acqua durante il beccheggio anteriore, diminuendo tuttavia la turbolenza causata dalle onde. Inoltre vi erano delle ancore lungo i lati della nave per incrementarne la stabilit\u00e0; a poppa erano appese due ancore di 2,5 metri pesanti 450 chilogrammi e utilizzate per ancoraggi in alto mare.\nLe navi del tesoro avevano nove alberi sfalsati e dodici vele quadrate, che ne aumentavano la velocit\u00e0. Possedevano 24 cannoni di bronzo fuso con una portata massima di 240-275 metri.\nLe navi del tesoro erano considerate navi di lusso, piuttosto che navi da guerra. Come tali, esse mancavano dei soppalchi tipici di altre navi da battaglia cinesi.\nDestino.\nZheng He torn\u00f2 dai suoi viaggi trovando in patria un nuovo imperatore, la cui corte era disinteressata, se non ostile, al proseguimento delle sue avventure navali.\nDopo i viaggi di Zheng He, le navi del tesoro vennero dismesse, e rimasero ormeggiate nei porti fino ad iniziare a decomporsi. Alcuni suggeriscono che l'imperatore ordin\u00f2 che le navi e i loro registri venissero bruciati, anche se informazioni precise sulla loro sorte non sono note.\nRepliche.\nLa storia delle navi del tesoro ha catturato l'immaginazione popolare, sia in Cina che in Occidente.\nNel 2006 venne annunciata la costruzione di una replica che avrebbe dovuto essere completata in occasione dei Giochi Olimpici di Pechino del 2008. Attualmente la replica \u00e8 in mostra statica presso Nanchino."}
{"id": "6327531", "revid": "132266", "url": "https://it.wikipedia.org/wiki?curid=6327531", "title": "Ammutinamento del Velos", "text": ""}
{"id": "6327533", "revid": "767487", "url": "https://it.wikipedia.org/wiki?curid=6327533", "title": "She Beats", "text": "She Beats \u00e8 il secondo album in studio del gruppo australiano Beaches pubblicato nel 2013 dall'etichetta discografica Chapter Music."}
{"id": "6327534", "revid": "102034004", "url": "https://it.wikipedia.org/wiki?curid=6327534", "title": "Fondagno", "text": "Fondagno \u00e8 una frazione del comune di Pescaglia (Lucca), si trova sul lato destro del torrente Pedogna.\nIl paese nacque come borgo castellano, e di un antico castello c'\u00e8 ricordo in un documento dell'897.\nLa chiesa primitiva, col nome di San Michele di Fondagno, figura negli estimi del 1260 e del 1387. Era una piccola costruzione romanica, che sembra sia stata consacrata da San Anselmo, vescovo di Lucca. Nel corso dei secoli la chiesa ha sub\u00ecto numerosi restauri e modifiche. Vi sono conservati preziosi arredi e dipinti.\nIl campanile \u00e8 decorato nella parte superiore da eleganti archetti pensili e sulla sommit\u00e0 da quattro ariose bifore."}
{"id": "6327537", "revid": "124123", "url": "https://it.wikipedia.org/wiki?curid=6327537", "title": "Zinaida Aksentyeva", "text": "Si \u00e8 laureata a Odessa nel 1924. Tra i suoi studi vi sono stati quelli sulla ricerca del centro della Terra. Nei primi anni '50 divenne direttore dell'Osservatorio di Poltava, citt\u00e0 in cui \u00e8 deceduta all'et\u00e0 di 68 anni nel 1969. \nHa un cratere di Venere a lei dedicato."}
{"id": "6327543", "revid": "114211954", "url": "https://it.wikipedia.org/wiki?curid=6327543", "title": "Olive Ann Alcorn", "text": "Biografia.\nDiplomata in una scuola di danza di St. Maries, nell'Idaho, si dedic\u00f2 al teatro ed esord\u00ec al cinema nel 1919 con un cortometraggio di Charlie Chaplin, \"L'idillio nei campi\", seguito da \"The Long Arm of Mannister\", con Henry B. Walthall e Helene Chadwick. Fu anche modella per uno studio fotografico di San Francisco. Un altro film importante che la vide tra gli interpreti fu \"Il fantasma dell'Opera\" di Rupert Julian.\nOlive Ann Alcorn scomparve dalle scene cinematografiche e teatrali dopo il 1925. Fu sposata due volte e mor\u00ec a Los Angeles nel 1972."}
{"id": "6327544", "revid": "287204", "url": "https://it.wikipedia.org/wiki?curid=6327544", "title": "McCool (disambigua)", "text": ""}
{"id": "6327546", "revid": "86826758", "url": "https://it.wikipedia.org/wiki?curid=6327546", "title": "John Weelman di Terranova", "text": ""}
{"id": "6327589", "revid": "1186766", "url": "https://it.wikipedia.org/wiki?curid=6327589", "title": "Habakuk", "text": ""}
{"id": "6327592", "revid": "1186766", "url": "https://it.wikipedia.org/wiki?curid=6327592", "title": "Abundancia", "text": ""}
{"id": "6327593", "revid": "1186766", "url": "https://it.wikipedia.org/wiki?curid=6327593", "title": "Abbondazia", "text": ""}
{"id": "6327595", "revid": "123360966", "url": "https://it.wikipedia.org/wiki?curid=6327595", "title": "Raffaella Corcione Sandoval", "text": "Biografia.\nTrascorre la sua infanzia a Caracas, fino al 1957, anno in cui la sua famiglia si trasferisce in Italia a causa della rivoluzione politica. Dopo circa una decina di anni torna in Venezuela dove studia nella Scuola d'Arte Studios Sancho, nella capitale. Tornata in Italia, nel 1971 sposa Tito Luccichenti, figlio dell'architetto Amedeo Luccichenti, noto collezionista d'arte romano, con cui vive a Roma un periodo fortemente formativo tra aste e gallerie. Nel 1973 ottiene l'annullamento dalla Sacra Rota. Tornata a Napoli, l'armatore Achille Lauro, grande amico di suo padre, deceduto nel 1968, presidente in carica della SSCN, diventato suo tutore, appoggia la sua carriera artistica. \u00c8 stata allieva di Novella Parigini e Emilio Maria Avitabile.\nEsordisce in una mostra personale svoltasi a Napoli presso il \u201dCircolo della Stampa\u201d nel 1975. Dal 1976 al 1982 partecipa al Concorso Internazionale di Pittura presso la Cappella Palatina di Santa Barbara/Maschio Angioino (Napoli), nella stessa sede, alla Mostra Regionale d'Arti Figurative ottenendo ampi consensi. Sposa, nel 1975 e secondo il rito Ortodosso, un giovane ed ufficiale medico di nazionalit\u00e0 Greca, Costantino Maurodopulos, dalla cui unione nasceranno tre figlie. Il fortissimo dolore per la perdita della seconda bambina l'avvia ad un percorso spirituale che partito da una fase teologica, frequentando il triennio di specializzazione presso la Pontificia Facolt\u00e0 Teologica dell'Italia Meridionale della Sezione San Luigi (Napoli), giunse, grazie ad innumerevoli viaggi in India, all'approfondimento del pensiero filosofico orientale, e all'incontro con Sri Sathya Sai Baba, suo maestro spirituale, fondando a Napoli nel 1992 il primo \u201cCentro Sai Baba\u201d. \nDal 1985 al 1998 decide di non esporre pi\u00f9 pubblicamente pur continuando la sua attivit\u00e0 artistica, diventando inoltre Stilista di Moda e Grafica Pubblicitaria. Riprende ad esporre, con la mostra personale \u201cVisioni\u201d, presso l\u2019associazione culturale Omega-Alfa (Roma 1998) e partecipa a innumerevoli manifestazioni culturali, mostre personali e collettive. Per l\u2019artista, il millennio si apre con il progetto Dia-Logos nato dopo la tragedia dell'11 settembre 2001 che comprende una serie di 11 mostre itineranti basate sul Dualismo degli Opposti, di cui al momento sono stati realizzati quattro eventi, \u201cL\u2019Armonia\u201d presso La Casina Pompeiana 2001 (Napoli) \u201cLe Pezze dell\u2019anima\u201d presso La Cappella di Villa Rufolo 2002 (Ravello) \u201cLa Danza Cosmica\u201d presso La Reggia di Caserta 2003 e \u201cLa Quarta Dimensione\u201d presso il Museo Mida e le Grotte dell'Angelo 2004 ( Pertosa).\nNel 2003 la sua opera \u201cCenacolo Concettuale\u201d composta da 13 tavolette, viene donata e rimane in esposizione permanente presso la pinacoteca del Duomo di Ravello. Nel 2004 la sua opera \u201cAlleanza Kosmica\u201d composta da 9 pannelli, viene consegnata al Custode Padre Vincenzo Coli per la pinacoteca del Sacro Convento di Assisi, in veste di membro attivo dell\u2019Associazione Culturale \u201cIl Mandir della Pace\u201d.\nNel 2005, presso il Complesso Monumentale Archeologico San Pietro a Corte (Salerno), espone l'opera scultorea in tessuto cristallizzato, tecnica di sua invenzione, dal titolo \" La Sindone Partenopea\", evento sponsorizzato dalla Sovrintendenza e dal Ministero per i beni e le attivit\u00e0 culturali, esposta in seguito nel biennio successivo a Torino presso il Filatoio di Caraglio nella grande mostra internazionale \u201cIl Velo\u201d curata da Andrea Busto. Nel 2014 mostra personale \u201cLa Maddalena di Proust\u201d presso il complesso Monumentale \u201cCertosa di San Lorenzo \u201c Padula SA. La sua ultima personale \u201cOrcalumis Vitae\u201d nel 2015 / 2016 presso La Casina delle Civette, Musei di Villa Torlonia Roma."}
{"id": "6327596", "revid": "1186766", "url": "https://it.wikipedia.org/wiki?curid=6327596", "title": "Abundantius", "text": ""}
{"id": "6327597", "revid": "1186766", "url": "https://it.wikipedia.org/wiki?curid=6327597", "title": "Abundancjusz", "text": ""}
{"id": "6327598", "revid": "1186766", "url": "https://it.wikipedia.org/wiki?curid=6327598", "title": "Abodancij", "text": ""}
{"id": "6327601", "revid": "1186766", "url": "https://it.wikipedia.org/wiki?curid=6327601", "title": "Chabhaqquq", "text": ""}
{"id": "6327602", "revid": "1573940", "url": "https://it.wikipedia.org/wiki?curid=6327602", "title": "Geophaps plumifera", "text": "Il piccione dello spinifex (Geophaps plumifera ) \u00e8 un uccello appartenente alla famiglia Columbidae endemico dell'Australia.\nDescrizione.\nIl piccione dello spinifex misura circa 22 cm di lunghezza. Il piumaggio ha una colorazione sulle tonalit\u00e0 del bruno cannella e presenta diverse parti bianche, grigie e nere che formano disegni a barre sul dorso. La pelle intorno all'occhio \u00e8 nuda e di colore rosso carnicino. Sul capo \u00e8 presente una caratteristica e vistosa cresta di piume dalla forma appuntita. Ali e coda sono corte e la postura \u00e8 eretta. La specie non presenta dimorfismo sessuale.\nBiologia.\nSi nutre di semi e insetti. Nidifica sul terreno, spesso vicino a un cespuglio di \"Triodia\", un genere di graminacee australiane localmente note come \"spinifex\"; il nido \u00e8 costituito da una semplice depressione foderata di rametti.\nDistribuzione e habitat.\n\u00c8 diffuso nelle zone aride dell'Australia settentrionale e centrale. \nVive in habitat aridi e semiaridi. Predilige ambienti con abbondanza di cespugli di \"Triodia\" spp.\nTassonomia.\nSono state descritte tre sottospecie:"}
{"id": "6327603", "revid": "729019", "url": "https://it.wikipedia.org/wiki?curid=6327603", "title": "Gerard Broadmead Roope", "text": "Biografia.\nNacque a Taunton, nel Somerset, il 13 marzo 1905, e si arruol\u00f2 volontario nella Royal Navy come Allievo ufficiale nel corso del 1925. Fu promosso Sub-Lieutenant il 30 dicembre 1925, Lieutenant il 30 settembre 1927 e Lieutenant Commander il 30 settembre 1935. Il 22 luglio 1938 assunse il comando del cacciatorpediniere \"Glowworm\", che mantenne anche dopo lo scoppio della seconda guerra mondiale.\nCon l\u2019invasione della Danimarca e della Norvegia (Operazione Weser\u00fcbung) a partire dal 5 aprile 1940 fu impegnato in azione contro le forze navali tedesche nel Mare di Norvegia. in missione di scorta all\u2019incrociatore da battaglia \"Renown\". Il giorno 6 mentre stava effettuando un\u2019operazione di minamento delle acque norvegesi (Operazione Wilfred), a causa del mare grosso l\u2019unit\u00e0 perse un uomo caduto in acqua, e ricevette il permesso dal \"Renown\" di attardarsi a cercarlo, allontanandosi cos\u00ec dal gruppo principale.\nL'8 aprile il \"Glowworm\" (1.345 tonnellate) impegn\u00f2 combattimento contro due cacciatorpediniere nemici, il \"Bernd von Arnim\" e il \"Hans L\u00fcdemann\", mentre navigava verso il Vestfjorden norvegese. Dopo che una delle navi nemiche fu colpita, entrambe abbandonarono l\u2019azione e si ritirarono verso nord. Pur consapevole del fatto che le unit\u00e0 nemiche stavano cercando di attirarlo verso le navi tedesche pi\u00f9 grosse, il \"Glowworm\" si gett\u00f2 all\u2019inseguimento, e ben prest\u00f2 individu\u00f2 l'incrociatore pesante \"Admiral Hipper\". Dopo aver lanciato il segnale radio di scoperta alla Home Fleet il \"Glowworm\" impegn\u00f2 combattimento contro l'incrociatore lanciando una cortina fumogena per nascondersi, e tentando di portarsi a distanza utile per il lancio dei siluri, ma fu subito inquadrato dal pezzi da 203\u00a0mm dell\u2019incrociatore tedesco. Uscito dal fumo il cacciatorpediniere inglese fu centrato dai cannoni da 105\u00a0mm, ma lanci\u00f2 una salva di siluri che andarono a vuoto per la riuscita contromanovra del comandante tedesco. Virato di bordo per lanciare i siluri dall\u2019altro impianto la nave inglese fu nuovamente centrata dai colpi da 203 ed incendiata.\nCon solo tre cannoni in grado di sparare il cacciatorpediniere inglese speron\u00f2 con successo l'incrociatore in un ultimo gesto di sfida, danneggiandolo lungo la fiancata nella vicinanze della prua. Il \"Glowworm\" fu nuovamente colpito ed affond\u00f2, capovolgendosi, alle 10.24 con la perdita di 109 uomini dell'equipaggio. I sopravvissuti furono un ufficiale e 30 marinai, raccolti cavallerescamente dall\u2019'\"Admiral Hipper\", che a causa dei danni riportati dovette riparare dapprima a Trondheim, e per and\u00f2 in bacino di carenaggio per due settimane.\nIl comandante dell'\"Admiral Hipper\", Kapit\u00e4n zur See Hellmuth Heye, scrisse personalmente alle autorit\u00e0 britanniche attraverso la Croce Rossa, raccomandando assegnazione della Victoria Cross al comandante del cacciatorpediniere inglese che si era battuto cos\u00ec coraggiosamente contro una nave da guerra molto pi\u00f9 potente. Dopo aver sentito le testimonianze di alcuni membri dell\u2019equipaggio del \"Glowworm\" sopravvissuti, l\u2019alta onorificenza gli fu concessa il 10 luglio 1945, e consegnata alla vedova e al figlio durante un\u2019apposita cerimonia avvenuta il 12 febbraio 1946 a Buckingham Palace dal Re Giorgio VI. L\u2019onorificenza non \u00e8 attualmente esposta al pubblico, ma fa parte di una collezione privata.\nNei media.\nIl romanzo \"Battle of the April Storm\" di Larry Forrester, di basa sul duello tra il \"Glowworm\" e l'\"Admiral Hipper\". I personaggi, tra cui il capitano del \"Glowworm\", sono di fantasia, ma la storia racconta di una nave sfortunata che si riscatta nell\u2019ultima eroica azione compiuta, accomunando fraternamente tutti i marinai della nave, cos\u00ec come quelli nemici."}
{"id": "6327604", "revid": "1186766", "url": "https://it.wikipedia.org/wiki?curid=6327604", "title": "Abundio", "text": ""}
{"id": "6327605", "revid": "1186766", "url": "https://it.wikipedia.org/wiki?curid=6327605", "title": "Bondo (nome)", "text": ""}
{"id": "6327607", "revid": "1186766", "url": "https://it.wikipedia.org/wiki?curid=6327607", "title": "Abondia", "text": ""}
{"id": "6327609", "revid": "1186766", "url": "https://it.wikipedia.org/wiki?curid=6327609", "title": "Abundia", "text": ""}
{"id": "6327611", "revid": "1186766", "url": "https://it.wikipedia.org/wiki?curid=6327611", "title": "Abundi", "text": ""}
{"id": "6327612", "revid": "1186766", "url": "https://it.wikipedia.org/wiki?curid=6327612", "title": "Abondius", "text": ""}
{"id": "6327613", "revid": "1186766", "url": "https://it.wikipedia.org/wiki?curid=6327613", "title": "Abundus", "text": ""}
{"id": "6327614", "revid": "1186766", "url": "https://it.wikipedia.org/wiki?curid=6327614", "title": "Abondi", "text": ""}
{"id": "6327616", "revid": "1354930", "url": "https://it.wikipedia.org/wiki?curid=6327616", "title": "Giro del Piemonte 1957", "text": "Il Giro del Piemonte 1957, quarantottesima edizione della corsa, si svolse il 12 maggio 1957 su un percorso di 240\u00a0km. La vittoria fu appannaggio dell'italiano Silvano Ciampi, che complet\u00f2 il percorso in 6h00'00\", precedendo i connazionali Giuliano Michelon e Giacomo Fini.\nSul traguardo di Torino 60 ciclisti, su 103 partiti dalla medesima localit\u00e0, portarono a termine la competizione. "}
{"id": "6327617", "revid": "1186766", "url": "https://it.wikipedia.org/wiki?curid=6327617", "title": "Abundius", "text": ""}
{"id": "6327618", "revid": "1005847", "url": "https://it.wikipedia.org/wiki?curid=6327618", "title": "Elezioni generali in Kenya del 2002", "text": "Le elezioni presidenziali in Kenya del 2002 si tennero il 27 dicembre; videro la vittoria di Mwai Kibaki, espressione della National Rainbow Coalition, che sconfisse Uhuru Kenyatta, esponente dell'Unione Nazionale Africana del Kenya."}
{"id": "6327620", "revid": "1186766", "url": "https://it.wikipedia.org/wiki?curid=6327620", "title": "Abundiusz", "text": ""}
{"id": "6327621", "revid": "767487", "url": "https://it.wikipedia.org/wiki?curid=6327621", "title": "Ala'a Babiker", "text": "Carriera.\nClub.\nHa giocato dal 2003 al 2006 all'Al-Hilal Omdurman, con cui ha vinto quattro volte il campionato e una Sudan Cup. Nel 2007 si \u00e8 trasferito all'Al-Merreikh, con cui ha vinto un campionato e due Sudan Cup Nel 2009 viene acquistato dall'Al Nil.\nNazionale.\nHa debuttato in Nazionale nel 2004. Ha giocato con la Nazionale fino al 2011."}
{"id": "6327623", "revid": "1186766", "url": "https://it.wikipedia.org/wiki?curid=6327623", "title": "Ab\u00f4ndio", "text": ""}
{"id": "6327624", "revid": "1186766", "url": "https://it.wikipedia.org/wiki?curid=6327624", "title": "Avundij", "text": ""}
{"id": "6327625", "revid": "124123", "url": "https://it.wikipedia.org/wiki?curid=6327625", "title": "J. Walter Christie", "text": "Le prime realizzazioni dell'inventore J.W.Christie, risalgono al 1915-16, non riguardavano propriamente i carri armati, ma i cannoni semoventi. Questa prima esperienza fu un insuccesso. Tuttavia non si scoraggi\u00f2, l'anno successivo mise in cantiere un nuovo modello che fu ordinato in 4 esemplari era il mark VI, questo fu il capostipite di tutti i veicoli, poteva raggiungere i 26\u00a0km/orari. Visto lo scarso interesse dell'esercito statunitense verso i suoi semoventi, decise nel 1919 di dedicarsi alla costruzione di un carro armato.Gliene fu commissionato un prototipo, che sul campo prove di Aberdeen nel novembre dello stesso anno si dimostr\u00f2 meccanicamente inferiore al semovente sul cui scafo si basava. L'idea di base di Christie era che le ruote portanti dei suoi carri erano in grado, una volta eliminati i cingoli di viaggiare su strada a velocit\u00e0 molto elevate. Il carro fu presentato il 4 ottobre del 1930 fu presentato agli allora maggiore Patton e al tenente colonnello Chaffee, il carro raggiunse su strada (su ruote) la velocit\u00e0 di 112\u00a0km/ora e ben 48\u00a0km/ora su cingoli. La commissione richiese l'immediata adozione. Questo sistema (ruote di grande diametro) che svolgevano la doppia funzione di ruota portante e di rinvio fu adottata per molto tempo dai carri russi, come ad esempio il T34 usato durante la 2WW, anche la cecoslovacca Skoda aveva un carro con sistema Christie, gli inglesi avevano il carro Crusader III che utilizzava il sistema Christie. Poi questo sistema \u00e8 stato praticamente abbandonato."}
{"id": "6327626", "revid": "765341", "url": "https://it.wikipedia.org/wiki?curid=6327626", "title": "Fudbalski Klub Sarajevo 2014-2015", "text": "Questa voce raccoglie le informazioni riguardanti il Fudbalski Klub Sarajevo nelle competizioni ufficiali della stagione 2014-2015."}
{"id": "6327627", "revid": "1406043", "url": "https://it.wikipedia.org/wiki?curid=6327627", "title": "Alaa Babiker", "text": ""}
{"id": "6327630", "revid": "46291", "url": "https://it.wikipedia.org/wiki?curid=6327630", "title": "Roystonea", "text": "Roystonea \u00e8 un genere di palme della sottofamiglia Arecoideae. \u00c8 l'unico genere della trib\u00f9 Roystoneae.\nTassonomia.\nIl genere comprende le seguenti specie:"}
{"id": "6327631", "revid": "1782831", "url": "https://it.wikipedia.org/wiki?curid=6327631", "title": "Fudbalski Klub Sarajevo 2013-2014", "text": "Questa voce raccoglie le informazioni riguardanti il Fudbalski Klub Sarajevo nelle competizioni ufficiali della stagione 2013-2014."}
{"id": "6327632", "revid": "110157", "url": "https://it.wikipedia.org/wiki?curid=6327632", "title": "Campionati europei di canottaggio 1897", "text": "I Campionati europei di canottaggio 1897 si disputarono a Pallanza (Italia) e furono la V edizione dei Campionati europei di canottaggio.\nProgramma.\nLe quattro gare si svolsero nella giornata dell'8 settembre 1897."}
{"id": "6327634", "revid": "21880", "url": "https://it.wikipedia.org/wiki?curid=6327634", "title": "Roystoneinae", "text": ""}
{"id": "6327640", "revid": "1186766", "url": "https://it.wikipedia.org/wiki?curid=6327640", "title": "Abb\u00f3", "text": ""}
{"id": "6327641", "revid": "1186766", "url": "https://it.wikipedia.org/wiki?curid=6327641", "title": "Ab\u00f3", "text": ""}
{"id": "6327643", "revid": "1186766", "url": "https://it.wikipedia.org/wiki?curid=6327643", "title": "Abbon", "text": ""}
{"id": "6327644", "revid": "599013", "url": "https://it.wikipedia.org/wiki?curid=6327644", "title": "Mugahid Ahmed Mohamed", "text": "Carriera.\nClub.\nHa giocato per nove anni, fra il 1999 e il 2005, all'Al-Hilal Omdurman, con cui ha vinto tre volte il campionato e una volta la Sudan Cup. Nel 2006 ha giocato al Jazeerat Al-Feel. Nel 2007 \u00e8 stato acquistato dall'Al-Merreikh, in cui ha militato fino al 2009, anno in cui si \u00e8 ritirato.\nNazionale.\nHa debuttato in Nazionale nel 2000. Ha giocato con la Nazionale fino al 2009."}
{"id": "6327645", "revid": "767487", "url": "https://it.wikipedia.org/wiki?curid=6327645", "title": "Hello, My Name Is Doris", "text": "Hello, My Name Is Doris \u00e8 un film del 2015 diretto da Michael Showalter.\nIl film \u00e8 un adattamento del cortometraggio del 2011 \"Doris &amp; The Intern\" scritto e diretto da Laura Terruso, co-autrice della sceneggiatura assieme a Showalter. Protagonista della pellicola \u00e8 Sally Field, che interpreta un'eccentrica sessantenne attratta da un suo giovane collega. Fanno parte del cast anche Max Greenfield, Beth Behrs, Wendi McLendon-Covey, Stephen Root, Elizabeth Reaser e Tyne Daly.\nTrama.\nDoris Miller \u00e8 una timida ed eccentrica sessantenne, che vive da sola in seguito alla morte della madre, con la quale ha vissuto per tutta la vita. Al funerale, suo fratello Todd e sua moglie cercano di convincerla a vendere la casa e a sbarazzarsi di tutti gli oggetti che negli anni ha accumulato. Nonostante un disturbo di accumulo, Doris vive una vita ordinaria fatta di lavoro, che raggiunge quotidianamente con il traghetto, e le serate con la sua unica amica Roz. Un giorno sul posto di lavoro incontra il neo-assunto John Fremont, molto pi\u00f9 giovane di lei, di cui si infatua subito. Spinta dai video di auto-miglioramento del motivatore Willy Williams, Doris decide di conoscerlo a tutti i costi. La donna estremamente impacciata non riesce ad attirare l'attenzione del giovane collega, cos\u00ec chiede l'aiuto di Vivian, la nipote di Roz, che crea un falso profilo su Facebook per avere informazioni su di lui. Scopre che ama un gruppo elettropop e che sta progettando di partecipare ad un concerto imminente, acquista un CD della band e riesce ad ottenere l'attenzione di John. I due si incontrano al concerto e passano la serata assieme, parlando e confidandosi sulle proprie situazioni sentimentali. John le dice che lui e la sua ragazza si sono da poco lasciati, mentre Doris rivela che \u00e8 stata impegnata in passato, ma quando il suo fidanzato ha accettato un lavoro in Arizona non ha potuto seguirlo per prendersi cura di sua madre. I due si salutano e John le d\u00e0 un bacio della buonanotte, facendo innamorare Doris ancora di pi\u00f9.\nNei giorni successivi Doris vede John distratto e scopre che sta frequentando una ragazza di nome Brooklyn. Anche se Brooklyn si rivela accogliente e perfetta per John, Doris \u00e8 devastata e dopo una notte di alcol, in un impeto di rabbia, posta un commento su Facebook utilizzando il suo profilo falso. La mattina dopo suo fratello Todd si presenta a casa con una terapeuta per aiutare la sorella a buttare un po' di oggetti inutili, ma quando sua cognata si intromette, Doris irritata caccia tutti da casa sua. Todd si dice deluso dal suo comportamento, ma Doris gli rinfaccia di essere stato assente quando la loro madre aveva bisogno di aiuto e che per questo lei si \u00e8 preclusa tante opportunit\u00e0 nella sua vita. Sul posto di lavoro, Doris assiste ad un litigio tra John e Brooklyn a causa del suo commento sul social network. Dopo il lavoro, John le racconta che si sono lasciati e invita Doris a passare il giorno del ringraziamento con i suoi amici. Lei accetta e quando lui le chiede se \u00e8 interessata ad uscire con un uomo pi\u00f9 giovane, presume che \u00e8 interessato a lei.\nLa sua amica Roz tenta di metterla in guardia, dicendole che sta facendo un enorme errore, ma Doris si rifiuta di ascoltarla. Si veste e va alla festa del ringraziamento a casa di John. Durante la festa Doris dice a John che deve parlargli e quando sono finalmente soli in camera da letto, la donna si dichiara al giovane ammettendo di essere innamorata di lui e di essere la responsabile del post che ha portato Brooklyn a lasciarlo. Sconvolto, John respinge Doris, che si giustifica dicendo di aver agito spinta dall'amore per lui. Doris chiede a John cosa intendeva quando gli ha chiesto se era interessata ad uscire con un uomo pi\u00f9 giovane e il ragazzo le dice che voleva fargli conoscere suo zio, di dieci anni pi\u00f9 giovane, anche lui invitato alla festa. Doris affranta se ne va e trova conforto nell'amica Roz.\nDoris decide di prendere in mano la sua vita, chiama la terapista per aiutarla a svuotare casa sua e decide di licenziarsi. Al suo ultimo giorno di lavoro, Doris e John si lasciano in buoni rapporti e quando la donna va verso l'ascensore, John la chiama per nome e corre da lei, dichiarandole il suo interesse per lei e la volont\u00e0 di iniziare una sincera relazione con lei. Quando si baciano si rivela essere l'ennesima fantasia di Doris. In realt\u00e0, entra da sola nell'ascensore e dopo un attimo di esitazione John la chiama per nome e corre verso l'ascensore. Le porte si chiudono.\nDistribuzione.\nIl film \u00e8 stato presentato in anteprima il 14 marzo 2015 al South by Southwest Film Festival e successivamente al Montclair Film Festival. Il 27 novembre dello stesso anno \u00e8 stato presentato al Torino Film Festival. \u00c8 stato distribuito limitatamente nelle sale cinematografiche statunitensi l'11 marzo 2016 e in ampia distribuzione dal 1\u00ba aprile 2016."}
{"id": "6327651", "revid": "1186766", "url": "https://it.wikipedia.org/wiki?curid=6327651", "title": "Victoria Bonaiuti Delfino dos Santos", "text": ""}
{"id": "6327654", "revid": "1430665", "url": "https://it.wikipedia.org/wiki?curid=6327654", "title": "Enrico Du Chene", "text": ""}
{"id": "6327676", "revid": "228587", "url": "https://it.wikipedia.org/wiki?curid=6327676", "title": "Cronaca nera (film 1987)", "text": ""}
{"id": "6327677", "revid": "767487", "url": "https://it.wikipedia.org/wiki?curid=6327677", "title": "Wendell Smallwood", "text": "Carriera professionistica.\nPhiladelphia Eagles.\nSmallwood al college gioc\u00f2 a football alla West Virginia University dal 2013 al 2015. Fu scelto nel corso del quinto giro (153\u00ba assoluto) nel Draft NFL 2016 dai Philadelphia Eagles. Debutt\u00f2 come professionista nel primo turno contro i Cleveland Browns. Due settimane dopo segn\u00f2 il suo primo touchdown su corsa nella vittoria sui Pittsburgh Steelers, in cui corse un massimo stagionale di 79 yard. Nella settimana 6 segn\u00f2 il suo primo touchdown su ritorno di kickoff contro i Washington Redskins. Il 12 dicembre 2016 fu inserito in lista infortunati, chiudendo la sua stagione da rookie con 312 yard corse.\nWashington Redskins.\nNel 2019 Smallwood firm\u00f2 con i Washington Redskins.\nPittsburgh Steelers.\nIl 28 luglio Smallwood firm\u00f2 con i Pittsburgh Steelers."}
{"id": "6327678", "revid": "767487", "url": "https://it.wikipedia.org/wiki?curid=6327678", "title": "Khalid Jolit", "text": "Carriera.\nClub.\nGioca dal 2002 al 2008 all'Al-Hilal Omdurman, con cui vince cinque volte il campionato e una volta la Sudan Cup. Nel 2009 si trasferisce all'Hay al-Arab Port Sudan. Nel 2010 viene acquistato dal Jazeerat Al-Feel.\nNazionale.\nHa debuttato in Nazionale nel 2003. Ha giocato in Nazionale fino al 2008."}
{"id": "6327680", "revid": "599013", "url": "https://it.wikipedia.org/wiki?curid=6327680", "title": "Onomastica norrena", "text": "Questo elenco contiene alcuni dei nomi utilizzati nella lingua norrena, in un arco di tempo compreso tra VIII secolo e inizio del XIV secolo, cio\u00e8 quando le lingue scandinave iniziarono a distinguersi (mantenendo comunque una certa intelleggibilit\u00e0). Tuttavia questo arco di tempo deve essere preso con estremi molto larghi, soprattutto l'ultimo periodo; sono stati infatti trovati testi risalenti al XV secolo scritti con la lingua norrena (definita in antichit\u00e0 \"d\u00f6nsk tunga\" \"lingua danese\" oppure \"norr\u0153nt m\u00e1l\", \"parlata nordica\").\nStoria.\nLa lingua norrena deriva dal Proto-norreno, parlata nell'area scandinava approssimativamente tra II-VIII secolo d.C. a sua volta discendente della ricostruita lingua Proto-Germanica. All'et\u00e0 Proto-Norrena appartengono molte iscrizioni runiche in Fu\u00feark Antico, in totale 260. Le pi\u00f9 antiche iscrizioni risalgono al pieno II secolo d.C.\nUn esempio di queste iscrizioni proviene dai Corni d'oro di Gallehus, ritrovati in Danimarca e risalenti forse al V secolo. Questi due corni, in numero di due, raffigurano eventi non ancora decifrati della mitologia germanica, ma sull'altro \u00e8 incisa un'iscrizione in Fu\u00feark Antico che contiene il nome \"Hlewagastiz\". L'iscrizione completa \u00e8: \n\"Hlewagastiz\" \u00e8 un nome proprio il cui significato \u00e8 ancora incerto; la seconda parte \"gastiz\" significa \"ospite\" e nel Norreno diventer\u00e0 \"gestr\".\nUn altro esempio di iscrizione Proto-Norrena che contiene un nome proprio \u00e8 la Pietra di Tune, proveniente dalla Norvegia e risalente a una data ancora imprecisata compresa tra il III-V secolo d.C. Anche questa iscrizione, come per i Corni di Gallehus, presenta la forma tipica \"Io \"(nome)\" feci questo per \"(nome)\".\nI nomi contenuti sono \"Wiwaz\" (il dedicatario della pietra) e \"Woduridaz\" (colui a cui \u00e8 stata dedicata la pietra). \"Woduridaz\" significa \"colui che cavalca la furia\", (*\"Wod\"- presenta la stessa radice di \"W\u014dden\" e \"Wuotan\", i nomi in antico inglese e antico germanico di \u00d3\u00f0inn, cio\u00e8 Odino). Altri nomi Proto-Norreni da iscrizioni runiche sono:\nIl passaggio dal Proto-Norreno al Norreno, tra 500-800, comport\u00f2 alcuni cambiamenti linguistici. Innanzitutto avvenne una frattura vocalica che port\u00f2 alla costituzione di nuovi dittonghi: per esempio, *\"fer\u00feuz\" (fiordo) divenne \"fj\u00f6r\u00f0r\", con il cambiamento di -\"er\"- in -\"j\u00f6\"-. Altri esempi sono la vocale -e- che diventa \"-ja-\" o \"-j\u01eb-\" quando \u00e8 seguita da \"-a-\" o \"-u-\"; la caduta di \"-j-\" e \"-w-\" all'inizio di parola.\nLa conoscenza del Norreno ci deriva soprattutto dai testi medievali islandesi. \nTrasformazioni linguistiche nelle colonie.\nDanelaw.\nNell'anno 886/890 un trattato tra Alfredo di Wessex e Guthrum stabil\u00ec che \"il confine lungo il Tamigi, fino al Lea e lungo il Lea fino alle sue sorgenti, poi a destra verso Bedford e sull'Ouse fino a Watling Street\" avrebbe diviso i territori Sassoni da quelli Danesi, acquisiti e occupati dai vichinghi durante le scorrerie sul suolo inglese. L'accordo quindi sembra assegnare al Danelaw tutta l'Inghilterra orientale e settentrionale, inclusi Anglia Orientale (\"\u0112ast Engla)\", Fens, Midlands Orientali, Lincolnshire e Yorkshire. \nNonostante gli studiosi assegnino vari livelli di assimilazione o di integrazione del territorio del Danelaw tra indigeni Sassoni e invasori Norreni, \u00e8 indubbio che vi furono commistioni e influenze su entrambe le parti. La lingua e l'uso dei nomi sono importanti indicatori di queste reciproche influenze.\nGroenlandia.\nFino al XV secolo \u00e8 attestato l'uso nella Groelandia colonizzata dai vichinghi di un dialetto solo leggermente divergente dal norreno parlato nel resto del mondo vichingo. Di per s\u00e9, infatti, la lingua norrena era piuttosto conservatrice e le tracce di questo dialetto su oltre 80 iscrizioni runiche potrebbero, in realt\u00e0, non essere state lasciate necessariamente da abitanti della Groenlandia; potrebbero cio\u00e8 essere tracce di dialetti attestati altrove.\nAttraverso i pochi materiali runici rimasti \u00e8 difficile identificare con precisione le peculiarit\u00e0 del norreno-groenlandese. Le differenze principali sono: l'uso della consonante 't al posto di '\u00fe (Torir \u2260 \u00de\u00f3rir) e il mantenimento della coppia hl e hr che nella madrepatria scomparvero trasformandosi in l e r, oltre alla vocale lunga \u0153, che in Islanda si trasform\u00f2 nel suono \u00e6 ma invece si preserv\u00f2 in Norvegia\".\"\nSi ritiene che il norreno-groenlandese avesse qualche tipo di contatto attivo con il groenlandese parlato dagli indigeni Kalaallit, lasciando cio\u00e8 dei prestiti linguistici nella lingua locale. In particolare, si crede che la parola groenlandese \"Kalaaleq\" (o \"Karaaleq\"), cio\u00e8 \"Groenlandese\", derivi da \"Skr\u00e6lingr\", la parola con cui i norreni chiamavano gli abitanti del luogo. Un'altra parola, molto pi\u00f9 esplicativa di questa influenza, \u00e8 \"kona\" (groenlandese \"donna\"), pressoch\u00e9 uguale al termine norreno.\nNomi.\nRaccogliere tutti i nomi presenti nell'area scandinava tra 700 e 1300 non \u00e8 possibile, neppure basandosi sui moltissimi riferimenti. Le fonti da cui attingere sono di vari tipi: iscrizioni runiche, ma anche saghe, raccolte di leggi, raffigurazioni, toponimi, testi letterari, frammenti, fonti straniere.\nI nomi possono essere ricostruiti anche a partire dai prenomi odierni. Qui vengono scritti seguendo l'ortografia islandese moderna.\nCaratteristiche.\nL'imposizione del nome era un atto fondamentale. Spesso si tendeva a formare nomi composti, specialmente con nomi divini, per invocare la protezione divina sulla persona che lo portava. L'identit\u00e0 di una persona era determinata dal patronimico, come avviene tutt'oggi in Islanda. Gli uomini aggiungevano -son (\"figlio\") al nome del padre, le donne -d\u00f3ttir (\"figlia\"). Con l'avvento dei regni nazionali, prese piede l'uso creare veri nomi dinastici.\nF.\nNomi composti con il teonimo Freyr.\nAggiungere il nome di un dio serviva a invocare la protezione e il favore della divinit\u00e0 sulla persona che lo portava. Si credeva anche che chi avesse il doppio nome godesse di una vita pi\u00f9 lunga.\nI.\nNomi con il teonimo \"Ing\"- (Yngvi-Freyr).\nAggiungere il nome di un dio serviva a invocare la protezione e il favore della divinit\u00e0 sulla persona che lo portava. Si credeva anche che chi avesse il doppio nome godesse di una vita pi\u00f9 lunga.\n\u00de.\nNomi che iniziano con il teonimo \u00de\u00f3rr (Thor).\nAggiungere il nome di un dio serviva a invocare la protezione e il favore della divinit\u00e0 sulla persona che lo portava. Si credeva anche che chi avesse il doppio nome godesse di una vita pi\u00f9 lunga."}
{"id": "6327681", "revid": "686936", "url": "https://it.wikipedia.org/wiki?curid=6327681", "title": "Halapoulivaati Vaitai", "text": "Carriera.\nPhiladelphia Eagles.\nSeumalo al college gioc\u00f2 a football con i TCU Horned Frogs dal 2012 al 2015. Fu scelto nel corso del quinto giro (164\u00ba assoluto) nel Draft NFL 2016 dai Philadelphia Eagles. Debutt\u00f2 come professionista partendo come titolare nel sesto turno contro i Washington Redskins e concluse la sua stagione da rookie con 7 presenze, 6 delle quali come partente. Il 4 febbraio 2018 allo U.S. Bank Stadium di Minneapolis part\u00ec come titolare nel Super Bowl LII vinto contro i New England Patriots per 41-33, il primo trionfo della storia della franchigia.\nDetroit Lions.\nIl 16 marzo 2020 Vaitai firm\u00f2 con i Detroit Lions un contratto quinquennale del valore di 50 milioni di dollari."}
{"id": "6327682", "revid": "6923", "url": "https://it.wikipedia.org/wiki?curid=6327682", "title": "Tun Abdul Majid di Pahang", "text": "Bendahara in Pahang.\nPoco si sa circa la storia del Pahang del XVIII secolo, tranne che faceva parte del sultanato di Johor e che era il centro del potere del bendahara dell'impero.\nNella guerra contro il pretendente del Siak, Raja Kecil, i capi del Pahang sostennero il sultano Abdul Jalil Shah IV. Gli alleati del popolo bugis contribuirono a restaurare la dinastia Bendahara e cominciarono a dominare la politica nazionale poco dopo la sconfitta di Raja Kecil. Nella seconda met\u00e0 del secolo, il bendahara a Pahang si stanc\u00f2 della eccessiva influenza degli alleati e invi\u00f2 una petizione sia agli olandesi e che agli inglesi per chiedere aiuto nel scacciarli da Riau.\nNello stesso secolo, il Pahang divenne la provincia speciale dei bendahara. Il primo di questi a governarlo effettivamente fu Tun Abdul Majid che ricevette il titolo nel 1770 circa. La fedelt\u00e0 del bendahara al sultano tuttavia si mantenne, anche se si indebol\u00ec nel tempo.\nIl sovrano, come pi\u00f9 anziano dei capi, ebbe il privilegio di investire i sultani ed egli stesso veniva investito direttamente dai sovrani. Il bendahara divenne il rappresentante pienamente accreditato del sovrano nel Pahang e di fatto assunse a s\u00e9 tutte le prerogative del sultano.\nTrattato con gli olandesi e la pace a Riau.\nIl 12 dicembre 1757 Tun Abdul Majid per conto del sultano Mahmud Shah III firm\u00f2 un trattato con cui consegnava Rembau e Linggi agli olandesi, in cambio della loro assistenza contro la fazione bugis.\nDopo che gli olandesi espulsero i bugis da Riau nel 1784, l'isola venne occupata da Tengku Muda come Yamtuan Muda. Quando gli inglesi revocarono l'espulsione dei bugis, Raja Ali torn\u00f2 a reclamare la sua posizione di Yamtuan Muda. Tengku Muda ribatt\u00e9 bloccando Riau nel maggio del 1801. Tun Abdul Majid che fu convocato dal Pahang per procedere alla liquidazione dei nemici, in un primo momento non fece nulla. Tuttavia nel febbraio del 1802, riusc\u00ec a convincere i capi in lotta a recarsi a Lingga dove Mahmud Shah III riport\u00f2 la pace tra malesi e bugis. Nel dicembre 1804 Mahmud Shah III invest\u00ec a Pulau Penyengat Raja Ali come Yamtuan Muda.\nAssassinio di Tun Abdul Mutalib.\nTun Abdul Majid aveva quattro figli: Tun Abdul Mutalib che risiedeva a Pekan Sebrang, Tun Muhammad che risiedeva a Chenor, Tun Koris che risiedeva con la madre bugis a Endau e Deh (o Da) che risiedeva a Pedah.\nIn un'occasione formale, quando il figlio maggiore del bendahara era in visita a Riau, il sultano mostr\u00f2 un favore speciale a Tun Abdul Mutalib invitandolo ad essere suo ospite a tavola. L'usanza era che il figlio del bendahara a cui il sultano riservava questo onore era tacitamente riconosciuto come bendahara designato (Bendahara Muda). Allo stesso modo, un figlio di temenggong cos\u00ec onorato era ritenuto successore del padre. Il temenggong Abdul Jamal, i cui due figli erano presenti ma non avevano ricevuto tale invito, divenne geloso del nipote e medit\u00f2 vendetta.\nQualche tempo dopo, mentre il sultano, accompagnato dal temenggong, era in visita nel Pahang, Abdul Jamal una notte, si introdusse nella residenza del bendahara e si nascose dietro una porta. Quando vide Abdul Mutalib passare, lo pugnal\u00f2 a morte. L'assassino fugg\u00ec poi a Padang Buloh. Part\u00ec immediatamente una squadra di ricerca che lo cattur\u00f2 e lo consegn\u00f2 ad Abdul Majid.\nTun Koris tent\u00f2 di uccidere Abdul Jamal ma venne trattenuto dal padre che affermava che il temenggong era un parente e un pazzo. Il sultano ordin\u00f2 che l'assassino dovesse essere rimandato a Riau. Giunto nella capitale, il folle temenggong decise di suicidarsi gettando una torcia accesa nella polveriera della stiva della nave. Lui e i suoi due figli rimasero uccisi nell'esplosione che segu\u00ec.\nSuccessione.\nNel frattempo, quando la notizia dell'omicidio di suo fratello lo ha raggiunse, il secondogenito Tun Muhammad si affrett\u00f2 a raggiungere Pekan da Chenor con quaranta lancieri. A Pekan apprese che la barca di Abdul Jamal era gi\u00e0 partita per Riau. Nonostante il tentativo del padre di trattenerlo decise di seguire il temenggong. Giunse a Riau quando il demente Abdul Jamal era gi\u00e0 morto. Tun Muhammad si stabil\u00ec a Riau e quando Abdul Majid mor\u00ec a Pekan nel 1802, il sultano lo nomin\u00f2 nuovo bendahara.\nPolemica sulla sua ascendenza.\nCi fu una polemica su chi tra il temenggong Tun Mutahir e il bendahara Abbas, entrambi figli di Abdul Jalil Shah IV, fosse il padre di Tun Abdul Majid dai quale i sultani di Pahang discendono. Uno scrittore, l'autore del \"Hikayat Negeri Pahang\", scelse la via pi\u00f9 facile quando scrisse di Abdul Majid non menzionando i suoi principali antenati. Basti dire che sulla base delle prove attualmente disponibili, \u00e8 probabile che il padre di Abdul Majid fosse Tun Abbas, il 18\u00b0 bendahara del sultanato di Johor."}
{"id": "6327685", "revid": "287204", "url": "https://it.wikipedia.org/wiki?curid=6327685", "title": "Barbara Cassin", "text": "Biografia.\nDopo gli studi al Lyc\u00e9e Pasteur (Neuilly-sur-Seine), dove fu allieva del poeta Michel Deguy e del filosofo heideggeriano Jean Beaufret, e al Lyc\u00e9e Condorcet, si laure\u00f2 in filosofia nel 1968 alla Sorbonne sotto la guida di Ferdinand Alqui\u00e9. Lavor\u00f2 successivamente come traduttrice (Pindaro Leibniz, Szondi, Arendt e pi\u00f9 tardi Aristotele); nel frattempo continu\u00f2 gli studi universitari e consegu\u00ec il dottorato di ricerca all'Universit\u00e9 de Lille nel 1974 con una tesi sui trattati pseudoaristotelici che fu pubblicata sei anni pi\u00f9 tardi col titolo \"Si Parm\u00e9nide\".\nNel 1984 fu assunta dal Centre L\u00e9on-Robin sul pensiero antico, di cui nel 2006 divenne direttrice. Contemporaneamente, nello stesso 1984 ottenne un incarico di insegnamento al Coll\u00e8ge international de philosophie, istituzione di cui fu dirigente di ricerca dal 1988 al 1992, membro del consiglio di amministrazione dal 1990 al 1993, e di cui diventer\u00e0 direttrice nel 2010. Nel 1993 entr\u00f2 a far parte del CNRS di cui nel 1996 fu dirigente di ricerca, dal 2004 presidente della Commissione XXXV (per la valutazione delle ricerche in filosofia, letteratura, storia della scienza e musicologia). Dal 1993 al 2000 coordin\u00f2, all'interno del gruppo di ricerca DDR 1061 del CNRS, centinaia di ricercatori per lo sviluppo di un dizionario che definisce le variazioni semantiche dei concetti filosofici attraverso le diverse lingue e i differenti contesti. Questo lavoro \u00e8 stato realizzato nel 2004 con la pubblicazione del \"Vocabulaire europ\u00e9en des philosophies: dictionnaire des intraduisibles\" (VEP), un'opera collettiva finanziata dall'Unione europea, di cui la Cassin \u00e8 la direttrice."}
{"id": "6327709", "revid": "287204", "url": "https://it.wikipedia.org/wiki?curid=6327709", "title": "Qazaqstan Kubogy 2017", "text": "La Qazaqstan Kubogy 2017 \u00e8 stata la 26\u00aa edizione della Coppa del Kazakistan. Il torneo \u00e8 iniziato il 28 marzo 2017 e si \u00e8 concluso il 14 ottobre 2017. Il vincitore si qualifica per il primo turno di qualificazione per l'Europa League 2018-2019. Il ha vinto il trofeo per l'ottava volta nella sua storia.\nAl torneo hanno partecipato 21 squadre: le 12 partecipanti alla Prem'er Ligasy, 7 partecipanti alla Birin\u015fi L\u00efga e 2 partecipanti alla terza divisione.\nOttavi di finale.\nAgli ottavi di finale partecipano le squadre qualificate dalla fase a gironi, pi\u00f9 le 12 squadre della Prem'er Ligasy."}
{"id": "6327713", "revid": "729019", "url": "https://it.wikipedia.org/wiki?curid=6327713", "title": "FN-K\u00e9gresse 3T", "text": "Il FN-K\u00e9gresse 3T era un trattore d'artiglieria semicingolato impiegato dall'esercito belga durante la seconda guerra mondiale; esemplari di preda bellica furono impiegati anche dalla Wehrmacht. Il veicolo impiegava il sistema Citro\u00ebn-K\u00e9gresse e non va confuso con il Citro\u00ebn-K\u00e9gresse P14, usato anch'esso dall'esercito belga e da quello polacco.\nStoria.\nNegli anni trenta, l'esercito belga era impegnato nella meccanizzazione delle sue forze di cavalleria ed il comando supremo belga si interess\u00f2 all'autoblindo semicingolata AMC Schneider P16. Tuttavia, nel clima protezionistico dei primi anni di quel decennio, l'acquisto diretto del mezzo venne infine bloccato. Si opt\u00f2 invece per la produzione su licenza di un derivato del Citro\u00ebn-K\u00e9gresse P14, con il primo prototipo presentato nel 1934. La struttura interna del Minerva-FN-K\u00e9gresse 3T era largamente ispirata a quella dell'autocarro Minerva CM-3, mentre componenti meccaniche e motore, un Minerva 36 esacilindrico a benzina da 55 hp, vennero realizzate appositamente dagli stabilimenti della Minerva; nel telaio e nella carrozzeria era invece simile al P14. La FN Herstal aveva acquistato la licenza di produzione del cingolo Citro\u00ebn-K\u00e9gresse e si occupava dell'assemblaggio finale.\nPer i bassi ordinativi di questa prima versione ed a causa dell'acquisto diretto dei P14 francesi da parte dell'esercito belga, si rese necessaria una parziale riprogettazione. Venne cos\u00ec introdotta la seconda serie di mezzi, con un pi\u00f9 potente motore da 60\u00a0hp ad 8 cilindri FN 63T, molto simile a quello dell'autocarro FN 63C/4RM, in uso alle forze armate belghe. La produzione di questo nuovo modello FN-K\u00e9gresse 3T inizi\u00f2 nel 1938.\nImpiego operativo.\nA causa dell'inizio della produzione della seconda versione poco prima dello scoppio della guerra, la produzione totale rimase limitata: furono realizzati 130 \"FN-K\u00e9gresse 3T\", dei quali circa 100 effettivamente consegnati al 10 maggio 1940, data di inizio della campagna di Francia. Questi erano gli unici trattori di artiglieria tutto-terreno in servizio in Belgio, a parte un piccolo lotto di P14 e circa 300 veicoli completamente cingolati. Erano in suo anche veicoli e trattori ruotati: tra gli altri il CM-3, il FN 63RMT, Latil M2 TL6 e Brossel TL, la maggior parte dei quali in uso ai reggimenti cavalleria. Nonostante ci\u00f2, con oltre 1.200 pezzi di artiglieria campale (esclusi i pezzi in riserva, quelli in fortificazioni fisse e le artiglierie ferroviarie), 222 cannoni antiaerei ed oltre 750 cannoni controcarro, le forze armate belghe allo scoppio della guerra facevano ancora largamente affidamento sui cavalli da tiro. Per esempio, il 14A (il 14\u00ba Reggimento d'artiglieria), facente parte del 1\u00ba Corpo d'armata, disponeva di solo 32 semicingolati K\u00e9gresse per il traino dei suoi 68 cannoni, con i restanti ippotrainati.\nRispetto ai veicoli completamente cingolati, i semicingolati avevano alcuni evidenti vantaggi: la produzione era relativamente semplice ed economica, poich\u00e9 la sterzata avveniva grazie alle ruote anteriori (come nei normali veicoli ruotati) e non erano necessarie le frizioni di sterzo ed i freni indipendenti necessari nei veicoli cingolati; era necessaria una minore manutenzione, anche se superiore a quella di un normale veicolo ruotato: per esempio gli pneumatici avevano una durata di 80.000\u00a0km, contro i soli 10.000\u00a0km dei cingoli; altro vantaggio era nell'addestramento del conduttore, simile a quello dei ruotati e quindi abbastanza breve e semplice. Il principale svantaggio era costituito ovviamente dalla minore mobilit\u00e0 su fango o sabbia, compensata in parte dalla relativamente vasta e ben sviluppata rete belga di strade asfaltate.\nQuando l'invasione tedesca del Belgio termin\u00f2 con la resa del Paese, tutti i \"FN-K\u00e9gresse 3T\" sopravvissuti ancora operativi furono requisiti dallo Heer, cos\u00ec come tutti gli armamenti leggeri e pesanti e tutti gli altri veicoli a motore. Ma a causa del rifiuto della FN Herstal di collaborare con l'occupante, gli impianti vennero saccheggiati e bruciati e le parti di ricambio scarseggiavano. Nonostante ci\u00f2, per l'enorme bisogno di mezzi meccanizzati sul fronte orientale a partire dal 1941, i mezzi belgi vennero comunque impiegati dai tedeschi, sotto la denominazione Minerva-FN-Kegresse bzw. Zugkraftwagen P 302(b).\nTecnica.\nLa \"FN-K\u00e9gresse 3T\" era un semicingolato con cabina di guida a due posti e robusta piattaforma di carico, attrezzato per il traino di rimorchi pesanti e pezzi d'artiglieria. Il treno di rotolamento era del tipo Citro\u00ebn-K\u00e9gresse, con sospensioni a balestra, formato da due carrelli portanti a due ruote ciascuno, collegati alla stessa barra connessa con la ruota di rinvio folle posteriore; il moto era trasferito dalla ruota frontale. Le sospensioni dell'asse ruotato frontale, a balestra, erano le stesse dell'autocarro Minerva CM-3.\nIl primo motore adottato fu un Minerva 36, un esacilindrico a benzina, raffreddato ad acqua, da 3 litri di cilindrata e 55\u00a0hp di potenza. Il secondo propulsore fu invece un pi\u00f9 potente FN 63T, 8 cilindri a benzina, raffreddato ad acqua, da 4 litri di cilindrata e 60\u00a0hp di potenza. Come il Minerva CM-3, il semicingolato montava una trasmissione a 4 velocit\u00e0, con blocco differenziale, ed un'autonomia di 400\u00a0km.\nCome il \"P14\", il semicingolato belga era dotato di rullo frontale per il superamento degli ostacoli. Il verricello era posizionato sotto alla cabina di guida. Su entrambi i lati del pianale di carico erano posizionati diversi vani di carico, accessibili dall'esterno, per equipaggiamenti di piccole dimensioni. La cabina di guida a due posti aveva il volante sul lato sinistro ed era aperta su entrambi i lati, con semplici portiere di tela. Tutti i veicoli erano privi di blindatura e disarmati, ad eccezione delle armi individuali dell'equipaggio.\nIl traino dei cannoni non avveniva tramite avantreno ma a semirimorchio, tramite un gancio al centro del pianale posteriore al quale si agganciavano le code dell'affusto."}
{"id": "6327714", "revid": "729019", "url": "https://it.wikipedia.org/wiki?curid=6327714", "title": "Ciclismo ai Giochi della XVIII Olimpiade - Cronometro a squadre", "text": "La cronometro a squadre di ciclismo su strada dei Giochi della XVIII Olimpiade si svolse il 14 ottobre 1964 a Tokyo."}
{"id": "6327717", "revid": "6923", "url": "https://it.wikipedia.org/wiki?curid=6327717", "title": "Tun Muhammad di Pahang", "text": "Biografia.\nTun Muhammad era il secondo figlio del bendahara Tun Abdul Majid.\nDurante il regno del padre risiedeva a Chenor. Quando gli giunse la notizia dell'omicidio di suo fratello, Tun Abdul Mutalib, Muhammad si affrett\u00f2 a raggiungere Pekan con le sue truppe. Giunto in citt\u00e0 scopr\u00ec che l'assassino, il temenggong Abdul Jamal era gi\u00e0 partito per Riau. Nonostante il tentativo del padre di trattenerlo, decise di seguire l'assassino. Al suo arrivo a Riau scopr\u00ec che il demente Abdul Jamal era gi\u00e0 morto suicida.\nTun Muhammad decise di prendere residenza a Riau e quando suo padre mor\u00ec nel 1802, il sultano lo nomin\u00f2 nuovo bendahara. Il nuovo ministro salp\u00f2 poi per Pahang nel 1803. Mentre stava attraversando il braccio di mare tra l'isola di Tioman ed Endau, la sua barca naufrag\u00f2 in una tempesta e lui e una delle sue mogli rimasero intrappolati in una cabina e morirono. Dopo la morte divenne noto come \"Marhum Mangkat di Laut\" (il capo che alla fine mor\u00ec in mare). Gli sopravvissero un figlio e una figlia."}
{"id": "6327722", "revid": "663330", "url": "https://it.wikipedia.org/wiki?curid=6327722", "title": "Episodi di Into the Badlands (seconda stagione)", "text": "La seconda stagione della serie televisiva Into the Badlands, composta da dieci episodi, \u00e8 stata trasmessa in prima visione assoluta negli Stati Uniti d'America da AMC dal 19 marzo al 21 maggio 2017.\nIn Italia, la stagione \u00e8 andata in onda in prima visione satellitare su MTV, canale a pagamento della piattaforma Sky, dal 23 aprile al 25 giugno 2017."}
{"id": "6327726", "revid": "287204", "url": "https://it.wikipedia.org/wiki?curid=6327726", "title": "Michele Chardonnet", "text": ""}
{"id": "6327728", "revid": "767487", "url": "https://it.wikipedia.org/wiki?curid=6327728", "title": "Ezequiel Luna", "text": "Caratteristiche tecniche.\n\u00c8 un difensore."}
{"id": "6327729", "revid": "6923", "url": "https://it.wikipedia.org/wiki?curid=6327729", "title": "Tun Koris di Pahang", "text": "Biografia.\nTun Koris era il terzo figlio del bendahara Tun Abdul Majid e crebbe a Endau educato dalla madre di etnia bugis. Assunse il titolo dopo la morte del fratello maggiore, Tun Muhammad che era annegato in un naufragio nel mare al largo della costa di Endau. I quaranta compagni che riuscirono a mettersi in salvo ebbero una sorte peggiore. Quando giunsero a Pekan trentotto di essi furono massacrati da Tun Koris perch\u00e9 non erano morti con il loro principe. Essi vennero accoltellati a morte con un lungo kriss. Il trattamento che Koris riserv\u00f2 ai sopravvissuti gli valsa una ben meritata reputazione di crudelt\u00e0.\nNomin\u00f2 Tuan Jambul suo primo ministro. Il suo regno fu per\u00f2 breve. Mor\u00ec l'11 marzo 1806 lasciando due figli e una figlia. Gli succedette il figlio, Tun Ali."}
{"id": "6327762", "revid": "729019", "url": "https://it.wikipedia.org/wiki?curid=6327762", "title": "Nade\u017eda Orlova", "text": "Biografia.\nCompete dal 2003 come frenatrice per la squadra nazionale russa. Esord\u00ec in Coppa del Mondo nella stagione 2003/04, il 28 novembre 2003 a Calgary dove si piazz\u00f2 al settimo posto nel bob a due con la pilota Viktorija Tokovaja e colse il suo unico podio in quella stessa stagione, il 6 febbraio 2004 a Sigulda sempre con la Tokovaja.\nHa partecipato ai Giochi olimpici invernali di classificandosi al settimo posto nel bob a due con la Tokovaja.\nPrese inoltre parte a due edizioni dei campionati mondiali totalizzando quali migliori risultati il dodicesimo posto nel bob a due ottenuto a Sch\u00f6nau am K\u00f6nigssee 2004 con la Tokovaja. \nDisput\u00f2 la sua ultima gara internazionale il 16 novembre 2006 a Calgary, in una tappa della \"Coppa Nordamericana 2006/07\" e terminando la gara a due in seconda posizione.\nDal 2016 fa parte dello staff tecnico della squadra russa insieme a Viktorija Tokovaja, sua ex pilota."}
{"id": "6327764", "revid": "124109026", "url": "https://it.wikipedia.org/wiki?curid=6327764", "title": "Brandon O'Neill", "text": "Carriera.\nBrandon O'Neill entra nelle giovanili del Perth Glory nel 2010 e fa il suo debutto professionistico il 18 marzo 2012 nella penultima giornata di campionato contro il Gold Coast United.\nIl 3 maggio firma il suo primo contratto da professionista con il club.\nSydney FC.\nIl 25 maggio 2015 firma un contratto di 2 anni con gli Sky Blues.\nL'8 ottobre 2016, O'Neill segna la sua prima rete nel campionato australiano durante il derby di Sydney, rete realizzata su calcio di punizione.\nSempre su punizione, segna la sua seconda rete stagionale il 24 febbraio 2017 contro il Melbourne City.\nIl 24 marzo 2017 segna la terza rete stagionale contro la sua ex squadra, il Perth Glory. La partita si concluder\u00e0 3-0 per gli Sky Blues, consolidando cos\u00ec il primato in classifica."}
{"id": "6327768", "revid": "767487", "url": "https://it.wikipedia.org/wiki?curid=6327768", "title": "Pietro Paolo Menzietti", "text": ""}
{"id": "6327774", "revid": "110157", "url": "https://it.wikipedia.org/wiki?curid=6327774", "title": "Terzo album", "text": "Terzo album \u00e8, appunto, il terzo album del duo musicale Wess &amp; Dori Ghezzi, pubblicato dall'etichetta Durium nel 1975.\nL'album \u00e8 prodotto da Felice Piccarreda. Dei 12 brani contenuti, 6 sono cover, i cui testi sono in 4 occasioni tradotti in italiano. Presente anche \"Era\", terzo classificato all'Eurovision Song Contest."}
{"id": "6327777", "revid": "121863303", "url": "https://it.wikipedia.org/wiki?curid=6327777", "title": "Abu Bakar di Pahang", "text": "Biografia.\nAbu Bakar di Pahang nacque all'Istana Hinggap di Pekan il 29 maggio 1904. Venne educato presso la Malay School di Pakan e il Malay College di Kuala Kangsar. Fin dalla giovinezza dimostr\u00f2 un certo interesse per l'arte e la cultura e per gli sport dell'ippica, del polo e del tennis. Nel 1923 venne assunto nel servizio civile del sultanato. Dal 1928 al 1929 fu ufficiale territoriale a Kuala Kangsar e Telok Anson. Dal 1929 al 1930 fu assistente esattore delle rendite terriere a Temerloh. Il 4 giugno 1932 suo padre lo nomin\u00f2 erede apparente con il titolo di Tengku Mahkota.\nIl 24 giugno 1932, il giorno dopo la morte del padre, fu proclamato sultano a Pekan. Il 28 maggio dell'anno successivo fu ufficialmente investito presso l'Istana Pantei di Pekan. In questo momento era il pi\u00f9 giovane dei sovrani malesi. Fin da subito si dimostr\u00f2 un sovrano amichevole e accessibile ai suoi sudditi e fece dello sviluppo del paese l'obiettivo del suo regno.\nDal 1941 al 1945 i giapponesi occuparono la penisola malese. Egli sostenne la cooperazione con le attivit\u00e0 clandestine di resistenza della Forza 136. Il 17 agosto 1945 gli invasori lo incarcerarono nella piantagione di gomma sul fiume Inacio. Il popolo del Pahang fu sconvolto da questo evento. Nonostante la difficile situazione si distinse per integrit\u00e0, pazienza e perseveranza. Il 9 settembre successivo fu liberato dal gruppo di resistenza Forza 136.\nDopo la guerra il Pahang vide una notevole crescita economica derivata dalle piantagioni di gomma e dalle miniere di stagno e oro. Durante il suo regno, la capitale dello stato, che allora era Kuala Lipis, venne trasferita a Kuantan. Essendo anche il capo dell'Islam del suo paese, si preoccup\u00f2 molto delle questioni relative allo sviluppo della religione nello Stato e prese diverse misure per la progressione e la rinascita religiosa. Nel marzo del 1950 istitu\u00ec il Consiglio religioso islamico.\nSi spos\u00f2 otto volte ed ebbe trentacinque figli, diciotto maschi e diciassette femmine.\nMor\u00ec all'Istana Peninjau di Pekan il 7 maggio 1974 e fu sepolto nel mausoleo reale della Grande moschea del sultano Abdullah."}
{"id": "6327779", "revid": "1543377", "url": "https://it.wikipedia.org/wiki?curid=6327779", "title": "Sogana", "text": "Il \u00e8 un sillabario Giapponese arcaico, ora usato solo per scopi estetici. Rappresenta una forma corsiva intermedia tra l'antico sillabario Man'y\u014dgana ed il moderno Hiragana.\nIl Sogana fa la sua prima apparizione in testi del Periodo Heian come nel poema epico Eiga monogatari (\u6804\u82b1\u7269\u8a9e, traduz., \"Poema dello splendore\") e nell'opera Note del guanciale (\u6795\u8349\u5b50 \"Makura no S\u014dshi\"). Ispirato alla forma corsiva dei caratteri Man'y\u014dgana, il sillabario venne successivamente riadattato, finch\u00e9 nell'XI secolo si \u00e8 evoluto nella forma moderna dell'Hiragana.\nLo scopo principale del Sogana era, e rimane tuttora, puramente artistico e ornamentale. Era solitamente usato per l'interpretazione della poesia e per funzioni metriche, come nel lavoro del calligrafista Fujiwara no Yukinari (noto anche con i nomi \"Fujiwara no K\u014dzei\" e \"Gonseki\"), il cui \u00e8 di solito citato per l'utilizzo del suddetto sillabario. Ci\u00f2 nonostante, ci sono molte controversie riguardo l'attribuzione della creazione del sillabario Sogana al calligrafista Yukinari."}
{"id": "6327781", "revid": "599013", "url": "https://it.wikipedia.org/wiki?curid=6327781", "title": "Massimo Murdocca", "text": "Carriera.\nMurdocca comincia la sua carriera da calciatore nel South Melbourne nella ormai soppressa National Soccer League e nel Fawkner Blues nella Victorian Premier League.\nNel 2005 si accasa al Brisbane Roar dove rimane fino al 2013 collezionando 162 presenze e 3 reti.\nNell'ultima stagione non gli viene rinnovato il contratto, cos\u00ec si trasferisce al Melbourne Heart giocando complessivamente, nelle 2 stagioni in cui vi rimane, 44 partite senza segnare alcuna rete.\nNel 2015 Murdocca firma con l'Avondale."}
{"id": "6327819", "revid": "729019", "url": "https://it.wikipedia.org/wiki?curid=6327819", "title": "Umberto Dario Paulucci de Calboli", "text": "Biografia.\nLa famiglia Dario Paulucci de Calboli \u00e8 una antichissima famiglia e costituisce il ramo veneziano dei nobili Paulucci de Calboli forlivesi, conti del Sacro Romano Impero dal 16 settembre 1635.\nOriginata dal matrimonio tra Camillo Dario (discendente di Giovanni proprietari di Ca' Dario a Venezia) e Maria Giuseppa Paulucci de Calboli uniti in matrimonio nel 1766 da cui nacquero Vincenzo nel 1770 e Antonio nel 1771.\nDal Matrimonio tra Antonio Dario Paulucci De Calboli e Anna Albinoni nacque nel 1802 Marco Dario Paulucci che spos\u00f2 a Venezia il 29 settembre 1824 Giacomina Maria Reali.\nIl figlio Conte Antonio Dario-Paulucci de Calboli nato a Firenze 29 settembre 1825 sposato con la Nobile Irene Grondoni di Venezia (12 marzo 1853) \u00e8 riportato nell'annuario della nobilt\u00e0 italiana del 1875 insieme al figlio Lorenzo nato il 22 maggio 1858.\nUmberto, Antonio, Girolamo Dario Paulucci de Calboli nacque a Bassano del Grappa il 28 novembre 1889 Da Lorenzo Dario Paulucci de Calboli e Aurora Coscin\u00e0.\nIl predicato nobiliare de Calboli non fu mai registrato (cognomizzato) a seguito della Legge che ne prevedeva apposita istanza perch\u00e9 non ritenuto rilevante rispetto alla sostanza della persona. Questa circostanza esprime l\u2019essenza di Umberto che fu uomo di enorme caratura morale.\nIl 18 agosto 1915 sposa, previo Regio assentimento, Maria Ussani duchessa di Accadia e Baronessa di Costabaccaro, di antica famiglia napoletana nata dall\u2019unione degli Ussani con la linea Accadia Costabaccaro originata dal il matrimonio tra Ferdinando d\u2019Escobar e Giustiniana Venafro Dentice figlia di Don Fabrizio Duca di Accadia Conte di Santa Maria Ingrisone e di Donna Chiara Lucrezia Ravaschieri Fieschi dei Duchi di Roccapiemonte. Il figlio Francesco Ussani di Accadia Spos\u00f2 Matilde Cigala dei Principi di Tiriolo e di Marsicovetere il 16/6/1885 da cui nacque Maria il 7/3/1985 sposa di Umberto..\nCarriera militare.\nNel 1908, appena raggiunta la maggiore et\u00e0 entra , nell'accademia navale a Livorno.\nNel 1911 Con il grado di Guardiamarina partecip\u00f2 alla guerra italo turca imbarcato sul torpediniere Etna e nel 1912 sulla corazzata Dandolo.\nPrese parte alla prima guerra mondiale dapprima con il grado di sottotenente di vascello su varie unit\u00e0 navali e successivamente come Tenente di vascello fu destinato ai sommergibili svolgendo il servizio sul sommergibile F1, poi sul sommergibile F8, successivamente sul sommergibile F4 e il sommergibile Nautilus.\nGli anni da ingegnere.\nNel 1923 lasci\u00f2 il servizio attivo per dedicarsi alla attivit\u00e0 ingegneristica e di ricerca. Inizialmente in cantieri navali, in quel periodo deposit\u00f2 diversi brevetti molto avveniristici per l\u2019epoca tra cui un cambio idraulico e una valvola idraulica fino ad ottenere una preziosa nomina presso La Precisa di Milano.\nRitorno in Marina.\nDi li a poco, per\u00f2 fu richiamato in servizio per l\u2019arrivo della II guerra mondiale e con il grado di Capitano di Corvetta dal 1939 gli fu affidato dapprima il comando della Base sommergibili di Brindisi e dal 1940 il comando della stazione sommergibili al Molo San Vincenzo di Napoli.\nAlla fine della guerra fu promosso Capitano di Fregata dal 1945 e fu congedato nel 1952 per motivi di salute.\nDopo il congedo continu\u00f2 la sua attivit\u00e0 ingegneristica ideando altre innovazioni meccaniche tra cui un sistema di preriscaldamento del gasolio per motori diesel fino alla sua morte avvenuta nel 1974"}
{"id": "6327825", "revid": "22356", "url": "https://it.wikipedia.org/wiki?curid=6327825", "title": "Kamoyapithecus", "text": ""}
{"id": "6327832", "revid": "767487", "url": "https://it.wikipedia.org/wiki?curid=6327832", "title": "Mahmud di Pahang", "text": "Biografia.\nTun Mahmud nacque nel palazzo reale di Pekan il 4 febbraio 1868 ed era il figlio maggiore del sultano Ahmad al-Muadzam Shah e della sua seconda moglie Che' Ungku Pah binti al-Marhum Dato' Temenggong Sri Maharaja Tun Ibrahim. Venne educato privatamente.\nNel 1889 entr\u00f2 nel Consiglio di Stato e il 22 luglio di quell'anno venne nominato dal padre regnante \"ad interim\" con il titolo di Pemangku Raja. L'11 ottobre 1891 venne nominato erede apparente con il titolo di Yang Teramat Mulia. Il 24 maggio 1897 presso l'Istana Pantai di Pekan Lama ricevette il titolo di Tengku Besar. Il 13 aprile 1909 venne nominato reggente e gli furono delegati i poteri esecutivi e amministrativi a causa dell'et\u00e0 avanzata del padre. Alla morte di quest'ultimo, il 29 maggio 1914, venne proclamato sultano presso il Kota Istana Sri Terentang di Pekan.\nSi spos\u00f2 tre volte ma non ebbe figli.\nLa sua salute cagionevole gli precluse di prendere parte attiva negli affari dello Stato fin da poco dopo la sua ascesa al trono.\nMor\u00ec all'Istana Sri Terentang di Kuala Pahang il 19 giugno 1917."}
{"id": "6327836", "revid": "1031941", "url": "https://it.wikipedia.org/wiki?curid=6327836", "title": "Massimino di Besan\u00e7on", "text": "Il culto.\nIl suo nome figura al secondo posto negli antichi cataloghi episcopali della Chiesa di Besan\u00e7on, tra quelli di Lino e Paolino. Secondo alcune fonti, sarebbe il quarto vescovo dopo Ferreolo di Besan\u00e7on, depennato nell'XI secolo per motivi politici, Lino e Germain.\nLe pi\u00f9 antiche notizie relative al santo, secondo cui il vescovo condusse vita eremitica a 6 miglia dalla citt\u00e0 e sarebbe ivi sepolto, risalgono all'XI secolo; secondo una tradizione poco attendibile, documentata solo dal XV secolo, sarebbe stato consacrato vescovo da papa Caio e sarebbe morto un 31 maggio assistito dal suo discepolo Paolino, che gli succedette nell'episcopato.\nTale tradizione era legata all'esistenza di una cappella dedicata a un san Massimino che si ergeva nei boschi di Foucherans (le pi\u00f9 antiche notizie relative all'edificio sacro risalgono al 1410). Vi si celebrava una festa il 29 maggio, data in cui si commemorava san Massimino, vescovo di Treviri.\nNel 1695 Daniel Papebroch afferm\u00f2 che il Massimino e il Paolino venerati a Besan\u00e7on come vescovi del luogo fossero da ritenere, in realt\u00e0, gli omonimi santi vescovi di Treviri, inseriti indebitamente nella serie dei vescovi di Besan\u00e7on; tale ipotesi fu ritenuta valida anche da Louis-S\u00e9bastien Le Nain de Tillemont.\nQuando, nel 1754, il cardinale Antoine Cl\u00e9riade de Choiseul-Beaupr\u00e9 decise di riformare i libri liturgici e di compiere ricognizioni delle reliquie venerate in diocesi, affid\u00f2 le indagini sul culto di san Massimino al suo vicario generale, Bailly, che nel 1759 concluse che quello venerato nella cappella di Foucherans fosse il santo di Treviri: di conseguenza, nel 1761 il nome di san Massimino venne rimosso dal breviario di Besan\u00e7on.\nIl culto popolare di san Massimino, comunque, rimase vivo e, per porre fine alla devozione, nel 1777 il curato di Foucherans fu costretto a ritirare le reliquie e ad abbattere la cappella; neanche questo stratagemma si dimostr\u00f2 efficace e la pratica del pellegrinaggio annuale alle rovine delle cappella continu\u00f2 anche negli anni della rivoluzione.\nNel 1864 il cardinale Jacques-Marie-Adrien-C\u00e9saire Mathieu, nuovo arcivescovo di Besan\u00e7on, ordin\u00f2 l'erezione di una nuova cappella a Foucherans e le reliquie di Massimino furono ricollocate sotto l'altare: concesse messa e ufficio con lezione propria da celebrarsi al 29 maggio.\nIl suo culto come santo fu confermato da papa Leone XIII con decreto del 24 novembre 1900."}
{"id": "6327840", "revid": "73338", "url": "https://it.wikipedia.org/wiki?curid=6327840", "title": "Duca di Addis Abeba", "text": "Duca di Addis Abeba fu un titolo nobiliare italiano.\nEsso fu istituito nel 1936 e conferito \"ad personam\" al maresciallo Pietro Badoglio.\nIl 5 maggio 1936 Badoglio partecip\u00f2 come uno dei comandanti alla conquista dell'Etiopia e il Re d'Italia Vittorio Emanuele III di Savoia assunse il titolo di Imperatore d'Etiopia, Benito Mussolini quello di Fondatore dell'Impero, mentre a Badoglio fu concesso prima il titolo di Vicer\u00e9 d'Etiopia e poi il titolo di Duca di Addis Abeba.\nIl titolo fu trasmissibile sul cognome con facolt\u00e0 di aggiungere il predicato \"di Addis Abeba\" con Regio Decreto \"motu proprio\" del 24 luglio 1936 e dalle Regie Lettere Patenti del dicembre seguente.\nCome previsto dalla XIV disposizione transitoria e finale della Costituzione della Repubblica Italiana, dal 1948 il titolo non \u00e8 riconosciuto dalla Repubblica Italiana, n\u00e9 mantenuto come parte del nome, in quanto creato dopo il 28 ottobre 1922."}
{"id": "6327844", "revid": "1442080", "url": "https://it.wikipedia.org/wiki?curid=6327844", "title": "Carlotta Patti", "text": "Biografia.\nCarlotta Patti apparteneva a una straordinaria famiglia di musicisti. Era figlia del tenore Salvatore Patti (Catania 1800 - Parigi 21 agosto 1869) e del soprano spagnola Caterina Chiesa Barili (ca.1805 - Roma 6 settembre 1870), al suo secondo matrimonio. Quando Carlotta Patti aveva dieci anni, il pianista di origine ceca Maurice Strakosch conobbe suo padre e dopo cinque anni, durante una \"tourn\u00e9e\" a New York, ne divenne l'agente. Nel 1852 Strakosch spos\u00f2 la maggiore delle tre sorelle: Amalia Patti (1831-1915) e fu l'agente anche della pi\u00f9 piccola e pi\u00f9 nota delle sorelle: Adelina Patti (1843-1919). Un fratello, Carlo (1842-1873), \u00e8 stato violinista e direttore d'orchestra.\nCarlotta Patti aveva una bella e limpida voce da soprano. Studi\u00f2 pianoforte e il baritono Ettore Barili, suo fratellastro, scopr\u00ec che la sua voce, per qualit\u00e0, non era inferiore a quella di Adelina. I genitori la affidarono alle cure del compositore e direttore d'orchestra Emanuele Muzio (1821-1890), discepolo di Giuseppe Verdi. Debutt\u00f2 a New York nel 1862 con la \"Lucia di Lammermoor\" di Gaetano Donizetti e l'anno dopo cant\u00f2 alla Royal Opera House di Londra. Fu poi protagonista nel \"Barbiere di Siviglia\" di Gioachino Rossini. Tenne concerti anche a Montevideo e in Australia. Con Giovanni Matteo De Candia, marito del soprano Giulia Grisi, fece una \"tourn\u00e9e\" di sei mesi. Dovette poi limitare la sua presenza sulla scena, perch\u00e9 era claudicante, non si sa se per una caduta, oppure per una malattia e questo inconveniente fisico era tanto pi\u00f9 evidente per il peso eccessivo del suo corpo.\nSul piano stilistico si sa che aveva una notevole estensione di voce. Faceva trasportare l'aria della Regina della notte del \"Flauto magico\" di un tono pi\u00f9 alto, toccando il sol sopracuto. Alexandre Dumas padre scrisse per lei il libretto \"La duchessa de la Valli\u00e8re\", melodramma in quattro atti, musicato da Vincenzo Moscuzza.\nCarlotta Patti spos\u00f2 il 3 settembre 1879 il violoncellista belga Ernest Demunck, (Bruxelles 19 dicembre 140 - Londra 19 giugno 1915). Sono sepolti insieme a Parigi, al cimitero di Montmartre. Lo Stradivari De Munck, oggi in Giappone, \u00e8 un violoncello che ha preso il nome da Ernest Demunck che lo ha suonato."}
{"id": "6327845", "revid": "287204", "url": "https://it.wikipedia.org/wiki?curid=6327845", "title": "Ol'ga Stul'neva", "text": "Nata F\u00ebdorova (), ha assunto il cognome Stul'neva in seguito al matrimonio col bobbista Aleksej Stul'nev.\nBiografia.\nAtletica leggera.\nLa Stul'neva ha praticato l'atletica leggera ad alti livelli sino al 2006. Specialista nelle discipline veloci, ha partecipato alle olimpiadi di vincendo la medaglia d'argento nella staffetta 4\u00d7100 m con le compagne Julija Tabakova, Irina Chabarova e Larisa Kruglova, competendo come prima frazionista. Ai mondiali vinse inoltre una medaglia di bronzo, sempre nella staffetta 4\u00d7100, nell'edizione di Stoccarda 2003, gareggiando con la Tabakova, la Kruglova e Marina Kislova. \nBob.\nSi dedic\u00f2 al bob dal 2006 inizialmente come frenatrice per la squadra nazionale russa. Esord\u00ec in Coppa del Mondo all'avvio della stagione 2006/07, il 1\u00ba dicembre 2006 a Calgary dove si piazz\u00f2 al sesto posto nel bob a due con la pilota Viktorija Tokovaja. Pass\u00f2 al ruolo di pilota a partire dalla stagione 2008/09. Si distinse nelle categorie giovanili vincendo due medaglie di bronzo ai mondiali juniores: la prima da frenatrice a Igls 2008 con Anastasija Tambovceva e la seconda da pilota a Sch\u00f6nau am K\u00f6nigssee 2009 con Ljudmila Udobkina. Colse il suo primo podio in Coppa del Mondo nella stagione 2010/11, il 15 gennaio 2011 a Igls dove giunse terza nella competizione a squadre. Detiene quale miglior piazzamento in classifica generale nel bob a due l'ottavo posto ottenuto al termine del 2011/12.\nHa partecipato a due edizioni dei Giochi olimpici invernali, classificandosi al 18\u00ba posto nel bob a due a con Julija Timofeeva e al 9\u00ba a con la Udobkina e sempre nella gara a due. Il 24 novembre 2017 la commissione disciplinare del Comitato Olimpico Internazionale prese atto delle violazioni alle normative antidoping compiute dalla Stul'neva in occasione delle Olimpiadi di So\u010di, annullando conseguentemente il risultato ottenuto e proibendole di partecipare a qualunque titolo a future edizioni dei Giochi olimpici. Il 1\u00ba febbraio 2018 il Tribunale Arbitrale dello Sport, dopo aver preso in esame il ricorso presentato dalla Stul'neva e dalla compagna Ljudmila Udobkina, ha annullato tutte le sanzioni comminate loro dal CIO e pertanto venne loro restituito il risultato ottenuto in gara.\nPrese parte inoltre a cinque edizioni dei campionati mondiali totalizzando quali migliori risultati il nono posto nel bob a due ottenuto da frenatrice a Sankt Moritz 2007, l'undicesimo da pilota a Lake Placid 2012 e il nono nella competizione a squadre raggiunto a Sankt Moritz 2013. Nelle rassegne continentali non \u00e8 invece andata oltre il settimo posto nel bob a due conseguito sia a Igls 2010 che a Winterberg 2011.\nDisput\u00f2 la sua ultima gara il 18 febbraio 2014 a So\u010di, in occasione dei Giochi olimpici."}
{"id": "6327848", "revid": "214753", "url": "https://it.wikipedia.org/wiki?curid=6327848", "title": "Ol'ga F\u00ebdorova", "text": ""}
{"id": "6327852", "revid": "1149807", "url": "https://it.wikipedia.org/wiki?curid=6327852", "title": "Fate/Apocrypha", "text": " \u00e8 una serie di light novel scritta da Y\u016bichir\u014d Higashide e illustrata da Ototsugu Konoe, spin-off del franchise \"Fate\" di Type-Moon. Un adattamento manga ha iniziato la serializzazione sulla rivista \"Comp Ace\" di Kadokawa Shoten il 15 aprile 2016, mentre un adattamento anime, prodotto da A-1 Pictures, \u00e8 stato trasmesso in Giappone tra il 1\u00ba luglio e il 30 dicembre 2017.\nTrama.\nLe vicende di \"Fate/Apocrypha\" si sviluppano in un universo alternativo alla serie principale \"Fate/stay night\", dove gli Einzbern non hanno mai evocato Angra Mainyu e come tale non hanno mai corrotto il Santo Graal, modificando le cronache della terza Guerra. \nNel corso della terza Guerra del Santo Graal tenutasi durante la seconda guerra mondiale, un mago approfitta del caos per rubare il Graal. Dopo alcuni decenni, la famiglia Yggmillennia, che utilizzava l'artefatto trafugato come suo simbolo, proclama la sua indipendenza dall'Associazione dei Maghi. Furiosa, l'associazione invia le sue forze a combattere la famiglia, ma vengono sconfitte dai servant evocati da quest'ultima. Il sistema della Guerra del Santo Graal subisce cos\u00ec un cambiamento radicale, configurandosi come un confronto tra due squadre di sette servant: inizia la Grande Guerra del Graal.\nMedia.\nLight novel.\nLa serie di light novel, scritta da Y\u016bichir\u014d Higashide con le illustrazioni di Ototsugu Konoe, \u00e8 composta da cinque volumi editi da Type-Moon tra il 29 dicembre 2012 e il 28 dicembre 2014.\nManga.\nUn adattamento manga, disegnato da Akira Ishida, ha iniziato la serializzazione sulla rivista \"Comp Ace\" di Kadokawa Shoten il 15 aprile 2016. Undici volumi \"tank\u014dbon\" sono stati pubblicati tra il 26 agosto 2016 e il 25 settembre 2021.\nAnime.\nAnnunciato ufficialmente il 31 dicembre 2016, un adattamento anime di venticinque episodi, prodotto da A-1 Pictures e diretto da Yoshiyuki Asai, \u00e8 andato in onda dal 1\u00ba luglio al 30 dicembre 2017. La composizione della serie \u00e8 a cura dello stesso autore Higashide, mentre la colonna sonora \u00e8 stata composta da Masaru Yokoyama. Le sigle di apertura e chiusura sono rispettivamente degli Egoist e \"D\u00e9sir\" di Garnidelia, poi sostituite dalla seconda met\u00e0 da \"Ash\" di LiSA e \"Koe\" di Asca. Al di fuori del Giappone gli episodi sono stati trasmessi in streaming dal 7 novembre 2017 da Netflix."}
{"id": "6327882", "revid": "767487", "url": "https://it.wikipedia.org/wiki?curid=6327882", "title": "Cristi\u00e1n Can\u00edo", "text": ""}
{"id": "6327888", "revid": "729019", "url": "https://it.wikipedia.org/wiki?curid=6327888", "title": "FN Tricar", "text": "Il FN Tricar o FN 12 T3 era un motocarro militare belga a tre ruote, utilizzato durante la seconda guerra mondiale.\nStoria.\nProdotto dalla Fabrique Nationale de Herstal nel 1939, il \"Tricar\" venne ben accolto dall'Arm\u00e9e belge: solo tre esemplari furono esportati (in America del sud e nelle Indie olandesi), mentre i militari ordinarono 331 unit\u00e0, solo in parte consegnate prima dell'invasione tedesca del Belgio nel 1940.\nIl veicolo era un'evoluzione della combinazione di successo della FN M12 in versione motocarrozzetta. Poteva trasportare 550\u00a0kg di carico oppure cinque passeggeri compreso il conduttore. Le ottime doti di robustezza ne fecero un veicolo polivalente, con possibilit\u00e0 di conversioni enormi; venne adottato in differenti versioni: \nVenne realizzato anche un prototipo blindato."}
{"id": "6327893", "revid": "767487", "url": "https://it.wikipedia.org/wiki?curid=6327893", "title": "Luke Brattan", "text": "Biografia.\nLuke Brattan nasce ad Hull in Inghilterra, ma all'et\u00e0 di sei mesi la sua famiglia si trasferisce in Australia dove il padre, anch'egli calciatore, gioc\u00f2 prima con l'Hull City in Inghilterra, e poi in Australia all'Heidelberg United nella NSL.\nCarriera.\nLuke Brattan esordisce in A-League durante una partita in casa del Perth Glory nel dicembre 2009. Visto come uno dei migliori calciatori nel club, nonostante abbia giocato con poca regolarit\u00e0 nei primi anni a causa di un infortunio serio. \nIl 22 marzo 2014 segna la rete decisiva contro il Melbourne Victory che permette alla squadra di conquistare il 2\u00ba titolo di campioni nella stagione regolare. \nNel 2015-2016 conclude la sua esperienza al Brisbane Roar.\nManchester City.\nDopo averlo seguito per vario tempo, il 26 ottobre 2015 il Manchester City si assicura il giocatore facendogli firmare un contratto di quattro anni.\nBolton Wanderers.\nIl giorno stesso della firma con i Citizens, viene spedito in prestito al Bolton Wanderers squadra militante in Championship fino al 3 gennaio 2016. Come spesso accade, il giocatore venne subito messo ai margini della squadra e dopo due sole settimane viene richiamato alla casa madre.\nMelbourne City.\nNel giugno 2016 firma per un anno di prestito con la squadra australiana."}
{"id": "6327919", "revid": "1872194", "url": "https://it.wikipedia.org/wiki?curid=6327919", "title": "Rosalia Novelli", "text": " \nBiografia.\nRosalia Novelli era figlia di Pietro, pittore nato a Monreale e di Costanza Adamo. Anche suo fratello Antonio Gemignano \u00e8 stato pittore. Frequent\u00f2 la bottega del padre, dove poteva incontrare pittori e personaggi illustri, mentre realizzava copie di opere del padre, di Antoon van Dyck e di altri fiamminghi che avevano soggiornato a Palermo. Secondo Agostino Gallo (1790-1872), uno dei primi a stendere sue notizie biografiche, Rosalia Novelli all'et\u00e0 di cinquantacinque anni insegn\u00f2 disegno e pittura ad Anna Fortino, specializzata in sculture modellate in cera e poi dipinte.\nUn filone di pittura barocca \"fiandro-novellesca\" ha caratterizzato la produzione pittorica palermitana, dagli anni quaranta agli anni sessanta del seicento: era cio\u00e8 una pittura che da una parte si ispirava all'opera di Pietro Novelli e dall'altra ai fiamminghi.\nSu Rosalia irradiava il mito della pittrice Sofonisba Anguissola, che aveva vissuto lunghi anni a Palermo, dal 1573 al 1578 e dal 1615 sino alla morte, nel 1625. Per alcuni anni, a partire dal 1640, la famiglia Novelli abit\u00f2 in contrada Santa Maria del Piliere, proprio nella casa dove la pittrice cremonese aveva vissuto.\nAttribuiti con certezza a Rosalia Novelli sono due dipinti, datati 1663: \"Santa Maddalena, Santa Rosalia e San Francesco in estasi\", nella Chiesa Madre di Piraino, in provincia di Messina e \"Immacolata e San Francesco Borgia\", nella chiesa barocca del Ges\u00f9 di Casa Professa, a Palermo. Un disegno alla Galleria Regionale della Sicilia a Palazzo Abatellis, a Palermo, raffigurante la \"Raccolta della manna\", \u00e8 da lei firmato \"Rosolea Bono\", cio\u00e8 col cognome del secondo marito, don Diego Bono. Aveva sposato prima Carlo Durante e, rimasta vedova dopo un anno, si era unita in matrimonio con Diego Bono, segretario e referendario del regno di Sicilia.\nQuesti due dipinti rievocano l'arte di Pietro Novelli, ma risentono anche della \"Santa Rosalia\" di Anton Van Dyck e del dipinto \"Santa Rosalia entro una ghirlanda di fiori\", nella chiesa palermitana di San Francesco Saverio, attribuibile al pittore fiammingo Geronimo Gerardi. Van Dyck aveva ideato una iconografia, per raffigurare la santa, in due diverse situazioni: l'incoronazione e l'intercessione. Rosalia Novelli si esprimeva con forte contrasto di luce e di ombra, creando una fonte di luce radente che proveniva dalla sinistra del dipinto. Maestra d'arte, impart\u00ec nozioni di disegno e pittura ad Anna Fortino (o \"Lo Fortino\"), pittrice palermitana, prima artista in ceroplastica.\nSono state attribuite a Rosalia altre tele, tra cui: \"Sant'Agata che professa la fede dinanzi al tiranno Quinziano\", \"Purificazione di Maria\", \"Sacra Famiglia e Sant'Anna\" e \"Annunciazione\". Nella chiesa di Santa Croce a Furnari una \"Madonna del Rosario\" \u00e8 probabilmente opera sua. I dipinti di Rosalia Novelli sono di difficile attribuzione, per le affinit\u00e0 stilistiche con quelli del padre. Non si esclude che, nella ricca manifestazione barocca siciliana di Pietro Novelli - espressa in decine di opere pittoriche - non ci sia, qua e l\u00e0, la mano di sua figlia Rosalia.\nAgostino Gallo attribu\u00ec a Rosalia Novelli la \"Nunziata\" e la \"Madonna del Carmine\", allora esistenti nella chiesa di San Vito a Palermo. conosciuta anche come chiesa di Santa Maria di tutte le Grazie. Agostino Gallo scrisse anche che erano di Rosalia Novelli le \"Sante vergini\" nel monastero di San Martino, non lontano da Palermo."}
{"id": "6327921", "revid": "287204", "url": "https://it.wikipedia.org/wiki?curid=6327921", "title": "Julija Timofeeva", "text": "Biografia.\nAtletica leggera.\nLa Timofeeva ha praticato l'atletica leggera dal 1997 al 2007. Specialista nelle discipline veloci, ha gareggiato in tutte le distanze, dai 60 m ai 400 m a livello nazionale. Raggiunse l'apice della sua carriera vincendo l'oro nei 100 m e nei 200 m ai Giochi mondiali militari del 2003.\nBob.\nPass\u00f2 al bob nel 2008, all'et\u00e0 di 36 anni, come frenatrice per la squadra nazionale russa. Esord\u00ec in Coppa del Mondo all'avvio della stagione 2008/09, il 29 novembre 2008 a Winterberg dove si piazz\u00f2 al 17\u00ba posto nel bob a due con la pilota Anastasija Skulkina. e colse il suo primo podio nella stagione 2010/11, il 15 gennaio 2011 a Igls dove giunse terza nella competizione a squadre.\nHa partecipato alle Olimpiadi di , classificandosi al 18\u00ba posto nel bob a due con Ol'ga F\u00ebdorova.\nPrese inoltre parte a due edizioni dei campionati mondiali totalizzando quali migliori risultati il dodicesimo posto nel bob a due e il quinto nella competizione a squadre, entrambi ottenuti a Sch\u00f6nau am K\u00f6nigssee 2011. Nelle rassegne continentali ha invece raggiunto il settimo posto nel bob a due sia a Igls 2010 che a Winterberg 2011.\nDisput\u00f2 la sua ultima gara il 19 gennaio 2014 a Igls, in una tappa della Coppa del Mondo 2013/14 e terminando la corsa al quattordicesimo posto."}
{"id": "6327927", "revid": "1543377", "url": "https://it.wikipedia.org/wiki?curid=6327927", "title": "Huan\u00edmaro", "text": "Huan\u00edmaro \u00e8 un comune dello stato di Guanajuato, nel Messico centrale, il cui capoluogo \u00e8 l'omonima localit\u00e0.\nLa municipalit\u00e0 conta 20.117 abitanti (2010) e ha un'estensione di 127,52\u00a0km\u00b2."}
{"id": "6327930", "revid": "1652635", "url": "https://it.wikipedia.org/wiki?curid=6327930", "title": "Alonso Zamora Vicente", "text": "Biografia.\nStudi\u00f2 presso il Collegio spagnolo-francese di calle de Toledo e consegu\u00ec il diploma all'Instituto de San Isidro. L\u00ec incontr\u00f2 Camilo Jos\u00e9 Cela. La guerra civile caus\u00f2 l'interruzione dei suoi studi universitari, che lo impegnarono dal 1932 al 1936, anni in cui lavor\u00f2 al Centro de Estudios Hist\u00f3ricos con Tom\u00e1s Navarro Tom\u00e1s (alle cui lezioni assistette), Ram\u00f3n Men\u00e9ndez Pidal e Am\u00e9rico Castro. Il suo amico D\u00e1maso Alonso lo esort\u00f2 a terminare la propria carriera nel 1940. In questo stesso anno vinse il concorso per la Cattedra dell'Instituto Nacional de Bachillerato. Durante la sua carriera conobbe Mar\u00eda Josefa Canellada, filologa, che sarebbe diventata sua moglie. Cur\u00f2 opere di Tirso de Molina, Torquemada, Lucas Fern\u00e1ndez e studi\u00f2 le vocali andaluse e caduche nello spagnolo messicano.\nLesse Marcel Proust, John Dos Passos e \"Ulisse\" e \"Ritratto dell'artista da giovane\" di James Joyce, tradotto da D\u00e1maso Alonso. Lesse anche, evidentemente, gli autori della Generazione del '98 e conobbe personalmente vari membri della Generazione del '27. Si laure\u00f2 in Filologia Romanza (1942) con \"El habla de M\u00e9rida y sus cercan\u00edas\" (studio che serv\u00ec come modello dei lavori dialettologici effettuati in Spagna o tra gli ispanisti fino agli anni sessanta) e succedette a D\u00e1maso Alonso alla Cattedra di Filologia Romanza dell'Universit\u00e0 di Madrid, dove gi\u00e0 insegnava Dialettologia Spagnola. Essendo Segretario Permanente della Real Academia Espa\u00f1ola quando D\u00e1maso ne era Direttore, svilupp\u00f2 in societ\u00e0 con quest'ultimo un fruttuoso lavoro, che per\u00f2 si scontr\u00f2 con le ristrettezze economiche dell'istituzione. La permanenza a M\u00e9rida gli serv\u00ec per studiare il dialetto \"extreme\u00f1o\" e la letteratura regionale di Jos\u00e9 Mar\u00eda Gabriel y Gal\u00e1n e Luis Chamizo, tuttavia non abbandon\u00f2 mai il proprio interesse per il sottodialetto \"madrile\u00f1o\", a cui dedic\u00f2 un importante lavoro, e per lo spagnolo americano. Inoltre studi\u00f2, insieme a Mar\u00eda Josefa Canellada, le variet\u00e0 asturiane. Studi\u00f2 diversi autori e testi medievali, classici e moderni, come il \"Poema de Fern\u00e1n Gonz\u00e1lez\", Garcilaso de la Vega, Juan Pablo Forner, Francisco de Aldana, ecc.\nInoltre, era proprietario di una grande biblioteca che don\u00f2 all'Universit\u00e0 dell'Estremadura con il cartellino di \"Fundaci\u00f3n Biblioteca Zamora Vicente\". Oggi \u00e8 possibile accedere a questa biblioteca in un edificio del centro antico di C\u00e1ceres. Fu anche possessore di un'importante pinacoteca.\nTra il 1942 e il 1943 si trasfer\u00ec alla Cattedra di Lingua e Letteratura Spagnole all'istituto maschile di Santiago di Compostela, per poi tornare a Madrid per insegnare Dialettologia spagnola. Nel 1943 vinse il concorso per la Cattedra Universitaria di Lingua e Letteratura Spagnole alla Facolt\u00e0 di Filosofia e Lettere dell'Universit\u00e0 di Santiago di Compostela, che occup\u00f2 fino al 1946. In questa data si trasfer\u00ec all'Universit\u00e0 di Salamanca per occupare come funzionario la Cattedra di Filologia Romanza, fino al 1959. Infine ottenne la Cattedra di Filologia Romanza alla Facolt\u00e0 di Filosofia e Lettere dell'allora \"Universidad Central de Madrid\", oggi Universit\u00e0 Complutense di Madrid.\nDal 1948 al 1952 diresse l'Istituto di Filologia dell'Universit\u00e0 di Buenos Aires e fond\u00f2 la prestigiosa rivista \"Filolog\u00eda\". Eduardo Mallea lo invit\u00f2 a scrivere prosa letteraria su \"La Naci\u00f3n\" e poco dopo estese le sue collaborazioni a \"Azul\" di Motevideo. L\u00ec conobbe Julio Cort\u00e1zar, Daniel Devoto, Josefa Sabor e Enrique Anderson Imbert. A questo periodo risalgono le edizioni di \"Por el s\u00f3tano y el torno\" de Tirso de Molina, \"De Garcilaso a Valle-Incl\u00e1n\", \"Presencia de los cl\u00e1sicos\", \"Las sonatas de Ram\u00f3n del Valle-Incl\u00e1n. Contribuci\u00f3n al estudio de la prosa modernista\" ecc. Nel 1952 torn\u00f2 in Spagna, a Salamanca, dove continu\u00f2 a collaborare con le riviste \"La Naci\u00f3n\", \"Azul\" e \"\u00cdnsula\", e alcuni anni dopo con il quotidiano \"Ya\". Nel 1954 intraprese vari viaggi come professore straordinario alla Facolt\u00e0 di Lettere dell'Universit\u00e0 di Colonia, a Heidelberg, a Praga, a Parigi, in Italia, in Belgio e nei Paesi Bassi.\nNel 1960 venne nominato Direttore del Seminario di Filologia Ispanica de El Colegio de M\u00e9xico e professore straordinario all'Universidad Nacional de M\u00e8xico; mentre l'anno successivo divenne professore presso il Dipartimento di Studi Ispanici dell'Universidad de Puerto Rico. Si spost\u00f2 negli Stati Uniti e successivamente in Europa, dove nel 1963 visit\u00f2 le universit\u00e0 di Copenaghen, Stoccolma e, infine, Madrid. In quegli anni pubblic\u00f2 \"Primeras hojas\", \"Smith y Ram\u00edrez, S.A.\", \"La voz de la letra\", \"Lope de Vega. Su vida y obra\", \"\u00bfQu\u00e9 es la novela picaresca?\", \"Un balc\u00f3n a la plaza\", \"Lengua, literatura e intimidad\", ecc. Venne nominato accademico nel maggio del 1966 (dal 1961 era membro del Seminario di Lessicografia): lesse il discorso di ricevimento sull'\u00abAsedio a \"Luces de Bohemia\", primer esperpento de Ram\u00f3n del Valle Incl\u00e1n. Fu Segretario Permanente dell'Istituzione dal 1971, anno in cui sostitu\u00ec Rafael Lapesa, fino al 1989, anno in cui si ritir\u00f2. Il discorso fu rielaborato nel libro \"La realidad esperp\u00e9ntica (Aproximaci\u00f3n a Luces de Bohemia)\", Premio Nacional de Literatura \u00abMiguel de Unamuno de Ensayo\u00bb.\nA Valle dedic\u00f2 \"Valle-Incl\u00e1n, novelista por entregas\" e le edizioni critiche di \"Luces de Bohemia\" e \"Tirano Banderas\", oltre ad altri lavori. Nel 1973 la rivista \"papeles de son Armadans\" gli dedic\u00f2 un numero straordinario (diretto da Jorge Urrutia) in cui collaborarono importanti autori da dentro e fuori Spagna, con un ritratto del pittore Mart\u00ednez Novillo in copertina.\nCoordin\u00f2 il \"Diccionario Manual e Ilustrado\" della Real Academia Espa\u00f1ola e scrisse \"Historia de la Real Academia Espa\u00f1ola\", una delle sue ultime opere. Sposato con la scrittrice asturiana Mar\u00eda Josefa Canellada Llavona, fu membro dell'Academia de Llingua Asturiana (ALLA) fino alla propria morte.\nCome narratore parte da elementi popolari quotidiani e ama particolarmente la narrativa breve. La sua prosa \u00e8 spesso ironica, piena di reticenze, amplificazioni, iperboli e antifrasi, e cova una grande preoccupazione per la societ\u00e0 spagnola, marcata e deformata dalla passata guerra civile. Molte parti presentano motti di C\u00e9sar Vallejo e un elemento importante che \u00e8 l'humor, che pu\u00f2 sembrare ingenuo in \"Primeras hojas\" o \"Examen de Ingreso\", o grottesco in \"Smith y Ram\u00edrez, S.A.\" o realista in \"Un balc\u00f3n a la plaza\", \"Desorganizaci\u00f3n\", \"Sin levantar cabeza\", \"El mundo puede ser nuestro\", \"A traque barraque\", \"Estampas de la calle\", \"Voces sin rostro\", \"Hablan de la feria\", \"Historias de viva voz\", \"Mesa, sobremesa\" (Premio Nacional de Literatura 1980) e \"Vegas bajas\".\nFu nominato Accademico d'Onore della Real Academia de Extramadura e Doctor Honoris Causa della sua Universit\u00e0, e la Associazione APLEX 'Patrimonio Ling\u00fc\u00edstico Extreme\u00f1o' gli confer\u00ec il titolo di Socio Onorario del \"Primer Congreso Internacional APLEX 2004\". Diversi suoi racconti comparirono sul \"Bolet\u00edn de la Real Academia de Extremadura de las Letras y las Artes\" essendo il suo direttore (Antonio Viudas Camarasa) suo alunno: \u00abAtardecida en el and\u00e9n\u00bb, II, 1991, pags. 5-9. \u201cDentro de la niebla\u201d, V, 1994, pags. 131-135. \u201cUn d\u00eda extreme\u00f1o m\u00e1s\u201d, VI, 1995, pags. 189-210. \u201cLos cumplea\u00f1os se celebran mucho\u2026\u201d, IX, 1998, pags. 31-35. \u201cBuen amigo en la puerta, entrada cierta\u201d, XI, 2000-2001, pags. 7-13. \u201cEn carnaval, disfraz nuevo\u201d, XII, 2002, pags. 5-9. Si riconobbe cos\u00ec il lavoro effettuato da Alonso Zamora Vicente per quanto riguarda la divulgazione del patrimonio linguistico extreme\u00f1o dalla sua tesi di dottorato e i suoi studi su Jos\u00e9 Mar\u00eda Gabriel y Gal\u00e1n, Juan Pablo Forner, Francisco de Aldana o Luis Chamizo. Fu un grande conoscitore e ammiratore della pittura di Godofredo Ortega Mu\u00f1oz. \nQuesto importante maestro linguista, discepolo di Ram\u00f3n Men\u00e9ndez Pidal, insieme a professori di lingua e letteratura come Pedro Peira, Pablo Jauralde, Francisco Marcos Mar\u00edn, Manuel Ariza Jorge Urrutia o Antonio Viudas, fu un cardine in quanto a lavoro, responsabilit\u00e0 e riflessione filologica nella Spagna degli anni sessanta e settanta, fino alla sua morte a San Sebasti\u00e1n de los Reyes (Madrid) il 14 marzo 2006, a 90 anni d'et\u00e0."}
{"id": "6327933", "revid": "1543377", "url": "https://it.wikipedia.org/wiki?curid=6327933", "title": "Tarimoro", "text": "Tarimoro \u00e8 una citt\u00e0 dello stato di Guanajuato, nel Messico centrale, capoluogo dell'omonima municipalit\u00e0.\nLa popolazione della municipalit\u00e0 \u00e8 di 35.571 abitanti e ha un'estensione di 338,66\u00a0km\u00b2."}
{"id": "6327934", "revid": "86831802", "url": "https://it.wikipedia.org/wiki?curid=6327934", "title": "Imbonati", "text": ""}
{"id": "6327946", "revid": "110157", "url": "https://it.wikipedia.org/wiki?curid=6327946", "title": "Trying to Recall (album)", "text": "Trying to Recall \u00e8 l'album di debutto della cantante svedese Marie Lindberg, pubblicato il 21 marzo 2007 su etichetta discografica Bolero Records. L'intero disco \u00e8 stato prodotto da Patrik Frisk.\nL'album \u00e8 anticipato dal singolo eponimo, con cui Marie ha partecipato a Melodifestivalen 2007, il pi\u00f9 importante festival musicale annuale in Svezia. Il brano \u00e8 arrivato quinto nella competizione, e si \u00e8 piazzato quarto nella classifica dei singoli pi\u00f9 venduti in Svezia. Un secondo singolo, \"Seize the Day\", \u00e8 stato pubblicato sulle piattaforme digitali alla fine del 2007.\nA febbraio 2007, un mese prima dell'uscita del disco, \u00e8 stato reso noto che i preordini in tutta la Svezia ammontavano a 20.000 copie. L'album ha debuttato alla vetta della classifica degli album pi\u00f9 venduti in Svezia nella settimana del 29 marzo 2007 ed \u00e8 rimasto in classifica per 16 settimane, quattro delle quali nella top ten."}
{"id": "6327948", "revid": "92723", "url": "https://it.wikipedia.org/wiki?curid=6327948", "title": "Uriangato", "text": "Uriangato \u00e8 una citt\u00e0 dello stato di Guanajuato, nel Messico centrale, capoluogo dell'omonima municipalit\u00e0.\nLa popolazione della municipalit\u00e0 \u00e8 di 62.761 abitanti (2015) e ha un'estensione di 115.76\u00a0km\u00b2."}
{"id": "6327949", "revid": "124123", "url": "https://it.wikipedia.org/wiki?curid=6327949", "title": "Persone di nome Jill", "text": ""}
{"id": "6327960", "revid": "1305772", "url": "https://it.wikipedia.org/wiki?curid=6327960", "title": "Gaelscoil", "text": "La Gaelscoil (plurale: \"Gaelscoileanna\") \u00e8 un'istituzione scolastica irlandese, corrispondente alle scuole elementari e medie, dove le lezioni avvengono esclusivamente in lingua irlandese. Il termine si riferisce in particolar modo alle scuole situate al di fuori delle regioni a maggioranza di lingua irlandese (le Gaeltacht). Oltre 50.000 studenti frequentano le Gaelscoil sul territorio dell'isola d'Irlanda e altri 13.000 studenti ricevono l'educazione di primo e secondo livello in lingua irlandese all'interno delle Gaeltacht. Le Gaelscoil situate all'interno delle Gaeltacht sono promosse e rappresentate dal Gaeloideachas e dal Consiglio per l'Educazione Linguistica e la Scolarizzazione gaelica (An Chomhairle um Oideachas Gaeltachta &amp; Gaelscola\u00edochta).\nL'apprendimento dell'irlandese all'interno delle Gaescoil avviene mediante il metodo dell'immersione linguistica, affrontando quindi l'intero programma scolastico attraverso l'uso esclusivo dell'irlandese. Questo approccio, radicalmente diverso rispetto a quello adottato dalle altre scuole statali, ha portato le Gaelscoil ad avere studenti con capacit\u00e0 linguistiche mediamente superiori rispetto a quelli provenienti da scuole dove l'insegnamento avviene in inglese. Nelle scuole statali della Repubblica d'Irlanda infatti, malgrado l'insegnamento dell'irlandese sia obbligatorio nel ciclo primario e secondario di studi, gli studenti con effettive competenze linguistiche in irlandese sono relativamente pochi. Al fine di colmare questa discrepanza, il governo irlandese ha garantito che verranno attuate delle riforme ai programmi scolastici nazionali.\nContesto generale.\nIl successo delle Gaelscoil sul territorio irlandese \u00e8 principalmente dovuto al forte sostegno da parte della comunit\u00e0 del locutori gaelici e ad un'efficiente struttura amministrative che ne permette lo sviluppo. Le Gaelscoil si distinguono infatti non per essere l'espressione di una politica statale imposta dall'alto, ma di un movimento comunitario nato in maniera spontanea. Il sistema delle Gaelscoil ha avuto un notevole incremento nel corso degli ultimi decenni, questo malgrado al giorno d'oggi vi siano preoccupazioni circa il fatto che le regole che limitano la creazione di nuove Gaelscoil stiano impedendo la crescita dell'educazione in irlandese in quelle aree del paese in cui vi \u00e8 un conflitto tra sistemi educativi.\nNel 1972 vi erano solo 11 scuole primarie e 5 scuole secondarie Gaelscoil sul territorio dell'intera Repubblica d'Irlanda. Nel settembre del 2018, questo numero \u00e8 cresciuto (su tutta l'isola d'Irlanda al di fuori delle aree Gaeltacht) fino a raggiungere le 180 Gaelscoil primarie, frequentate da circa 40.000 studenti, e le 48 Gaelscoil secondarie, frequentate invece da circa 11.000 studenti. Di queste, 35 scuole primarie, 2 scuole post-primarie e 4 unit\u00e0 post-primarie sono situate nel territorio dell'Irlanda del Nord. In aggiunta a questi, circa 4.000 bambini frequentano le istituzioni prescolari in irlandese note come Na\u00edonra sia all'interno che all'esterno delle Gaeltahct.\nAttualmente \u00e8 presente almeno una Gaelscoil in ogni contea d'Irlanda. Le contee con il maggior numero di Gaelscoil sono la contea di Dublino con 40 scuole, la contea di Cork con 30 e la contea di Antrim con 13."}
{"id": "6327961", "revid": "1430665", "url": "https://it.wikipedia.org/wiki?curid=6327961", "title": "Claudio Cicogna", "text": ""}
{"id": "6327962", "revid": "1430665", "url": "https://it.wikipedia.org/wiki?curid=6327962", "title": "Graziano Cicogna", "text": ""}
{"id": "6327966", "revid": "844563", "url": "https://it.wikipedia.org/wiki?curid=6327966", "title": "Kup Mar\u0161ala Tita 1982-1983", "text": "La Kup Mar\u0161ala Tita 1982-1983 fu la 35\u00aa edizione della Coppa di Jugoslavia. Migliaia di squadre parteciparono alle qualificazioni che portarono alle 32 che presero parte alla coppa vera e propria.\nIl detentore era la , che in questa edizione usc\u00ec negli ottavi di finale.\nIl trofeo fu vinto dalla , che sconfisse in finale il . Per gli zagabresi fu il settimo titolo in questa competizione.\nIl successo diede alla Dinamo l'accesso alla Coppa delle Coppe 1983-1984.\nIl , vincitore del campionato, usc\u00ec negli ottavi di finale.\nQualificazioni.\n Queste una delle partite della Coppa di Voivodina del \n Ba\u010dka B. Palanka - Proleter 3-2\nSquadre qualificate.\nLe 18 partecipanti della Prva Liga 1981-1982 sono qualificate di diritto. Le altre 14 squadre (in giallo) sono passate attraverso le qualificazioni. \nCalendario.\nIn finale, dal 1969 al 1986, vigeva la regola che:"}
{"id": "6327968", "revid": "767487", "url": "https://it.wikipedia.org/wiki?curid=6327968", "title": "Daniel Oldr\u00e1", "text": "Caratteristiche tecniche.\nEra un difensore centrale, ma poteva giocare anche come terzino destro.\nCarriera.\nGiocatore.\nHa cominciato a giocare nel Godoy Cruz Antonio Tomba. Nel 1988 si \u00e8 trasferito al River Plate, squadra della massima serie argentina. Nel 1991 \u00e8 stato acquistato dai boliviani del . Nel 1993 \u00e8 tornato al Godoy Cruz Antonio Tomba. Nel 1996 viene ceduto al Gimnasia y Tiro. Nel 1997 torna al Godoy Cruz Antonio Tomba, con cui termina la propria carriera da giocatore nel 2002.\nAllenatore.\nIl 29 ottobre 2008 viene nominato coordinatore del vivaio del Godoy Cruz Antonio Tomba. Ricopre tale incarico per otto anni, fino all'ottobre 2014. Nel novembre 2012 \u00e8 allenatore ad interim della prima squadra. Nel novembre 2014 viene nominato allenatore della prima squadra. Mantiene l'incarico fino al termine della stagione. Il 27 settembre 2015 la societ\u00e0 lo richiama e mantiene l'incarico fino al dicembre dello stesso anno."}
{"id": "6327969", "revid": "89688", "url": "https://it.wikipedia.org/wiki?curid=6327969", "title": "Giardini giapponesi", "text": ""}
{"id": "6327970", "revid": "88740", "url": "https://it.wikipedia.org/wiki?curid=6327970", "title": "Mirei Shigemori", "text": "Biografia.\nMirei Shigemori nacque nel 1896 nel villaggio di Furukawa della comanderia di J\u014db\u014d della prefettura di Okayama; attualmente sia il villaggio sia la comanderia sono stati aboliti e l'area di Furukawa rientra nella citt\u00e0 di Kibich\u016b\u014d del distretto di Kaga, a nord-ovest del capoluogo Okayama. L'area \u00e8 una vallata montuosa spettacolare chiamata anche per la sua somiglianza con gli omonimi dipinti sumi-e a soggetto paesaggistico montano.\nShigemori studia presso la , una scuola specialistica a Ina (Saitama) considerata d'eccellenza nazionale per l'insegnamento delle arti tradizionali giapponesi; l\u00ec Shigemori apprende le tecniche di nihonga (pittura di scuola giapponese), ikebana (composizione floreale) e sad\u014d (cerimonia del t\u00e8). Successivamente si iscrive alla facolt\u00e0 di Letteratura presso l'Universit\u00e0 T\u014dy\u014d.\nNel 1917 (anno Taish\u014d 6) si trasferisce a Tokyo per intraprendere la carriera di pittore, ma entra in crisi, sentendosi circondato da talenti molto superiori a lui arrivati da tutta la Nazione. La situazione di disagio si acutizza finch\u00e9 nel 1929 (Sh\u014dwa 4) Shigemori decide di trasferirsi a Kyoto, dove si integra meglio e l'anno successivo firma insieme a S\u014df\u016b Teshigahara e altri artisti il manifesto , poi stampato l'anno dopo, in cui decidono di rinnovare radicalmente l'arte di arrangiare i fiori.\nSolo successivamente Shigemori comincia ad interessarsi ai giardini, che studia come autodidatta. Dal 1936 (Sh\u014dwa 11) Shigemori intraprende lunghi viaggi in tutto il Paese durante i quali svolge ricerche tecniche e raccoglie un'enorme quantit\u00e0 di dati su circa 500 giardini. Inizia una lunga opera di ricerca e studio storico dei giardini partendo da quelli cronologicamente pi\u00f9 vecchi. Tre anni dopo, nel 1939 (Sh\u014dwa 14) Shigemori d\u00e0 alle stampe la prima edizione in 26 volumi della sua grande opera , che successivamente amplier\u00e0 nel 1976 (Sh\u014dwa 51) con suo figlio Kanto Shigemori fino a 33+2 volumi intitolati , che \u00e8 ancora oggi l'opera di riferimento in materia.\nNel 1949 (Sh\u014dwa 24) sponsorizza il gruppo di artisti ikebana d'avanguardia , e successivamente diventer\u00e0 l'editore della loro rivista .\nCaratteristiche.\nI giardini di Mirei Shigemori sono caratterizzati da un uso particolarmente forte e scenografico delle rocce e da un trattamento molto innovativo della pavimentazione a muschio. I suoi lavori pi\u00f9 rappresentativi, in cui \u00e8 possibile cogliere in maniera pi\u00f9 vistosa le sue innovazioni, sono i giardini per le strutture religiose di Kyoto, e in particolare il giardino della stanza dell'abate al T\u014dfuku-ji, il laghetto di ghiaia del K\u014dmy\u014d-in, il giardino a tre lati per il monastero Zuih\u014d-in, e il complesso sistema di acque del Matsuo Taisha."}
{"id": "6327973", "revid": "89688", "url": "https://it.wikipedia.org/wiki?curid=6327973", "title": "Sad\u014d", "text": ""}
{"id": "6327974", "revid": "329581", "url": "https://it.wikipedia.org/wiki?curid=6327974", "title": "Apaseo el Grande (Guanajuato)", "text": ""}
{"id": "6327983", "revid": "110033348", "url": "https://it.wikipedia.org/wiki?curid=6327983", "title": "Luca Giberti", "text": "Biografia.\nInizia a praticare teatro in Inghilterra, dove mette in scena sia nuovi testi che classici come Kundera e Fo. In particolare, la sua riedizione di \"Morte accidentale di un anarchico\" di Fo alla Oxford Playhouse viene accolta con ottimo favore di critica e di pubblico.\nTra i suoi spettacoli in Italia figurano le prime nazionali di \"QED\" di Peter Parnell e di \"Breaking the Code\" di Hugh Whitemore presso il Teatro Stabile di Genova, di cui ha curato anche le traduzioni. Nel 2014 mette in scena al Teatro Stabile di Genova \"Il contrabbasso\" di Patrick S\u00fcskind, con Andrea Nicolini nel ruolo del protagonista.\nIl suo primo lungometraggio da direttore della fotografia, \"Istintobrass\", \u00e8 stato proiettato alla 70\u00aa Mostra internazionale d'arte cinematografica di Venezia, nella sezione Venice Classics."}
{"id": "6327996", "revid": "1494169", "url": "https://it.wikipedia.org/wiki?curid=6327996", "title": "Dichtung und Wahrheit", "text": ""}
{"id": "6327998", "revid": "287204", "url": "https://it.wikipedia.org/wiki?curid=6327998", "title": "Tempio di Khonsu", "text": "Il Tempio di Khonsu \u00e8 un tempio egizio situato nel complesso templare di Karnak (nella moderna citt\u00e0 di Luxor, Egitto) e risalente al periodo del Nuovo Regno, dedicato al dio Khonsu.\nStoria e descrizione.\nL'edificio fu originariamente edificato da Ramses III (XII secolo a.C.) sul sito di un tempio preesistente. L'ingresso del tempio \u00e8 situata alla fine del viale delle sfingi che parte dal tempio di Luxor. In epoca tolemaica, il re Tolomeo III Evergete (III secolo a.C.) fece costruire un grande ingresso e le mura di cinta del tempio; tuttavia, oggi rimane solamente l'ingresso. Delle iscrizioni nel piazzale del tempio risalgono al tempo di Herihor (XI secolo a.C.).\nLa sala ipostila fu edificata sotto Nectanebo I (IV secolo a.C.) e non \u00e8 di grande estensione; al suo interno furono trovate le statue di due babbuini scolpite al tempo di Seti I (XIII secolo a.C.) e quindi probabilmente apparenti all'edificio preesistenza del sito. Sono frequenti, inoltre, blocchi con decorazioni molto raffinare e capovolte, che mostrano la quantit\u00e0 di ricostruzioni e riutilizzi del materiali dai complessi templari circostanti, specialmente in epoca tolemaica."}
{"id": "6328025", "revid": "599013", "url": "https://it.wikipedia.org/wiki?curid=6328025", "title": "Associazione Sportiva Astrea 1990-1991", "text": "Questa voce raccoglie le informazioni riguardanti l'Associazione Sportiva Astrea nelle competizioni ufficiali della stagione 1990-1991."}
{"id": "6328031", "revid": "1719883", "url": "https://it.wikipedia.org/wiki?curid=6328031", "title": "Perennialismo", "text": "Il perennialismo \u00e8 un indirizzo di pensiero, chiamato anche \"tradizionalismo integrale\", che intende richiamarsi ad una Tradizione primordiale e universale nella quale esso trova sedimentata una sapienza di provenienza non umana, donata in epoche antichissime agli uomini, da questi distrutta e dimenticata ma della quale rimane un'impronta nelle correnti dell'esoterismo e delle culture storiche e folcloriche giunte sino a noi. \nEssa si propone pertanto come una nuova visione del mondo fondata sul recupero vivo e attuale di quella sapienza misterica del passato, che gi\u00e0 i filosofi rinascimentali chiamavano \"prisca theologia\", andata perduta a causa della decadenza ineluttabile del mondo moderno.\nOrigine del termine.\nIl termine \"perennialismo\" riferito alla filosofia ricorre nell'espressione philosophia perennis usata per la prima volta nel XVI secolo dal teologo agostiniano Agostino Steuco (1497-1548) nel suo libro intitolato \"De perenni philosophia libri X\" (1540) dove, rifacendosi ai principi filosofici di Marsilio Ficino e di Giovanni Pico della Mirandola, sosteneva l'esistenza di un principio di verit\u00e0 che attraversa tutte le filosofie e le religioni che, a partire dall'ermetismo fino al platonismo e alla teologia cristiana sono alla ricerca della conoscenza di Dio . \nIl matematico e filosofo tedesco Leibniz (1646-1716), che conosceva dal 1687 l'opera di Steuco, riprese la stessa frase e la us\u00f2 per designare la filosofia, in particolare la sua corrente mistica, come eterno e comune pensiero sottostante a tutte le religioni. \nLe caratteristiche.\nLe caratteristiche del perennialismo possono essere scoperte nel diffondersi, nell'Europa della fine del XIX e gli inizi del XX secolo, di movimenti occultisti e teosofici eredi dell'esoterismo dei secoli precedenti che ora si pongono come contrasto alla prevalente cultura positivistica della moderna et\u00e0 industriale. Queste nuove forme di esoterismo sono ora caratterizzate dalla critica al materialismo, dall'esaltazione dello spiritualismo e dalla riscoperta delle religioni orientali. A questi elementi, che si ritrovano nel perennialismo, va aggiunto quel forte sentimento di crisi vissuto nel periodo tra le due guerre mondiali dove si prefigura un declino dell'Occidente dovuto secondo Oswald Spengler alla ciclicit\u00e0 della storia , secondo Jos\u00e9 Ortega y Gasset al fenomeno della formazione della societ\u00e0 di massa e secondo Johan Huizinga al proliferare dell'irrazionalismo \nAl costituirsi del perennialismo contribu\u00ec infine il mito dell'esistenza di un'antichissima forma di teologia comune a tutte le dottrine religiose ad opera di personaggi dallo spirito illuminato. Questa credenza risaliva alla cultura umanistica e al suo interesse per l'ermetismo ripreso poi in et\u00e0 romantica con gli studi dedicati alla simbologia e alla mitologia che diedero l'avvio, nella seconda met\u00e0 del XIX secolo, alla pratiche occultiste. \nRen\u00e9 Gu\u00e9non.\nIl principale esponente del perennialismo, il pensatore franco-egiziano Ren\u00e9 Gu\u00e9non (1886-1951), proprio dalla giovanile frequentazione dei circoli occultistici parigini, dopo avere identificato i travisamenti e gli errori dello spiritismo che confondeva il psichico con lo spirituale, , prese il via per l'elaborazione della sua dottrina. \nNella decadenza dell'Occidente Gu\u00e9non intravedeva, attraverso il sopravvissuto simbolismo del linguaggio della metafisica, intesa come \u00ab\"conoscenza dei princip\u00ee di ordine universale\"\u00bb da cui tutto procede, l'esistenza di un'antica \"Tradizione\" depositaria di una saggezza ormai perduta che, nelle cosiddette \u00ab\"forme tradizionali\"\u00bb (Taoismo, Induismo, Islam, Ebraismo, Cristianesimo, Ermetismo, Libera Muratoria, Compagnonaggio, ecc.), rappresentava diverse manifestazioni del sentimento religioso utili allo sviluppo spirituale dell'essere umano. \nDa questa primaria intuizione Gu\u00e9non elabor\u00f2, dopo la pubblicazione di alcuni testi sul Ved\u0101nta , e di scritti polemici sulla teosofia e lo spiritismo e, in particolare, dopo le riflessioni descritte nell'opera \"La Crise du monde moderne (1927)\", la sua teoria sulla crisi dell'occidente che appare irreversibile dopo la civilt\u00e0 medioevale quando ormai si \u00e8 persa la conoscenza della \"vera\" metafisica, di quei valori, cio\u00e8, sopraffatti dal \u00ab\"trionfo della quantit\u00e0\"\u00bb a danno della qualit\u00e0 che ha generato l'uniformit\u00e0 che contraddistingue il mondo moderno.\nL'umanit\u00e0 ha ormai compiuto il suo ciclo (Yuga) ed \u00e8 ormai giunta alla fase finale dove spadroneggia il potere temporale su quello spirituale causando l'estremo declino dell'Occidente che ha ormai perso la \"Tradizione primordiale\", di origine non umana, rivelata e depositaria della sapienza spirituale. La Tradizione viene identificata da Gu\u00e9non nascosta in una congerie di simboli rappresentati nei miti (l'et\u00e0 dell'oro, gli iperborei, Thule, Atlantide), che non sono, come vorrebbe un'interpretazione superficiale, il frutto della fantasia umana ma, poich\u00e9 si ritrovano coerentemente in una diversit\u00e0 di culture, essi sono la prova dell'esistenza della \"Tradizione\".\nNegli antichi usi e costumi dei popoli vi \u00e8 la presenza \u00ab\"di elementi tradizionali nel vero senso della parola, per quanto deformati, impoveriti o frammentari possano essere talvolta\"\u00bb, che si sono trasmessi nel tempo. "}
{"id": "6328033", "revid": "121702886", "url": "https://it.wikipedia.org/wiki?curid=6328033", "title": "Oasi del Fayyum", "text": "L'oasi del Fayyum, o oasi di Fayyum, (in arabo: \u0648\u0627\u062d\u0629 \u0627\u0644\u0641\u064a\u0648\u0645, \"Wa\u1e25et El Fayyum\") \u00e8 un'oasi del deserto Libico-Nubiano localizzata in Egitto, a sud-ovest del Cairo, poco distante dal Nilo. \nPrende il nome della vicina citt\u00e0 di Fayyum, capitale dell'omonimo governatorato. L'estensione dell'area di depressione \u00e8 stimata essere tra i 1.270 e i 1.700 km\u00b2; la superficie dell'area comprende campi irrigati attraverso un canale del Nilo, il Bahr Yussef, che con i suoi 24 km di lunghezza drena nella depressione situata nella parte ovest della valle del Nilo. Grazie al Bahr Yussef la depressione del Fayyum \u00e8 una ricca terra coltivabile con al centro il lago Meride (\"birket Qarun\").\nVi sono, soprattutto nelle vicinanze del lago, numerosi ruderi di antichi borghi e citt\u00e0. I tumuli a nord della citt\u00e0 di Faiyum segnano il sito di Crocodilopoli/Arsinoe. Ci sono vasti resti archeologici in tutta la regione che si estendono dal periodo preistorico fino ai tempi moderni, ad esempio il Monastero dell'Arcangelo Gabriele a Naqlun.\nNell'antichit\u00e0, il Fajyum era un centro del culto del dio coccodrillo Sobek. In molti insediamenti i templi erano dedicati alle manifestazioni locali del dio e delle divinit\u00e0 associate. I templi egizi hanno operato ai margini del Fayyum almeno fino all'inizio del III secolo, in alcuni casi ancora nel IV secolo. I culti istituzionalizzati di Sobek esistevano quindi accanto alle prime comunit\u00e0 cristiane, che si stabilirono nella regione dal III secolo in poi e costruirono le loro prime chiese negli insediamenti di Fayyum entro il IV secolo."}
{"id": "6328037", "revid": "1226", "url": "https://it.wikipedia.org/wiki?curid=6328037", "title": "Isabel Allende Llona", "text": ""}
{"id": "6328040", "revid": "31886", "url": "https://it.wikipedia.org/wiki?curid=6328040", "title": "World Series of Poker 2017", "text": "Le World Series of Poker 2017 sono stati la 48\u00aa edizione della manifestazione. La prima fase si \u00e8 svolta dal 30 maggio sino al 17 luglio presso il casin\u00f2 Rio All Suite Hotel and Casino di Las Vegas. Si tratta della tredicesima edizione consecutiva disputata al Rio.\nIl vincitore del Main Event \u00e8 stato Scott Blumstein, il quale si \u00e8 aggiudicato la cifra di 8.150.000 di dollari statunitensi.\nMain Event.\nIl Main Event (evento numero 73 \"$10.000 No Limit Hold'em Main Event\") non si svolge come di consueto in due fasi. Infatti, il tavolo finale si svolge in luglio, e non a novembre come avvenuto fino all'edizione 2016.\nComposizione Final Table.\nSituazione prima dell'inizio del tavolo finale."}
{"id": "6328043", "revid": "228587", "url": "https://it.wikipedia.org/wiki?curid=6328043", "title": "Artemis Crock", "text": ""}
{"id": "6328067", "revid": "287204", "url": "https://it.wikipedia.org/wiki?curid=6328067", "title": "Gratioloideae", "text": "Gratioloideae \u00e8 una sottofamiglia di piante spermatofite, dicotiledoni appartenenti alla famiglia delle Plantaginaceae.\nEtimologia.\nIl nome della sottofamiglia deriva dal suo genere tipo \"Gratiola\" la cui etimologia deriva dalla parola latina \"gratia\" (= gradevolezza, piacevolezza, amabilit\u00e0) con riferimento alle qualit\u00e0 medicinali delle piante di questo genere.\nIl nome scientifico della sottofamiglia \u00e8 stato definito inizialmente dal botanico inglese George Bentham (22 settembre 1800 \u2013 10 settembre 1884) e perfezionato successivamente dal botanico tedesco Christian Luerssen (Brema, 6 maggio 1843 \u2013 Charlottenburg, 28 giugno 1916) nella pubblicazione \"Handbuch der Systematischen Botanik - 2: 993. Sep 1882.\" del 1882.\nDistribuzione e habitat.\nLa distribuzione della sottofamiglia \u00e8 principalmente relativa al Nuovo Mondo, in particolare:\nTassonomia.\nLa famiglia di appartenenza di questo gruppo (Plantaginaceae) comprende 113 generi con 1800 specie (oppure secondo altri Autori 114 generi e 2400 specie, o anche 117 generi e 1904 specie o 90 generi e 1900 specie) ed \u00e8 suddivisa in tre sottofamiglie e oltre una dozzina di trib\u00f9.\nComposizione della sottofamiglia.\nLa sottofamiglia comprende 3 trib\u00f9, 2 sottotrib\u00f9, 34 generi e circa 366 specie.\nTrib\u00f9 Angelonieae.\nLa trib\u00f9 Angelonieae comprende 6 generi e 75 specie:\nTrib\u00f9 Gratioleae.\nLa trib\u00f9 Gratioleae comprende 2 sottotrib\u00f9, 15 generi e circa 180 specie:\nSottotrib\u00f9 Dopatriinae\nLa sottotrib\u00f9 Dopatriinae comprende 5 generi e 57 specie:\nSottotrib\u00f9 Gratiolinae\nLa sottotrib\u00f9 Gratiolinae comprende 10 generi e circa 120 specie:\nTrib\u00f9 Stemodieae.\nLa trib\u00f9 Stemodieae comprende 13 generi e 111 specie:\nIncertae sedis e gruppi esclusi.\nAll'interno di questo gruppo non \u00e8 pi\u00f9 descritta la trib\u00f9 Limoselleae (con il genere \"Limosella\" ) ora inserita nella famiglia Scrophulariaceae e la trib\u00f9 Lindernieae (con 14 generi) ora inserita nella famiglia Linderniaceae.\nAnche il genere \"Zenkerina\" (con la sola specie \"Zenkerina kamerunensis\" ), da alcuni Autori descritto all'interno della sottofamiglia di questa voce, attualmente \u00e8 considerato un sinonimo di \"Staurogyne\" ed \u00e8 incluso nella famiglia Acanthaceae. \nLa tabella seguente elenca un gruppo di generi tradizionalmente descritti nelle famiglie Phrymaceae e Trapellaceae o Pedaliaceae (genere \"Trapella\") la cui collocazione nella sottofamiglia Gratioloideae \u00e8 ancora da definire (Incertae sedis):\nFilogenesi.\nStoricamente questo gruppo ha fatto parte della famiglia Scrophulariaceae (secondo la classificazione ormai classica di Cronquist). In seguito \u00e8 stato descritto anche all'interno della famiglia Veronicaceae. Attualmente con i nuovi sistemi di classificazione filogenetica (classificazione APG) \u00e8 stata assegnata alla famiglia delle Plantaginaceae.\nIn base ad alcuni studi di tipo filogenetico la sottofamiglia Gratioloideae risulta in posizione basale rispetto alle altre sottofamiglie della famiglia Plantaginaceae. In particolare all'interno del gruppo sono stati individuati due cladi principali: un primo clade comprendente le trib\u00f9 Gratioleae e Stemodieae (non meglio risolto) e un secondo clade relativo alla trib\u00f9 Angelonieae. Inoltre la sottofamiglia Gratioloideae potrebbe essere \"gruppo fratello\" della trib\u00f9 Sibthorpieae (sottofamiglia Digitalioideae) in contrasto per\u00f2 con la posizione filogenetica degli altri gruppi della sottofamiglia Digitalioideae.\nGeneri spontanei della flora italiana.\nNella flora spontanea italiana sono presenti solamente due specie di questa sottofamiglia:\nAlcune checklist individuano la specie presente in Italia come \"Limnophila sessiliflora\" .\nAlcune specie.\nTrib\u00f9 Gratioleae.\nSottotrib\u00f9 Dopatriinae\nSottotrib\u00f9 Gratiolinae"}
{"id": "6328068", "revid": "287204", "url": "https://it.wikipedia.org/wiki?curid=6328068", "title": "Box junction", "text": "La box junction o yellow box junction (letteralmente: \"area (gialla) di intersezione\"), chiamata anche yellow box (\"area gialla\") oppure semplicemente box soprattutto negli Stati Uniti d'America, \u00e8 un particolare tipo di segnaletica orizzontale tracciata per il controllo del traffico veicolare e in particolare per la prevenzione della congestione stradale nelle intersezioni pi\u00f9 trafficate e degli ingorghi a scacchiera (\"gridlock\"). La \"box junction\" fu introdotta nel Regno Unito nel 1967, in seguito ad una positiva sperimentazione condotta a Londra.\nRegola di funzionamento.\nLa superficie centrale dell'incrocio trafficato viene dipinta con un grande quadrilatero (\"box\") al cui interno vi \u00e8 una griglia di linee diagonali oppure una grande croce baricentrica che parte dagli angoli. Le strisce possono essere tracciate con vernice di colore giallo o bianco a seconda delle norme di circolazione dello Stato.\nLa regola di funzionamento \u00e8 semplice: \u00abse non puoi attraversarla, non entrare nella \"gabbia\"\u00bb. I veicoli non possono cio\u00e8 entrare nella zona delimitata fino a quando la propria uscita non \u00e8 libera; nel caso di svolta che preveda l'attraversamento del flusso in direzione opposta, per esempio la svolta a destra in Inghilterra, un solo veicolo pu\u00f2 entrare nell'area gialla se la via di uscita \u00e8 libera ed aspettare il suo turno finch\u00e9 non si esaurisce il traffico passante nella direzione opposta.\nDiffusione.\nSia in Irlanda sia nel Regno Unito dove i veicoli circolano a sinistra, gli automobilisti possono entrare nella \"box\" e aspettare per svoltare a destra, ma solo quando il traffico proviene dalla direzione opposta o vi sono altri veicoli in attesa di svoltare nella stessa direzione.\nSimile segnaletica a griglia pu\u00f2 essere dipinta anche in altri ambiti stradali che devono mantenersi liberi dal traffico congestionato, come ad esempio le uscite e i passi carrai dei depositi dei veicoli di emergenza oppure in prossimit\u00e0 dei passaggi a livello.\nLa \"box junction\" \u00e8 molto utilizzata nelle strade di alcuni paesi europei come Cipro, Irlanda, Malta, Portogallo, Regno Unito, Repubblica Ceca e Serbia; \u00e8 altres\u00ec presente in alcune zone degli Stati Uniti d'America, tra cui la citt\u00e0 di New York e il Colorado, e altri paesi tra cui Brasile, Canada, Filippine, Hong Kong, Indonesia, Malaysia, Singapore, Sudafrica e Taiwan.\nLe \"box junction\" si trovano anche nei punti di transito pedonale pi\u00f9 affollati delle stazioni della metropolitana di Londra.\nSanzioni.\nEntrare illecitamente in una \"box junction\", cio\u00e8 quando la via d'uscita non \u00e8 libera oppure accodandosi ad un altro veicolo gi\u00e0 fermo all'interno oppure fermandosi anche solo parzialmente nella griglia, ad esempio solo con le ruote anteriori, \u00e8 sanzionato dall'articolo 174 del codice della strada del Regno Unito con una sanzione pecuniaria di 120 sterline (circa 138,80 euro), ridotte a 60 \u00a3 (69,40 \u20ac) se pagate entro 14 giorni.\nNegli incroci pi\u00f9 trafficati della citt\u00e0 di Londra sono state installate numerose telecamere e sensori che rilevano automaticamente le infrazioni commesse degli automobilisti. Nel 2015 l'ente Transport for London ha incassato 6,5 milioni di sterline con le contravvenzioni automatizzate e, per questo motivo, \u00e8 stata accusata di \"mungere\" gli automobilisti. Dal 2010 al 2016 la municipalit\u00e0 di Hammersmith e Fulham ha incassato 12 milioni di sterline in sette anni con questo sistema automatizzato.\nEquivalenti.\nSempre nel Regno Unito \u00e8 diffusa per finalit\u00e0 simili anche un altro tipo di segnaletica orizzontale costituita dalla scritta bianca \"KEEP CLEAR\" (tenere sgombro).\nIn Australia, Nuova Zelanda e Unione europea le norme di circolazione prevedono che ogni intersezione stradale sia equivalente ad una \"box junction\": l'automobilista infatti non pu\u00f2 impegnare l'incrocio finch\u00e9 lo spazio di uscita dall'altro lato \u00e8 occupato, a prescindere che vi sia o no una specifica segnaletica. Nell'Unione europea questa regola si applica anche negli incroci semaforici in cui la corsia d'attesa si interseca con altre strade minori precedenti il semaforo. Analogamente in caso di traffico congestionato non \u00e8 mai consentito ad alcun veicolo di fermarsi sulle strisce pedonali e, per ovvi motivi di sicurezza, al passaggio a livello sui binari ferroviari o tranviari.\nAd esempio, in Italia l'articolo 145, comma 7 del Nuovo codice della strada stabilisce che: \nPer la violazione di questa norma di circolazione \u00e8 prevista la sanzione amministrativa da euro 162 a euro 646 e in caso di reiterazione della stessa violazione, in un periodo di due anni, consegue anche la sospensione della patente da uno a tre mesi\nNel caso di arresto della circolazione, in Svizzera il conducente non pu\u00f2 fermarsi sul passaggio pedonale e, alle intersezioni, sulla carreggiata usata dai veicoli che circolano in senso trasversale. In caso di infrazione \u00e8 prevista una multa disciplinare di 60 franchi svizzeri (pari a 55 euro circa).\nLa stessa regola si applica in ogni incrocio della Russia.\nAl fine di prevenire gli ingorghi stradali, in molti stati degli USA le normative stradali vietano di impegnare incroci, passaggi a livello e attraversamenti pedonali fino a quando l'autista non \u00e8 sicuro di liberare subito l'area interessata. Non vi \u00e8 una speciale segnaletica per indicare questa regola, tranne a New York e altre citt\u00e0, ma alcune amministrazioni hanno lanciato la campagna \"Don't block the box\" (\"non bloccare l'area\") e installato avvisi e pannelli informativi in prossimit\u00e0 di incroci problematici, per aumentare la consapevolezza dell'esistenza di questa norma che prevede sanzioni fino a 500 dollari e sottrazione di due punti dalla patente di guida, o altre sanzioni a seconda del singolo Stato."}
{"id": "6328079", "revid": "228587", "url": "https://it.wikipedia.org/wiki?curid=6328079", "title": "Greasy Kid Stuff", "text": "Greasy Kid Stuff \u00e8 un album in studio del musicista statunitense Al Caiola Guitar &amp; Orchestra, pubblicato nel maggio 1963 dall'etichetta discografica United Artists Records."}
{"id": "6328080", "revid": "262457", "url": "https://it.wikipedia.org/wiki?curid=6328080", "title": "BKa\u2019-\u2019gyur", "text": ""}
{"id": "6328081", "revid": "2048534", "url": "https://it.wikipedia.org/wiki?curid=6328081", "title": "Augusto Vittorio Vecchi", "text": "\u00c8 considerato uno dei maggiori scrittori italiani di mare dell'Ottocento e primo Novecento.\nBiografia.\nNacque a Marsiglia da Candido Augusto e da Vittoria della Ripa, ebrea fiorentina. Nel 1856 entr\u00f2 nella Reale scuola di Marina a Genova iniziando una carriera militare che si concluse nel 1872 con il grado di luogotenente di vascello. Nel 1866 partecip\u00f2 alla battaglia di Lissa sulla fregata \"Principe Umberto\".\nNel 1874 cominci\u00f2 a scrivere utilizzando lo pseudonimo di Jack la Bolina, tratto da \"L'ultimo dei Mohicani\" di James Fenimore Cooper. Cominci\u00f2 pure ad insegnare storia in un istituto tecnico a Pavia e successivamente dal 1882 all'Accademia Navale di Livorno. Nello stesso anno pubblica \"La vita e le gesta di Giuseppe Garibaldi.\"\nAugusto Vittorio Vecchi collabor\u00f2 e scrisse per importanti riviste del suo tempo come \"Nuova Antologia\", \"Il Fanfulla\", \"Il Caffaro\" e \"Rivista Marittima.\" In particolare su quest'ultima pubblicazione si estrinsec\u00f2 la sua grande passione per il mare tanto da meritarsi una medaglia d'oro conferitagli dal Ministero della Marina. Infatti nel 1879 fu tra i fondatori e il primo presidente del Reale Yacht Club Italiano, primo circolo velico del Mar Mediterraneo. Nel 1894 fond\u00f2 la Lega Navale Italiana.\nCollabor\u00f2 con \"Il giornale dei bambini\" di Ferdinando Martini dedicandosi alla letteratura per i ragazzi ai quali trasmettere l'amore per il mare. In questo suo filone sono da includere \"Al lago degli elefanti\", \"I giovani eroi del mare\" e \"Il romanzo di un negriero.\"\nAugusto Vittorio Vecchi mor\u00ec il 6 settembre 1932 a Forte dei Marmi nella villa donatagli per riconoscenza dalla Lega navale Italiana.\nA San Benedetto del Tronto viene disputato il Trofeo challenger \"JACK LA BOLINA\"."}
{"id": "6328082", "revid": "400694", "url": "https://it.wikipedia.org/wiki?curid=6328082", "title": "Andrew Kehoe", "text": ""}
{"id": "6328083", "revid": "467420", "url": "https://it.wikipedia.org/wiki?curid=6328083", "title": "Jack la Bolina", "text": ""}
{"id": "6328084", "revid": "287204", "url": "https://it.wikipedia.org/wiki?curid=6328084", "title": "Prove di funzionalit\u00e0 respiratoria", "text": "Le prove di funzionalit\u00e0 respiratoria (PFR) sono indagini strumentali mediche che permettono di esaminare la funzione dell\u2019apparato respiratorio nelle sue multiple e complesse componenti nelle condizioni di salute e malattia. Nella pratica clinica questi test sono utilizzati sia per la diagnosi delle malattie respiratorie che per la valutazione del loro decorso clinico nel tempo e degli effetti della terapia. Altri campi di utilizzo delle PFR sono l\u2019epidemiologia, la medicina del lavoro e dello sport e gli studi di ricerca fisiologica e clinica. Il diffuso utilizzo di tali indagini nella moderna medicina respiratoria \u00e8 dovuto alla loro elevata capacit\u00e0 di esaminare i differenti settori anatomici dell\u2019apparato respiratorio colpiti dalla malattia, la non invasivit\u00e0 dei test, l\u2019applicazione della moderna tecnologia per l\u2019analisi dei dati in brevissimo tempo e con elevata precisione, ed infine il contenimento dei prezzi della strumentazione.\nPer tutti questi motivi, le PFR sono state oggetto delle prime linee guida a livello internazionale della medicina moderna a partire dalla fine degli anni \u201870 e con aggiornamenti successivi riportati in ordine temporale nella bibliografia.\nSpirometria.\nIl test si basa sulla misura del flusso aereo durante manovre espiratorie ed inspiratorie forzate massimali.\nLa prima manovra viene eseguita dopo un inspirio profondo massimale a capacit\u00e0 polmonare totale (CPT) e successiva epirazione forzata a volume residuo (VR). In questa fase il flusso espiratorio raggiunge un valore massimale che poi decade gradualmente con la riduzione del volume polmonare. Oltre un certo sforzo espiratorio, il suo valore \u00e8 funzione del calibro delle vie aeree al punto del loro strozzamento durante la manovra, della collassabilit\u00e0 della parete bronchiale a valle di tale segmento e della dissipazione pressoria a monte dipendente da densit\u00e0 e viscosit\u00e0 del gas. Per questi motivi, il test viene utilizzato in medicina respiratoria per esplorare le caratteristiche delle vie aeree e del parenchima polmonare.\nAl contrario, la manovra inspiratoria forzata viene iniziata dopo una completa espirazione a VR e termina a CPT. In questa fase il flusso dipende dalla forza dei muscoli inspiratori e dalle dimensioni delle vie aeree centrali. Per tale motivo, il test \u00e8 utilizzato nello studio delle patologie dei muscoli inspiratori e/o ostruzione delle aeree centrali.\nDal punto di vista clinico pratico, la valutazione funzionale si fonda su alcuni parametri che meglio descrivono con semplicit\u00e0 le curve flusso-volume espiratoria ed inspiratoria. Per la fase espiratoria essi sono il volume espulso nel 1\u00ba secondo dell\u2019espirazione (VEMS), la capacit\u00e0 vitale (CV) e il flusso espiratorio al 50% della CV (FEF50), mentre per la fase inspiratoria il pi\u00f9 utilizzato \u00e8 il flusso inspiratorio al 50% della CV (FIF50). Questi dati permettono una valutazione del quadro funzionale. Per esempio, una riduzione di VEMS maggiore della CV (VEMS/CV*100) \u00e8 indice di ostruzione o collasso delle vie aeree o perdita di pressione elastica polmonare. In rari casi tale pattern non \u00e8 segno di malattia ostruttiva, bens\u00ec indice di esagerato sviluppo del parenchima polmonare rispetto a quello delle vie aeree in giovent\u00f9 (asincrono sviluppo del polmone). Una riduzione del VEMS e CV di simile entit\u00e0 indica la presenza di un difetto ventilatorio senza per\u00f2 poterne specificare con certezza la natura restrittiva o ostruttiva. La misura dei volumi polmonari ne dirime il dubbio. Il FIF50 \u00e8 generalmente ridotto nei casi di ostruzione fissa o mobile delle vie aeree estratoraciche e talora anche nei casi di ostruzione intratoracica. La sua valutazione in funzione del FEF50 aiuta a discriminare le condizioni, essendo il rapporto tra i due parametri prossimo all\u2019unit\u00e0 in caso di ostruzione fissa extratoracica, &lt;1 in caso di ostruzione mobile extratoracica e &gt;1 nell\u2019ostruzione intratoracica.\nLe PFR sono anche utilizzate per la valutazione delle risposte ai farmaci broncodilatatori e agli agenti broncocostrittori. Nel primo caso aumenti del VEMS superiori al 12% e 200 ml rispetto al valore di base documentano l\u2019effetto del farmaco sul tono bronchiale. Il loro significato clinico \u00e8 controverso: mentre alcune linee guida suggeriscono che risposte positive sono indicative di asma bronchiale, altre sono pi\u00f9 prudenti ed accettano valori ben superiori (almeno 400 ml) a supporto di tale diagnosi. Risposte negative sono pi\u00f9 frequentemente osservate nella broncopneumopatia ostruttiva cronica (BPCO), anche se non sono specifiche di tale condizione. Studi condotti a met\u00e0 degli anni \u201880 non sono riusciti ad identificare una soglia di tale test capace di differenziare l\u2019asma dalla BPCO. Il test alla metacolina e il test da sforzo utilizzano il VEMS come parametro principe per l\u2019analisi della risposta broncocostrittrice. Il loro uso in clinica pratica ha un valore molto importante nella diagnosi o esclusione di asma bronchiale. Altra indicazione per l\u2019uso della spirometria \u00e8 il sospetto di paralisi del diaframma. In questo caso, una riduzione della CV &gt; 15-20% nella posizione supina rispetto a quella eretta \u00e8 fortemente suggestivo di tale disturbo.\nMassima Ventilazione Volontaria (MVV).\nIl test viene eseguito chiedendo al paziente di respirare con il massimo sforzo respiratorio ad una frequenza di circa 90-110 atti respiratori/min e per una durata di 12 s. Una riduzione dell\u2019MVV rispetto ai valori attesi suggerisce la presenza di malattia neuromuscolare o di ostruzione delle vie aeree centrali.\nVolumi polmonari.\nTre sono i volumi polmonari fondamentali per la respirazione. Il primo \u00e8 la capacit\u00e0 funzionale residua (CFR), volume dal quale avviene la respirazione normale a riposo e dove avvengono gli scambi gassosi. Il secondo \u00e8 la CPT, volume che identifica la massima espansione della gabbia toracica. Il terzo \u00e8 il VR che identifica il volume del polmone al quale nel soggetto adulto si manifesta la completa o quasi completa chiusura delle vie aeree. Ognuno di questi tre volumi \u00e8 regolato da meccanismi differenti e la loro compromissione \u00e8 espressione del tipo, gravit\u00e0 ed evoluzione della malattia. Per esempio, nel caso di malattie ostruttive la CPT tende a non essere alterata o semmai ad aumentare, mentre entrambi la CFR ed il VR aumentano gradualmente, il secondo maggiormente del primo. Al contrario, nelle malattie restrittive, tutti i volumi tendono variamente ad accomodarsi a valori minori dell\u2019atteso. L\u2019implicazione clinica della misura dei volumi polmonari \u00e8 fondamentale per la diagnosi della malattia polmonare.\nNumerosi sono i metodi per la misura dei volumi polmonari nella pratica clinica. Il pletismografo corporeo \u00e8 il test pi\u00f9 utilizzato sia per la semplicit\u00e0 di esecuzione, la sua accettabilit\u00e0 da parte del paziente e la capacit\u00e0 di misurare tutto il gas all\u2019interno del torace. Specifiche informazioni sono presentate nella bibliografia.\nDiffusione alveolo-capillare del monossido di carbonio (DLCO).\nIl test permette di esaminare i disturbi delle malattie respiratorie prevalentemente localizzati nella parte pi\u00f9 periferica del polmone. Il test prevede l\u2019uso del CO invece dell\u2019ossigeno (O2) perch\u00e9 a differenza di quest\u2019ultimo, il CO \u00e8 assente nel sangue refluo all\u2019alveolo, permettendo cos\u00ec di stimare il gradiente alveolo-arterioso semplicemente in base alla tensione del CO nel gas alveolare. La DLCO viene calcolata dal rapporto tra l\u2019assorbimento del CO durante un inspirio di 10\u00a0s a CPT e la sua tensione alveolare.\nIn clinica pratica, una riduzione della DLCO rispetto ai valori attesi \u00e8 frequentemente e variabilmente riscontrata nelle malattie restrittive polmonari (malattie dell\u2019interstizio, edema polmonare, enfisema polmonare, esiti di resezione polmonare, malattie della pleura e della gabbia toracica, malattie neuromuscolari) e malattie vascolari polmonari (tromboembolia polmonare, ipertensione arteriosa polmonare, anemia). L\u2019aumento della DLCO \u00e8 di minor interesse clinico e pu\u00f2 essere osservato in casi di iperafflusso di sangue nel polmone (shunt sinistro-destro, policitemia) o di emorragia polmonare, e talora asma bronchiale grave ed obesit\u00e0.\nAltri test di funzionalit\u00e0 respiratoria.\nLo studio della funzione ventilatoria durante respiro tidal pu\u00f2 essere condotto misurando le resistenze delle vie aeree al flusso con differenti metodologie, le pi\u00f9 conosciute delle quali sono la pletismografia corporea e l\u2019oscillazione forzata a varie frequenze (FOT). Il primo \u00e8 un test non sempre facile da eseguire ed interpretare in clinica pratica per diversi motivi. Dal puntodi vista tecnico, per esempio, il test richiede che le differenze in temperatura e umidit\u00e0 tra gas inspirato ed espirato siano corrette matematicamente o almeno ridotte con l\u2019aumento della frequenza respiratoria a valori superiori ai 2\u00a0Hz, cosa non sempre facile da ottenere da parte del paziente. Inoltre, i valori di resistenze necessitano di correzione per il volume polmonare di fine espirazione se questo aumenta nella fase di registrazione. Infine, si ricorda che a causa del minor contributo delle vie aeree periferiche alle resistenze al flusso rispetto alle vie aeree centrali, il test perde sensibilit\u00e0 nella valutazione clinica delle malattie polmonari ostruttive dove la patologia \u00e8 prevalentemente localizzata nella parte pi\u00f9 distale del polmone. Al contrario, la FOT permette di esaminare la funzione ventilatoria durante respiro tranquillo offrendo informazioni cruciali sulle caratteristiche meccaniche delle vie aeree centrali e periferiche (resistenza al flusso), sulla anomalie distributive delle ventilazione e sulle propriet\u00e0 capacitative del sistema respiratorio (reattanza), queste ultime essendo funzione dell\u2019elastanza del sistema toraco-polmonare, delle propriet\u00e0 elastiche delle pareti delle vie aeree, del gas respirato ed infine della ventilazione. Altri campi pi\u00f9 recenti di applicazioni della FOT sono lo studio della funzione respiratoria nelle sue dimensioni volumetrica e temporale a riposo e durante costrizione del muscolo liscio bronchiale, la misura della compressione dinamica delle vie aeree durante l\u2019espirio tidal, ed il controllo della ventilazione meccanica non invasiva e dell\u2019apnea notturna. Per tutti questi motivi, la FOT sta assumendo un ruolo fondamentale in supporto ai classici test spirometrici nello studio delle malattie respiratorie. \nLa misura della forza esercitata dai muscoli respiratori \u00e8 un test capace di identificare la fatica dei muscoli respiratori che si manifesta in corso di malattie neuromuscolari, malattie respiratorie di grado avanzato, malattie cardiache e malattie metaboliche. Tale indagine trova ampio riscontro clinico in particolare nelle fasi iniziali di tali patologie a causa dell'alineare relazione tra pressione esercitata dai muscoli inspiratori e volume del polmone a favore della prima. Al contrario, con l'aggravamento della malattia, la forza dei muscoli inspiratori si riduce meno velocemente rispetto alla riduzione del volume polmonare, motivo per il quale il test perde parte della sua sensibilit\u00e0 in questa fase. Il test richiede notevole impegno da parte del paziente e molta esperienza da parte dell\u2019operatore.\nLa misura dell\u2019ossiemia e capnia del paziente \u00e8 parte integrale della valutazione clinica delle malattie cardio-respiratorie in particolare nella loro fase pi\u00f9 avanzata. Prima di procedere al prelievo di sangue arterioso per emogasanalisi (EGA), \u00e8 consigliabile la misura della saturazione dell\u2019O2 con un pulsossimetro. Questo prevede l\u2019utilizzo di uno spettrofotometro con lunghezza d\u2019onda tra 650 e 940 nm in abbinamento con un pletismografo per il rilevamento del polso arterioso. Lo strumento misura la quota di luce assorbita e riflessa dall'emoglobina attiva del sangue circolante nel dito di una mano, e da questo stima la saturazione arteriosa in O2 dell'emoglobina (SaO2). Valori di SaO2 &lt;92% suggeriscono l\u2019esecuzione dell\u2019EGA per la misura diretta delle pressioni di O2 e anidride carbonica (CO2) nel sangue arterioso. Data la relazione sigmoidale tra pressione arteriosa di O2 (paO2) e SaO2, per una iniziale caduta della paO2 le variazioni di SaO2 sono proporzionalmente minori, mentre \u00e8 vero l\u2019opposto per gradi di insufficienza respiratoria pi\u00f9 avanzata. Con il termine di insufficienza respiratoria parziale si definisce la condizione caratterizzata da una riduzione della paO2 al di sotto dei limiti inferiori della norma, questi ultimi essendo funzione della pressione barometrica, dell\u2019et\u00e0 del soggetto ed in misura minore del sesso. Il valore di 60 mm Hg \u00e8 una soglia standard accettata in clinica pratica non gi\u00e0 per la definizione dell\u2019insufficienza respiratoria ma perch\u00e9 al di sotto di essa si attuano trattamenti medici pi\u00f9 o meno aggressivi per la correzione del difetto ossiemico. Con il termine di insufficienza respiratoria globale si definisce invece il quadro dove la riduzione della paO2 si associa ad un aumento della paCO2 al di sopra di un valore di 50 mm Hg.\nComparazione dei dati osservati con i valori predetti o precedentemente registrati e loro interpretazione.\nCome per tutti gli esami clinici o funzionali in medicina, la valutazione di qualsiasi risultato va fatta in relazione al suo valore di normalit\u00e0 conosciuto nella popolazione generale oppure ad un precedente valore misurato nello stesso soggetto in condizioni di benessere o in differenti fasi della malattia.\nValori degli indici di funzionalit\u00e0 respiratoria nella popolazione generale sono stati raccolti fin dagli anni \u201870 nelle varie popolazioni e hanno rappresentato la base per la costruzione dei valori di riferimento con procedimenti pi\u00f9 o meno differenti. Tra questi, i pi\u00f9 conosciuti sono i valori di normalit\u00e0 del NHANES e dell\u2019ECCS. Recentemente, Quanjer e colleghi hanno derivato nuove equazioni di predizione della funzione polmonare per classi multietniche di individui. Con il presupposto che queste rappresentano il valore predetto aspettato per una data variabile funzionale per un dato soggetto, il problema seguente \u00e8 quello di interpretare il significato della differenza tra il valore osservato e quello predetto per una data variabile. Per facilitare questo compito, in passato ma ancora in alcuni documenti internazionali in uso, \u00e8 stato accettato il valore fisso dell\u201920% al di sotto o al di sopra del valore medio predetto. Per esempio, un valore di una variabile che sia del 70% del predetto sarebbe da intendere ridotto perch\u00e9 eccede il valore soglia del 20%. Questo approccio per\u00f2 \u00e8 stato criticato perch\u00e9 \u00e8 fortemente dipendente dalla grandezza del numeratore che a sua volta dipende da variabili antropometriche come et\u00e0, altezza, sesso, razza e in parte anche peso corporeo. Per esempio, se la differenza tra il valore osservato ed il valore atteso \u00e8 1 L, nel caso in cui il valore atteso sia di 6 L o 3 L la differenza percentuale sar\u00e0 del 17% nel primo caso e dunque ancora normale o 33% nel secondo e dunque patologica. Questo approccio \u00e8 in contrasto con la distribuzione della variabilit\u00e0 attorno alla media delle variabili funzionali respiratorie che non \u00e8 n\u00e9 di tipo lineare n\u00e9 tanto meno eteroscedastica. Anche per quanto riguarda la soglia di variabilit\u00e0 naturale del rapporto tra VEMS e\u00a0CV utilizzata per la diagnosi di ostruzione delle vie aeree \u00e8 stato scelto un valore fisso del 70%. Questo ha creato forte contrasto con il concetto che la soglia di tale rapporto \u00e8 fortemente dipendente dall\u2019et\u00e0 e anche dal sesso, fatto che ingenera significativa sottostima di malattia ostruttiva in et\u00e0 giovanile e sovrastima in et\u00e0 avanzata. L\u2019uso dei limiti percentuali fissi \u00e8 stato anche utilizzato per classificare la gravit\u00e0 funzionale delle malattie respiratorie, nonostante che questi siano affetti dagli stessi problemi sopra menzionati e non siano mai stati esaminati in funzione degli outcome clinici pi\u00f9 importanti.\nUna modalit\u00e0 pi\u00f9 razionale e moderna nello stabilire i limiti di normalit\u00e0 dei parametri ventilatori \u00e8 quella del 5\u00b0 o 95\u00b0 percentile della distribuzione dei valori della popolazione sana assumendo che la tale distribuzione sia di tipo Gaussiano. Questo approccio include tutte le variabili antropometriche che contribuiscono a generare il valore atteso per ogni individuo. Il suo limite risiede nel fatto che al di sotto o di sopra di queste soglie, il valore di una variabile appartenente ad un individuo sano \u00e8 considerato erroneamente anomalo. Accettando per\u00f2 questo limite che pu\u00f2 essere facilmente corretto con la storia ed i dati clinici del paziente, il margine di errore \u00e8 minimo ed equamente distribuito per tutte le et\u00e0 dei pazienti. Tali valori percentili corrispondono ad un valore di deviazione standard o z-score moltiplicato per il valore di 1.64. Un recente studio ha dimostrato che sintomi respiratori e classi di z-score sono fortemente associati tra loro nella BPCO, ragion per cui classificare la gravit\u00e0 delle malattie respiratorie in base a tale indice piuttosto che a soglie fisse potrebbe essere molto pi\u00f9 corretto e utile dal punto di vista clinico rispetto alla classificazioni con soglie fisse.\nLa valutazione del quadro funzionale in rapporto ad un precedente controllo eseguito in condizioni di salute o in differenti fasi della malattia \u00e8 un'altra possibilit\u00e0, qualora disponibile, per interpretare al meglio la funzione ventilatoria. Rispetto ai valori predetti nella popolazione generale, ci\u00f2 permette di dar maggior peso clinico anche a modeste variazioni temporali dei singoli parametri."}
{"id": "6328086", "revid": "663182", "url": "https://it.wikipedia.org/wiki?curid=6328086", "title": "Confessioni di un serial killer", "text": ""}
{"id": "6328110", "revid": "869733", "url": "https://it.wikipedia.org/wiki?curid=6328110", "title": "Kathoey", "text": "Kathoey o katoey (in thai: \u0e01\u0e30\u0e40\u0e17\u0e22; RTGS: Kathoei; IPA: [k\u00e0t\u02b0\u0264\u02d0j]) \u00e8 un termine thai che si riferisce sia ad una donna transgender sia ad un maschio gay effeminato. Un alto numero di thailandesi percepisce i kathoey come appartenenti ad un terzo genere, tra cui anche gli stessi kathoey percepiscono in tal modo se stessi, mentre altri li vedono come un tipo di uomo o di donna.\nTuttavia se si considerano le donne transgender (MtF) come un gruppo inserito all'interno della societ\u00e0 thailandese, la maggior parte di loro si riferiscono a se stessi come \"phuying\" (Thai: \u0e1c\u0e39\u0e49\u0e2b\u0e0d\u0e34\u0e07 \"donne\"), con una minoranza che fa riferimento a se stessi come \"phuying praphet\" (un \"secondo tipo di donna\") e solo pochissimi che si autodefiniscono come kathoey. Alcune frasi correlate che possono rientrare nel lessico sono \"phet thi sam\" (Thai: \u0e40\u0e1e\u0e28 \u0e17\u0e35\u0e48 \u0e2a\u0e32\u0e21, \"terzo sesso\") e \"sao praphet\" o \"phuying praphet\" (Thai: \u0e2a\u0e32\u0e27 \u0e1b\u0e23\u0e30\u0e40\u0e20\u0e17 \u0e2a\u0e2d\u0e07, \u0e1c\u0e39\u0e49\u0e2b\u0e0d\u0e34\u0e07 \u0e1b\u0e23\u0e30\u0e40\u0e20\u0e17 \u0e2a\u0e2d\u0e07 - nel significato di \"secondo tipo femminile\").\nLa parola kathoey trova la sua origine nella lingua khmer ed \u00e8 pi\u00f9 spesso resa come \"ladyboy\" o \"signora-ragazzo\" e quest'ultima espressione \u00e8 diventata popolare in tutto il sudest asiatico.\nDescrizione generale.\nAnche se kathoey viene spesso tradotto come transgender nell'uso della lingua inglese, questo termine non \u00e8 utilizzato spesso in Thailandia. Cos\u00ec come gli individui transessuali, il termine pu\u00f2 anche riferirsi a uomini gay e fu originariamente usato per riferirsi a individui che presentavano in s\u00e9 un'intersessualit\u00e0. A causa d'una tale confusione nella traduzione in inglese kathoey \u00e8 solitamente trasposto in \"ladyboy\" (o con varianti del termine).\nL'uso del termine kathoey suggerisce che la persona si autoidentifica come un individuo di sesso maschile, a differenza di \"sao praphet\" (che, come \"donna trans\", suggerisce una \"femmina\" (sao) come identit\u00e0 di genere) in contrasto a \"phet thi sam\" (che significa \"terzo sesso\"). Il termine \"phu ying praphet\", che pu\u00f2 essere tradotto come \"secondo tipo di femmina\", \u00e8 utilizzato anche per indicare il/la kathoey.\nLo studioso australiano di politica sessuale in Thailandia Peter Jackson sostiene che il termine kathoey \u00e8 stato utilizzato in epoca pre-moderna per riferirsi a persone intersex e che l'utilizzo \u00e8 cambiato verso la met\u00e0 del XX secolo per indicare i maschi che praticavano crossdressing. Il termine pu\u00f2 riferirsi a maschi che presenrtano differenti gradi di femminilit\u00e0; molti kathoey si vestono come le donne e si sottopongono a procedure mediche di \"femminilizzazione\" come l'uso di protesi mammarie, l'assunzione di ormoni, iniezioni di silicone o riduzioni del pomo di Adamo. Altri possono far uso di make-up ed utilizzare per s\u00e9 pronomi femminili, ma alcuni di loro rimangono vestiti come gli uomini rimanendo in tal modo pi\u00f9 vicini alla categoria occidentale di uomo gay effeminato che di transgender.\nIl termine kathoey pu\u00f2 essere considerato come un peggiorativo linguistico, specialmente nella sua forma di \"kathoey-saloey\", che ha un significato simile nella lingua inglese di \"fata\" o \"regina\".\nRequisiti per confermare l'idoneit\u00e0 per la riassegnazione chirurgica del sesso.\nI pazienti devono avere almeno 18 anni e il permesso da parte dei genitori, se sotto i 20 anni. Si deve fornire la prova di diagnosi di disforia di genere da parte di uno psicologo o psichiatra. Prima di passare attraverso un intervento chirurgico di cambiamento di sesso, si deve essere in terapia con ormoni antiandrogeni per almeno un anno. I pazienti devono inoltre conservare una nota scritta del proprio psichiatra o di uno psicologo clinico. Due mesi prima della chirurgia, i pazienti sono tenuti a vedere uno psichiatra in Thailandia per confermare l'idoneit\u00e0 per la chirurgia di riassegnazione del sesso.\nContesto sociale.\nMolti kathoey lavorano in occupazioni tipicamente femminili, come ad esempio in negozi, ristoranti e saloni di bellezza, ma alcuni anche nelle fabbriche (un riflesso questo dell'alta percentuale che la Thailandia ha di lavoratori nel settore dell'industria di sesso femminile). I kathoey possono lavorare anche in centri d'intrattenimento e turistici, nei cabaret ed infine nell'ambito della prostituzione. I lavoratori del sesso kathoey hanno alti tassi di HIV.\nI kathoey sono pi\u00f9 visibili e maggiormente accettati nella cultura thailandese di quanto lo siano i transessuali negli altri paesi del mondo. Diversi modelli thailandesi popolari, cantanti e stelle del cinema sono kathoey e i quotidiani nazionali stampano spesso le foto delle vincitrici dei concorsi di bellezza a fianco di kathoey. Il fenomeno non \u00e8 limitato alle aree urbane; ci sono kathoey nella maggior parte dei villaggi e concorsi di bellezza appositi vengono comunemente tenuti nella maggior parte delle fiere locali.\nUtilizzando il concetto di karma alcuni thai credono che essere kathoey possa raffigurare il risultato di trasgressioni commesse durante le vite passate, concludendo che i kathoey meritano una forte piet\u00e0 piuttosto che assegnargli una qualche colpa.\nUno stereotipo comune \u00e8 il fatto che gli anziani kathoey benestanti forniscano sostegno finanziario ai giovani uomini con i quali sono in rapporti personali.\nI kathoey attualmente affrontano molti ostacoli sociali e legali. Le famiglie di origine (e soprattutto i padri) sono generalmente molto delusi se un bambino diventa kathoey, ed essi devono spesso affrontare assai presto la prospettiva di andarsene da casa e fare coming out; tuttavia i kathoey hanno una maggior accettazione sociale in thailandia che nella maggior parte dei paesi asiatici. Il riconoscimento giuridico dei kathoey e degli individui transgender \u00e8 inesistente in Thailandia: anche se le persone trans hanno avuto un intervento chirurgico di riassegnazione dei genitali, non sono lo stesso autorizzati a cambiare il proprio sesso legale. La discriminazione in materia di occupazione rimane dilagante.\nI problemi possono sorgere anche per quanto riguarda l'accesso ai servizi e l'assegnazione di genere; per esempio un kathoey e una persona transgender che hanno subito un intervento chirurgico di riassegnazione sessuale dovrebbero - se condannati a una pena detentiva - rimanere ancora all'interno di una prigione tutta maschile.\nPerformance.\nRappresentazioni nel cinema.\nI \"Ladyboys\" hanno cominciato a guadagnare la ribalta nel cinema thailandese durante la fine degli anni 1980. La raffigurazione in un primo momento \u00e8 stata negativa con ladybodys che soffrono di cattivo karma, di tentazioni di suicidio e di abbandono da parte degli amanti eterosessuali. I film indipendenti e sperimentali hanno invece contribuito a sfidare le norme sessuali presenti nel cinema queer a partire dal 1990. Nel nuovo millennio, il film \"The Iron Ladies\" in particolare ha voluto mostrare un ritratto positivo dei ladybodys i quali agiscono in modo fiducioso contro le avversit\u00e0 del mondo.\nMiss Tiffany's Universe.\n\"Miss Tiffany's Universe\" \u00e8 un concorso di bellezza che si rivolge a tutte le donne transgender. A partire dal 1998 il concorso viene svolto ogni anno nel mese di maggio. Con oltre 100 candidati provenienti da tutta la Thailandia, lo spettacolo \u00e8 considerato una delle pi\u00f9 popolari rappresentazioni transgender nel mondo.\nSviluppi recenti.\nNel 1993 gli istituti di formazione degli insegnanti della Thailandia hanno attuato un divieto semi-formale che consente agli omosessuali (che comprendono anche i kathoey) studenti che si iscrivono ai corsi di proporsi alla qualificazione per le posizioni in scuole materne ed elementari. Nel gennaio 1997, il \"Rajabhat University system\" (l'organo di governo dei collegi) ha annunciato di voler formalizzare il divieto, che si estenderebbe a tutti i campus a partire dall'inizio dell'anno accademico 1997. Il divieto \u00e8 stato revocato senza discussioni nel corso dell'anno in seguito alla sostituzione del Ministro della Pubblica Istruzione.\nNel 1996 una squadra di pallavolo composta principalmente da gay e kathoey, nota come \"The Iron Ladies\" (Thai: \u0e2a\u0e15\u0e23\u0e35 \u0e40\u0e2b\u0e25\u0e47\u0e01, satree lek), poi ritratta in due film thailandesi, ha vinto il campionato nazionale tailandese. Il governo thailandese interessato all'immagine del paese ha bloccato due delle kathoeys dal far parte della squadra nazionale e competere a livello internazionale.\nTra i pi\u00f9 famosi kathoeys presenti in Thailandia vi \u00e8 Nong Tum (Parinya Charoenphol), un ex pugile Thai che \u00e8 emerso agli occhi dell'opnione pubblica nel 1998. Si presentatava in modo femminile e aveva cominciato la terapia ormonale, mentre ancora era un pugile popolare; saliva sul ring con i capelli lunghi e truccata, di tanto in tanto baciava un avversario sconfitto. Ha annunciato il suo ritiro dalla boxe professionista nel 1999 - subito dopo un intervento chirurgico di riassegnazione dei genitali - pur continuando a lavorare come allenatore e prendendo parte a ruoli di recitazione. Torn\u00f2 alla boxe nel 2006 e venne ispirato alla sua figura il film \"Beautiful Boxer\".\nNel 2004, il \"Chiang Mai Technology School\" ha assegnato una toilette separata per i kathoeys, con il simbolo di un maschio intrecciato con una femmina sulla porta. I 15 studenti kathoey sono tenuti a indossare abiti maschili a scuola, ma sono autorizzati a praticare lo sport con acconciature femminili. Il bagno \u00e8 dotato di quattro tazze, ma \u00e8 privo di orinatoi.\nA seguito del colpo di stato avvenuto nel 2006 i kathoeys sperano in un nuovo terzo sesso da aggiungere ai passaporti e altri documenti ufficiali in una nuova costituzione proposta. Nel 2007 gli sforzi legislativi hanno iniziato a consentire ai kathoeys di cambiare il loro sesso legale se hanno subito un intervento chirurgico di riassegnazione genitale; quest'ultima restrizione \u00e8 stata polemicamente discussa nella comunit\u00e0.\nBell Nuntita, una concorrente negli spettacoli televisivi di \"Thailand's Got Talent\", \u00e8 diventata famosa attraverso YouTube quando ha cominciato ad esibirsi, dopo aver iniziato a cantare ancora bambina, passando ad una voce maschile.\nAttivismo.\nL'attivismo in Thailandia \u00e8 sconsigliato se interferisce con la politica ufficiale. Nel gennaio 2006, la Rete thailandese di persone affette da AIDS (\"Thai Network of People Living With AIDS \") ha avuto i propri uffici occupati dopo l'irruzione di dimostranti contrari agli accordi commerciali esteri Thai-USA. In base alla Costituzione thailandese del 1997 il diritto di essere liberi dalla discriminazione basata sulle condizioni di salute ha contribuito a ridurre lo stigma contro le comunit\u00e0 che vivono con l'HIV/AIDS."}
{"id": "6328119", "revid": "3115", "url": "https://it.wikipedia.org/wiki?curid=6328119", "title": "Marco Danieli", "text": "Biografia.\nDurante l'adolescenza si \u00e8 unito al collettivo di sperimentazione teatrale \"Zona Franca\". Regista indipendente, nel 2007 si \u00e8 diplomato in regia presso il Centro sperimentale di cinematografia di Roma. Nel 2016 ha presentato il suo primo lungometraggio, \"La ragazza del mondo\", alla Mostra internazionale d'arte cinematografica di Venezia. Per questo film \u00e8 stato premiato nel 2017 nella sezione registi emergenti ai premi del David di Donatello."}
{"id": "6328120", "revid": "399", "url": "https://it.wikipedia.org/wiki?curid=6328120", "title": "Kena Mobile", "text": ""}
{"id": "6328124", "revid": "1345932", "url": "https://it.wikipedia.org/wiki?curid=6328124", "title": "Costa di Loubet", "text": "La costa di Loubet (centrata alle coordinate ) \u00e8 una porzione della costa della Terra di Graham, in Antartide. In particolare, la costa di Loubet si estende per 158\u00a0km nella parte occidentale della penisola Antartica tra capo Bellue, a nordest, e il fiordo di Bourgeois, a sudovest, confinando quindi a nordest con la costa di Graham e a sudovest con la costa di Falli\u00e8res.\nStoria.\nLa costa di Loubet fu cos\u00ec battezzata in onore di \u00c9mile Loubet, presidente della Francia durante la spedizione francese di ricerca antartica denominata \"Prima spedizione di Charcot\" (1903-1905) e comandata da Jean-Baptiste Charcot, che esplor\u00f2 l'area nel gennaio del 1905."}
{"id": "6328127", "revid": "1214201", "url": "https://it.wikipedia.org/wiki?curid=6328127", "title": "Patrick Kpozo", "text": "Carriera.\nClub.\nKpozo ha cominciato la carriera in patria, nell'Inter Allies, con cui nel novembre 2013 ha debuttato in Ghana Premier League. Il 3 febbraio 2015, gli svedesi dell'AIK hanno reso noto d'aver ingaggiato Kpozo, che si sarebbe aggregato al resto della squadra a partire dalla successiva sessione estiva di calciomercato, una volta diventato maggiorenne.\nHa esordito con la nuova squadra il 19 agosto 2015, schierato titolare nel successo esterno per 0-6 sull'Eker\u00f6 IK, sfida valida per l'edizione stagionale della Svenska Cupen. Il 4 ottobre si \u00e8 accomodato in panchina in occasione della 27\u00aa giornata dell'Allsvenskan 2015, non venendo per\u00f2 utilizzato nel successo casalingo per 2-1 contro il Malm\u00f6 FF.\nIl 23 maggio 2016 ha avuto l'opportunit\u00e0 di debuttare nella massima divisione locale, schierato titolare nel successo esterno per 0-1 sul campo del Gefle. Il 30 giugno ha giocato la prima partita nelle competizioni europee per club: \u00e8 stato titolare nella vittoria casalinga per 2-0 sul Bala Town, sfida valida per il primo turno di qualificazione all'Europa League 2016-2017. Ha chiuso l'annata con 17 presenze considerando tutte le competizioni.\nIl 28 marzo 2017 \u00e8 stato ceduto ai norvegesi del Troms\u00f8 con la formula del prestito, valido fino al successivo 20 luglio. Ha esordito in Eliteserien in data 9 aprile, schierato titolare nel 3-0 inflitto al Sogndal. A luglio ha fatto ritorno all'AIK per fine prestito con un paio di settimane di anticipo rispetto alla scadenza originale, allenandosi per un mese ma senza mai giocare.\nIl 4 agosto 2017 \u00e8 passato a titolo definitivo all'\u00d6stersund, legandosi al club per i successivi tre anni e mezzo. Nonostante ci\u00f2, anche all'\u00d6stersund ha faticato a trovare un posto stabile da titolare, partendo spesso dalla panchina. Nella seconda met\u00e0 dell'Allsvenskan 2018, sotto la nuova guida tecnica dell'inglese Ian Burchnall che aveva sostituito il connazionale Graham Potter, Kpozo ha alternato 9 partite da subentrante a 4 da titolare. Tuttavia, nel 2019, dopo essere rientrato da un infortunio in precampionato, non \u00e8 comunque mai stato schierato da Burchnall nell'arco dell'intera stagione.\nVista la mancanza di spazio a disposizione all'\u00d6stersund, nel gennaio 2020 Kpozo \u00e8 sceso nella terza serie svedese con il prestito annuale all'IFK Lule\u00e5.\nNazionale.\nKpozo ha giocato per il . \u00c8 stato convocato per il mondiale di categoria del 2015. Il 10 giugno ha disputato l'unica partita all'interno della manifestazione, quella persa per 0-3 contro il .\nStatistiche.\nPresenze e reti nei club.\n\"Statistiche aggiornate al 5 agosto 2017.\""}
{"id": "6328128", "revid": "1345932", "url": "https://it.wikipedia.org/wiki?curid=6328128", "title": "Costa di Graham", "text": "La costa di Graham (centrata alle coordinate ) \u00e8 una porzione della costa della Terra di Graham, in Antartide. In particolare, la costa di Graham si estende per 172\u00a0km nella parte occidentale della penisola Antartica tra capo Renard, a nordest, e capo Bellue, a sudovest, confinando quindi a nordest con la costa di Danco e a sudovest con la costa di Loubet.\nStoria.\nLa costa di Graham fu cos\u00ec battezzata in onore di Sir James Graham, primo lord dell'ammiragliato durante la prima esplorazione di quest'area effettuata da John Biscoe."}
{"id": "6328135", "revid": "247222", "url": "https://it.wikipedia.org/wiki?curid=6328135", "title": "Future percussion", "text": ""}
{"id": "6328136", "revid": "247222", "url": "https://it.wikipedia.org/wiki?curid=6328136", "title": "Tullio De Piscopo - live", "text": ""}
{"id": "6328137", "revid": "109862316", "url": "https://it.wikipedia.org/wiki?curid=6328137", "title": "Wong", "text": ""}
{"id": "6328141", "revid": "88740", "url": "https://it.wikipedia.org/wiki?curid=6328141", "title": "Lange", "text": ""}
{"id": "6328143", "revid": "110157", "url": "https://it.wikipedia.org/wiki?curid=6328143", "title": "Xilanasi", "text": "Xilanasi \u00e8 un enzima glicoside idrolasi usato nel settore del tessile e della carta per favorire lo sbiancamento e diminuire l'uso del cloro nel processo di Kraft.\nCatalizza l'idrolisi dei legami (1\u21924)-\u03b2--xilosidici nei xilani per liberare del D(+)-xilosio&lt;ref name=\"10.1007/s002530100704\"&gt;\n&lt;/ref&gt;. Questi enzimi intervengono quindi nella d\u00e9gradazione dell'emicellulosa, uno dei principali costituenti della parete cellulare nelle piante.\nUso industriale.\nI xilanasi sono usati industrialmente per sbiancare la carta e per favorire la digestione del foraggio per insilamento, per trattare la fecola o come additivo alimentare nei pollai. Vengono prodotti industrialmente da miceti, dei generi \"Trichoderma\" o \"Aspergillus\" ad esempio, o da certi tipi di batteri, ma nella natura possono anche essere prodotte da lieviti, alghe marine, protozoi, lumache, crostacei, insetti e da certi semi&lt;ref name=\"10.1007/s00253-005-1904-7\"&gt;\n&lt;/ref&gt;, mentre i mammiferi non producono xilanasi. "}
{"id": "6328145", "revid": "262457", "url": "https://it.wikipedia.org/wiki?curid=6328145", "title": "Libro tibetano dei morti", "text": ""}
{"id": "6328146", "revid": "62004", "url": "https://it.wikipedia.org/wiki?curid=6328146", "title": "Drentse Acht van Westerveld", "text": ""}
{"id": "6328149", "revid": "1318658", "url": "https://it.wikipedia.org/wiki?curid=6328149", "title": "Costa di Danco", "text": "La costa di Danco (centrata alle coordinate ) \u00e8 una porzione della costa della Terra di Graham, in Antartide. In particolare, la costa di Danco si estende nella parte occidentale della penisola Antartica tra capo Sterneck, a nordest, e capo Renard, a sudovest, confinando quindi a nordest con la costa di Davis e a sudovest con la costa di Graham.\nStoria.\nLa costa di Danco fu esplorata per la prima volta nei mesi di gennaio e febbraio 1898 durante la spedizione belga in Antartide comandata da Adrien de Gerlache, che la battezz\u00f2 con il suo nome attuale in onore del tenente Emile Danco, che perse la vita proprio durante quella spedizione.\nGeologia.\nIl blocco tettonico della costa di Danco include il gruppo della penisola Trinity risalente al Permiano superiore-Triassico, consistente in oltre di metatorbiditi piegatesi durante l'orogenesi gondwaniana. A tale gruppo si sovrappone il cosiddetto \"Gruppo Vulcanico della Penisola Antartica\", risalente al Cretacico inferiore, che comprende fino a di lave, tufi e agglomerati basaltici e andesitici, che si sono piegati e fagliati durante il Cenozoico. Questi due gruppi hanno poi subito intrusioni da parte di magmi che si sono poi trasformati in graniti e gabbri di epoca berriasiana-cenomaniana appartententi al cosiddetto \"Gruppo Intrusivio Andino\", un sistema intrusivo di dicchi ipoabissali venutosi a formare nel corso del tardo Cretacico o del Cenozoico."}
{"id": "6328150", "revid": "123925304", "url": "https://it.wikipedia.org/wiki?curid=6328150", "title": "Delitto a Stoccolma", "text": "Delitto a Stoccolma (titolo originale \"Spr\u00e4ngaren\") \u00e8 un romanzo giallo della scrittrice svedese Liza Marklund pubblicato in Svezia nel 1998.\n\u00c8 il primo libro della serie che ha per protagonista la giornalista Annika Bengtzon.\nLa prima edizione del romanzo \u00e8 stata pubblicata nell'anno 2001 da Mondadori.\nTrama.\nNell'anno delle Olimpiadi in Svezia, una bomba esplode nello stadio di Stoccolma, sede principale dei Giochi. Alcuni giorni dopo un ulteriore ordigno esplosivo danneggia un impianto sportivo. Mentre i media parlano di atto terroristico, la giornalista Annika Bengtzon del quotidiano La Stampa della Sera, conduce una sua indagine incentrandosi sulla figura della direttrice del comitato olimpico, donna con un passato e una vita privata oscuri."}
{"id": "6328154", "revid": "1345932", "url": "https://it.wikipedia.org/wiki?curid=6328154", "title": "Costa di Davis", "text": "La costa di Davis (centrata alle coordinate ) \u00e8 una porzione della costa della Terra di Graham, in Antartide. In particolare, la costa di Davis si estende nella parte occidentale della penisola Antartica tra capo Kjellman, a nordest, e capo Sterneck, a sudovest, confinando quindi a nordest con la penisola Trinity e a sudovest con la costa di Danco.\nStoria.\nLa costa di Davis fu cos\u00ec battezzata dal Comitato consultivo dei nomi antartici in onore di John Davis, il cacciatore di foche americano che ha sempre rivendicato il fatto di aver effettuato il primo sbarco mai registrato sul continente antartico proprio su questa costa, il 7 febbraio 1821, a bordo del \"Cecilia\"."}
{"id": "6328155", "revid": "122717844", "url": "https://it.wikipedia.org/wiki?curid=6328155", "title": "Arsame", "text": "Biografia.\nArsame era sposato con Sisigambi, che con tutta probabilit\u00e0 era anche sua sorella. Ebbero come figli Dario III (\u2020 330 a.C.), l'ultimo Gran Re di Persia, e Ossiatre. Una delle figlie fu Statira, che pi\u00f9 tardi spos\u00f2 il fratello Dario III.\nOstane, come anche la maggior parte dei suoi figli e nipoti, fu fatto uccidere da Artaserse III nel 358 a. C., poich\u00e9 Artaserse li vedeva tutti come potenziali minacce al suo trono. Arsame e Sisigambi, come anche un'altra sorella, sopravvissero al massacro del 358 a. C., probabilmente poich\u00e9 Artaserse III non li considerava una minaccia, forse in quanto essi vivevano lontano da corte e quindi avevano su questa scarsa influenza. Cos\u00ec dice anche la biografia di Dario III, che era inizialmente vissuto al di sotto del livello che avrebbe comportato il suo ceto, lavorando nella modesta posizione di messaggero (\u1f00\u03c3\u03c4\u03ac\u03bd\u03b4\u03b7\u03c2) reale di Artaserse III. In altro scritto Plutarco lo indica come \"schiavo\" (\u03b4\u03bf\u03cd\u03bb\u03bf\u03c5) del re.\nArsame deve essere morto prima dell'incoronazione di suo figlio, avvenuta nel 336 a.C., poich\u00e9 di lui in questa e in altre successive occasioni non viene pi\u00f9 citato."}
{"id": "6328156", "revid": "767487", "url": "https://it.wikipedia.org/wiki?curid=6328156", "title": "Costa di Falli\u00e8res", "text": "La costa di Falli\u00e8res (centrata alle coordinate ) \u00e8 una porzione della costa della Terra di Graham, in Antartide. In particolare, la costa di Falli\u00e8res si estende nella parte occidentale della penisola Antartica tra il fiordo di Bourgeois, a nordest, e Capo Jeremy, a sudovest, confinando quindi a nordest con la costa di Loubet e a sudovest con la costa di Rymill (quindi con la Terra di Palmer). Davanti a parte di essa, nella parte sudorientale della baia di Marguerite, fino ad aprile 2009, data del suo completo scioglimento, era presente la piattaforma di ghiaccio Wordie.\nStoria.\nLa costa di Falli\u00e8res fu esplorata per la prima volta nel gennaio del 1909 durante la spedizione di ricerca antartica francese denominata \"Seconda spedizione di Charcot\" (1908-1910) e comandata da Jean-Baptiste Charcot, che la battezz\u00f2 con il suo attuale nome in onore di Armand Falli\u00e8res, allora presidente della Francia ."}
{"id": "6328179", "revid": "1345932", "url": "https://it.wikipedia.org/wiki?curid=6328179", "title": "Costa di Bowman", "text": "La costa di Bowman (centrata alle coordinate ) \u00e8 una porzione della costa della Terra di Graham, in Antartide. In particolare, la costa di Bowman si estende nella parte orientale della penisola Antartica tra capo Northrop, a nordovest, e capo Agassiz, a sudest, confinando quindi a nordovest con la costa di Foyn e a sudest con la costa di Wilkins (quindi con la Terra di Palmer) e, davanti ad essa, si estende la piattaforma di ghiaccio Larsen.\nStoria.\nLa costa di Bowman fu scoperta il 20 dicembre 1928 da Sir George Hubert Wilkins durante un volo di ricognizione e fu da lui cos\u00ec battezzata in onore di Isaiah Bowman, allora direttore della American Geographical Society."}
{"id": "6328183", "revid": "729019", "url": "https://it.wikipedia.org/wiki?curid=6328183", "title": "Castello di Montestrutto", "text": "Il castello di Montestrutto \u00e8 un antico castello situato a Settimo Vittone, vicino a Ivrea, in Piemonte.\nStoria.\nSi erge intorno ad una torre costruita nel IX secolo a difesa di un vicino monastero benedettino. Nell'XI secolo fu soggetto ai conti imperiali Vescovi di Ivrea sino alla met\u00e0 del XIII secolo. I signori di Montestrutto dovevano quindi i loro privilegi ed il potere ai conti vescovi di questa citt\u00e0.\nNel XIV secolo pass\u00f2 sotto il dominio dei Savoia e segu\u00ec le vicende della potente castellata di Settimo Vittone. Nel XVI secolo fu devastato durante le guerre tra Francesi e Spagnoli e smantellato insieme ad altri castelli dei luoghi dal duca Carlo III di Savoia per motivi strategici a favore della Francia per eliminare tutti gli ostacoli possibili per eventuali passaggi di truppe francesi.\nFu ricostruito nel XX secolo in stile neogotico come appare oggi. Fu signoria di varie famiglie nobili, tra queste appaiono gli (H)Enrico, signori e conti di Settimo Vittone. Fino a tempi recenti \u00e8 stato abitato, a partire dal 1930, dalla famiglia del compositore Rosario Scalero, padre delle traduttrici Alessandra e Liliana Scalero.\nDescrizione.\nIl castello sorge in cima a uno sperone roccioso all'imboccatura della Valle d'Aosta, lungo il corso della Dora Baltea. Realizzato in pietra, presenta uno stile neogotico. Fa parte del complesso l'antica chiesa di San Giacomo."}
{"id": "6328188", "revid": "205250", "url": "https://it.wikipedia.org/wiki?curid=6328188", "title": "Pepe Arias", "text": ""}
{"id": "6328189", "revid": "1386188", "url": "https://it.wikipedia.org/wiki?curid=6328189", "title": "Montestrutto", "text": ""}
{"id": "6328191", "revid": "124123", "url": "https://it.wikipedia.org/wiki?curid=6328191", "title": "Luis Moglia Barth", "text": ""}
{"id": "6328196", "revid": "30610", "url": "https://it.wikipedia.org/wiki?curid=6328196", "title": "Carcere di Folsom", "text": "Il carcere di Folsom \u00e8 un penitenziario statunitense. Sorge a Represa nei pressi della cittadina di Folsom, nella Contea di Sacramento, in California, a nord-est della citt\u00e0 di Sacramento.\nDivenne famoso grazie a Johnny Cash, che vi tenne due concerti gratuiti, il pi\u00f9 celebre dei quali nel 1968, quando le due esibizioni del 13 gennaio furono registrate per l'inclusione nell'album \"At Folsom Prison\". Inoltre, Cash aveva composto ed inciso la canzone \"Folsom Prison Blues\" circa un decennio prima.\nNel corso degli anni, il carcere di Folsom ha ospitato diversi personaggi noti, inclusi Sonny Barger, Edward Bunker, Rick James, Edmund Kemper, Suge Knight, Timothy Leary, Charles Ng, e Charles Manson.\nStoria.\nInaugurato nel 1880, il carcere di Folsom \u00e8 la seconda prigione pi\u00f9 antica dello Stato della California dopo San Quintino, e la prima ad aver avuto l'elettricit\u00e0. Folsom fu inoltre uno dei primi carceri di massima sicurezza, e nel periodo dal 13 dicembre 1895 al 3 dicembre 1937 vi furono giustiziati mediante impiccagione 93 condannati alla pena capitale. Le successive esecuzioni furono spostate a San Quintino che aveva istituito un'apposita camera a gas.\nStruttura.\nLa struttura \u00e8 composta da cinque blocchi di detenzione delimitati da un perimetro di sicurezza, compresa l'originale struttura a due livelli. Il blocco 1 \u00e8 il pi\u00f9 popoloso degli Stati Uniti, con una capienza di circa 1,200 detenuti divisi in sezioni su quattro-cinque livelli. Ogni cella \u00e8 dotata di gabinetto, lavandino, letti a castello, e di un armadietto per i beni dei detenuti.\nLa struttura carceraria include anche due mense, un grande cortile centrale, e due cortili pi\u00f9 piccoli. La sala dei colloqui comprende un patio e un'area specifica per le visite senza contatto.\nRiferimenti nella cultura di massa.\nIl carcere di Folsom \u00e8 stato la location di vari film, inclusi \"Rivolta al blocco 11,\" \"Inferno nel penitenziario\", \"American Me,\" \"La corsa di Jericho,\" \"Ancora 48 ore,\" \"Diggstown,\" parte di \"Quando l'amore brucia l'anima - Walk the Line\" (un biopic su Johnny Cash), e \"Tortura\". Viene anche menzionato in un episodio del cartone animato di \"Mucca e Pollo\" chiamato \"Gita al carcere di Folsom\".\nMusica.\nJohnny Cash rese celebre la prigione di Folsom anche al di fuori degli Stati Uniti grazie alla sua canzone \"Folsom Prison Blues\" (1956) - nella quale viene narrata la storia di un carcerato l\u00ec rinchiuso - e attraverso i due concerti dal vivo che tenne all'interno del carcere davanti a un pubblico di detenuti. Il primo ebbe luogo nel 1966, mentre il secondo si svolse il 13 gennaio 1968 e venne incluso nell'album \"At Folsom Prison\". Cash disse in seguito che il pubblico dei carcerati di Folsom era stato \"il pi\u00f9 entusiasta davanti al quale avesse mai suonato\". La versione di \"Folsom Prison Blues\" estratta dal disco fu pubblicata su singolo e raggiunse la vetta della classifica country negli Stati Uniti restandoci per quattro settimane, mentre l'album rimase nella Top 200 Pop Album per 122 settimane.\nInfine, The Folsom Prison Gang \u00e8 il nome di una tribute band di Johnny Cash della East Coast."}
{"id": "6328200", "revid": "124123", "url": "https://it.wikipedia.org/wiki?curid=6328200", "title": "Luis C\u00e9sar Amadori", "text": ""}
{"id": "6328201", "revid": "767487", "url": "https://it.wikipedia.org/wiki?curid=6328201", "title": "Renshi", "text": " \u00e8 un titolo giapponese spesso utilizzato nelle Arti marziali giapponesi. Il termine significa letteralmente \"esperto qualificato\" ed \u00e8 solitamente usato per designare un insegnante ufficiale di livello intermedio all'interno di un'organizzazione. \nResponsabile per la creazione dei titoli attualmente in uso nel Bud\u014d fu il Dai Nippon Butoku Kai, organizzazione che, oltre a supervisionare l\u2019intera comunit\u00e0 marziale, concep\u00ec e rilasci\u00f2 i primi titoli per i budoka moderni che eccellevano nelle loro discipline.\nI primi titoli per gli shihan (maestri) furono: Hanshi, \u201cesperto modello\u201d (o \u201cinsegnante esemplare\u201d) e Kyoshi (originariamente conosciuto come Tasshi), \u201cinsegnante esperto\u201d. \nPi\u00f9 tardi, nel 1934, venne introdotto un terzo titolo, Renshi, \u201cesperto qualificato\u201d e, solo in seguito, venne creato il titolo di Shid\u014din, istruttore."}
{"id": "6328206", "revid": "214753", "url": "https://it.wikipedia.org/wiki?curid=6328206", "title": "Anastasija Tambovceva", "text": "Nata Skulkina (), ha assunto il cognome Tambovceva dal 2011.\nBiografia.\nSlittino.\nHa iniziato a gareggiare per la nazionale russa di slittino nelle varie categorie giovanili dal 2000, partecipando a diverse edizioni dei mondiali juniores e classificandosi al tredicesimo posto nel singolo e al quinto nella gara a squadre a Lillehammer 2001. In Coppa del Mondo ha raggiunto la 27\u00aa posizione in classifica generale della gara monoposto nel 2001/02. Ha inoltre preso parte a due edizioni delle olimpiadi competendo nel singolo: a giunse ventisettesima e a fu invece ventunesima. Partecip\u00f2 altres\u00ec a tre edizioni dei campionati europei ottenendo quale miglior risultato il sedicesimo posto ad Altenberg 2002.\nBob.\nAbbandonato lo slittino al termine delle olimpiadi di Torino 2006, si dedic\u00f2 al bob dal 2007 come pilota per la squadra nazionale russa. Debutt\u00f2 in Coppa Europa a gennaio 2007 e si distinse nelle categorie giovanili vincendo la medaglia di bronzo ai mondiali juniores di Igls 2008 in coppia con Ol'ga F\u00ebdorova. \nEsord\u00ec in Coppa del Mondo nel mezzo della stagione 2007/08, il 19 gennaio 2008 a Cesana Torinese dove si piazz\u00f2 al sedicesimo posto nel bob a due con Ljudmila Udobkina e colse il suo unico podio nella stagione 2010/11, il 3 dicembre 2010 a Calgary dove giunse terza nella competizione a squadre. Detiene quale miglior piazzamento in classifica generale nel bob a due il sesto posto ottenuto al termine del 2011/12.\nHa partecipato ai Giochi olimpici invernali di , classificandosi al 9\u00ba posto nel bob a due con Elena Doronina.\nPrese parte inoltre a quattro edizioni dei campionati mondiali totalizzando quali migliori risultati l'undicesimo posto nel bob a due ottenuto a Sankt Moritz 2013 e il sesto nella competizione a squadre raggiunto sia a Sch\u00f6nau am K\u00f6nigssee 2011 che a Lake Placid 2012. Nelle rassegne continentali non \u00e8 invece andata oltre il sesto posto nel bob a due conseguito ad Altenberg 2012.\nDisput\u00f2 la sua ultima gara il 16 gennaio 2014 a Sankt Moritz, in una tappa della \"Coppa Europa 2013/14\" terminando la corsa in terza posizione nel bob a due."}
{"id": "6328207", "revid": "214753", "url": "https://it.wikipedia.org/wiki?curid=6328207", "title": "Anastasija Skulkina", "text": ""}
{"id": "6328209", "revid": "124644852", "url": "https://it.wikipedia.org/wiki?curid=6328209", "title": "Mario Soffici", "text": "Biografia.\nSi trasfer\u00ec in Argentina negli anni 1920 ed inizi\u00f2 la professione di attore nel 1931 e quella di regista cinematografico nel 1935 con il film \"El Alma de Bandone\u00f3n\", dirigendo attori popolari del tempo come Libertad Lamarque in film musicali imperniati sulla danza del tango. Diresse una quarantina di film tra il 1935 e il 1962, tra i quali \"Prisioneros de la tierra\" (1939) (spesso citato come un o dei pi\u00f9 rappresentativi film del cinema argentino), \"El Curandero\" (1955), \"El hombre que deb\u00eda una muerte\" (1955) e \"Rosaura a las 10\" (1958). Diresse e scrisse la sceneggiatura, con Eduardo Boneo e Francisco Madrid, de \"La cabalgata del circo\", nel quale Eva Duarte aveva un ruolo di secondo piano.\nMor\u00ec a Buenos Aires nel 1977."}
{"id": "6328217", "revid": "62004", "url": "https://it.wikipedia.org/wiki?curid=6328217", "title": "Lotto Belisol Ladiesteam", "text": ""}
{"id": "6328218", "revid": "262457", "url": "https://it.wikipedia.org/wiki?curid=6328218", "title": "Gter ma", "text": ""}
{"id": "6328219", "revid": "400694", "url": "https://it.wikipedia.org/wiki?curid=6328219", "title": "Vernon Wayne Howell", "text": ""}
{"id": "6328251", "revid": "1005847", "url": "https://it.wikipedia.org/wiki?curid=6328251", "title": "Presidenti delle Isole Figi", "text": ""}
{"id": "6328252", "revid": "775372", "url": "https://it.wikipedia.org/wiki?curid=6328252", "title": "Primi ministri delle Figi", "text": "I primi ministri delle Figi susseguitisi a partire dal 1970 sono i seguenti. Dal 2014 sono eletti dal Parlamento delle Figi."}
{"id": "6328256", "revid": "124123", "url": "https://it.wikipedia.org/wiki?curid=6328256", "title": "Statira I", "text": "Biografia.\nOrigini.\nStatira era probabilmente figlia del nobile persiano Arsame, ma non si sa con certezza se fosse anche figlia di sua moglie Sisigambide, nel qual caso sarebbe stata sorella, e non sorellastra, del futuro marito, il re Dario III. Era conosciuta nell'antichit\u00e0 come una delle donne pi\u00f9 belle dell'Asia. Essa \u00e8 l'unica moglie storicamente accertata di Dario III.\nPrigionia.\nNella campagna militare di Dario III contro Alessandro Magno ella accompagn\u00f2 il marito, secondo la tradizione, insieme alle loro figlie Statira II e Dripetide, il figlio piccolo Ocho e altre persiane di alto lignaggio. Dopo la vittoria di Alessandro nella battaglia di Isso ella, con tutta la sua famiglia, divenne prigioniera di Alessandro, che tuttavia la tratt\u00f2, come anche il rimanente della famiglia, con straordinario rispetto.\nMorte.\nStatira si preoccup\u00f2 molto del marito. Dopo la visita di Alessandro in Egitto, ella mor\u00ec di parto e ricevette su ordine del molto rattristato re macedone un sontuoso funerale secondo l'antica tradizione persiana. Quando Dario III seppe del decesso della moglie e del rispettoso trattamento ricevuto da Alessandro e della sontuosa sepoltura, suppose per prima cosa, che questo trattamento insolitamente generoso fosse la spiegazione di un rapporto amoroso della bella moglie con l'occupante macedone.\nL'ambasciatore di Alessandro assicur\u00f2 tuttavia, che non vi era stata alcune intimit\u00e0 fra Statira e il re macedone, bens\u00ec che ci\u00f2 era dovuto esclusivamente alla grandezza umana di Alessandro."}
{"id": "6328259", "revid": "599013", "url": "https://it.wikipedia.org/wiki?curid=6328259", "title": "Taqele Naiyaravoro", "text": "Biografia.\nNaiyaravoro inizi\u00f2 a giocare a rugby a 15 in giovane et\u00e0 sulle isole Figi e, durante un incontro della sua squadra scolastica, fu notato da un talent scout neozelandese che lo port\u00f2 in Nuova Zelanda. Nel 2012 fu messo sotto contratto dalla squadra australiana di rugby a 13 dei Wests Tigers, partecipanti alla National Rugby League, con cui in due anni non riusc\u00ec mai ad esordire; disput\u00f2 invece alcuni incontri con i Balmain Tigers, squadra satellite dei Wests Tigers nel campionato New South Wales Cup. In questi anni di militanza nel rugby a 13 fu anche convocato dalla Nazionale di rugby a 13 delle Figi.\nNel 2014 Naiyaravoro fece ritorno al rugby a 15 firmando un contratto biennale con i Waratahs. Il suo esordio professionistico nel rugby union avvenne per\u00f2 con i Parramatta Two Blues, squadra militante nello Shute Shield dove fu mandato dalla franchigia australiana in preparazione al Super Rugby; debutt\u00f2 in questo torneo nello stesso anno durante la partita contro i Lions ed al termine della stagione vinse il titolo di campione con i Waratahs. Firm\u00f2, nel maggio 2015, un contratto triennale con i Glasgow Warriors con cui gioc\u00f2, per\u00f2, solo un anno nel Pro 12 e nell'European Rugby Champions Cup, per poi fare ritorno ai Waratahs in modo tale da poter essere disponibile alla convocazione per la nazionale australiana. Al termine del Super Rugby 2016 fu ingaggiato dai Panasonic Wild Knights, squadra con cui disput\u00f2 l'edizione 2016-2017 della Top League. Dopo la breve esperienza in Giappone torn\u00f2 in Australia, dove gioc\u00f2 le stagioni 2017 e 2018 con la maglia dei Waratahs; nelle stesse annate prese parte allo Shute Shield con ed al National Rugby Championship 2017 con i (club in cui aveva gi\u00e0 militato nel 2014). Nel febbraio 2018, fu annunciato il suo trasferimento in Inghilterra al , con cui si aggiudic\u00f2 la prima edizione della Premiership Rugby Cup.\nA livello internazionale Naiyaravoro vanta due presenze con l'; il suo esordio, dove segn\u00f2 anche una meta, fu nell'incontro con gli nel 2015, successivamente fu inserito dall'allenatore Michael Cheika nella squadra australiana per affrontare l' durante il tour australe dei britannici, del quale disput\u00f2 il terzo incontro.\nNaiyaravoro ha giocato sei incontri con i Barbarians tra il 2015 ed il 2019. Egli ha, inoltre, fatto parte della selezione World XV che gioc\u00f2 contro il nell'agosto 2015."}
{"id": "6328260", "revid": "110157", "url": "https://it.wikipedia.org/wiki?curid=6328260", "title": "Cleopatra and All That Jazz", "text": "Cleopatra and All That Jazz \u00e8 un album discografico a nome di \"Al Caiola and the Nile River Boys\", pubblicato dalla casa discografica United Artists Records nell'agosto del 1963.\nMusicisti.\nNote aggiuntive"}
{"id": "6328262", "revid": "640277", "url": "https://it.wikipedia.org/wiki?curid=6328262", "title": "4 + 4 di Nora Orlandi", "text": ""}
{"id": "6328268", "revid": "599013", "url": "https://it.wikipedia.org/wiki?curid=6328268", "title": "Almir Aganspahi\u0107", "text": "Carriera.\nClub.\nAganspahi\u0107 ha cominciato la carriera con la maglia del Sarajevo. Ha esordito in squadra il 18 maggio 2013, subentrando ad Amer Osmanagi\u0107 nel pareggio per 2-2 maturato sul campo dello Zrinjski Mostar. Il 4 luglio successivo ha avuto l'opportunit\u00e0 di debuttare nelle competizioni europee per club, sostituendo Asmir Sulji\u0107 nella vittoria casalinga per 1-0 sul Libertas, sfida valida per l'andata del primo turno di qualificazione all'Europa League 2013-2014.\nL'11 gennaio 2015, i croati dell'Osijek hanno reso noto d'aver tesserato Aganspahi\u0107. Il 9 maggio successivo si \u00e8 accomodato per la prima volta in panchina in occasione della 33\u00aa giornata di campionato, non venendo utilizzato in occasione della sconfitta per 3-2 arrivata sul campo dell'Hajduk Spalato. Ha rimandato l'esordio nella massima divisione locale alla stagione successiva: l'11 luglio 2015 ha infatti sostituito Nikola Mandi\u0107 nel successo esterno per 0-1 contro l'NK Zagabria.\nIl 24 febbraio 2016, Aganspahi\u0107 ha firmato un accordo biennale con i norvegesi del Raufoss, neopromossi in 1. divisjon. Ha debuttato in squadra il 3 aprile seguente, sostituendo Kristian L\u00f8nstad Onsrud nel pareggio casalingo per 0-0 contro il KFUM Oslo. Il 16 maggio ha segnato la prima rete con questa maglia, nel pareggio per 1-1 arrivato sul campo del Fredrikstad. Aganspahi\u0107 ha chiuso la stagione con 26 presenze ed una rete, tra campionato e coppa; contemporaneamente, il Raufoss \u00e8 retrocesso in 2. divisjon.\nSuccessivamente a questa esperienza, Aganspahi\u0107 ha fatto ritorno in patria per militare nelle file del Mladost Doboj Kakanj. Il 25 febbraio 2017 ha giocato la prima partita in squadra, schierato titolare in occasione della vittoria interna per 3-1 sullo Sloboda Tuzla.\nIn vista del campionato 2018-2019, Aganspahi\u0107 \u00e8 passato al Krupa. Ha esordito in squadra l'11 agosto 2018, sostituendo Elvir Kolji\u0107 nel pareggio casalingo per 2-2 contro il Mladost Doboj Kakanj. Il 24 novembre successivo ha realizzato il primo gol, nella vittoria per 2-1 sullo \u017deljezni\u010dar. L'anno seguente \u00e8 passato al \u010celik Zenica. Il 28 luglio 2019 ha disputato la prima partita per la nuova squadra, quando \u00e8 subentrato ad Haris Dilaver nel pareggio casalingo per 0-0 contro il Sarajevo.\nNell'estate 2020 \u00e8 stato ingaggiato dai serbi del Novi Pazar: il 9 agosto ha esordito in Superliga, sostituendo Nemanja Peri\u0107 nella sconfitta per 2-1 subita sul campo del Radni\u010dki Ni\u0161. Il 6 dicembre 2020 ha realizzato i primi gol nella massima divisione serba, nella partita persa per 3-2 in casa del Mladost Lu\u010dani.\nNazionale.\nAganspahi\u0107 ha rappresentato la Bosnia ed Erzegovina a livello Under-17 e Under-21. Per quanto concerne quest'ultima selezione, ha ricevuto la prima convocazione in vista della sfida del 28 marzo 2017 contro il , sfida valida per le qualificazioni al campionato europeo di categoria del 2019. \u00c8 stato quindi schierato titolare in quella partita, terminata con una vittoria per 6-0, a cui ha contribuito con una rete.\nStatistiche.\nPresenze e reti nei club.\n\"Statistiche aggiornate al 3 marzo 2021.\""}
{"id": "6328271", "revid": "262457", "url": "https://it.wikipedia.org/wiki?curid=6328271", "title": "Nyingmapa", "text": ""}
{"id": "6328273", "revid": "767487", "url": "https://it.wikipedia.org/wiki?curid=6328273", "title": "Tun Mutahir di Pahang", "text": "Primi anni di vita.\nTun Mutahir di Pahang nacque nel 1813. Suo padre era Tun Ali mentre sua madre era Che Wan Ngah della famiglia Bendahara. Venne istruito privatamente come allora era costume della nobilt\u00e0. Nel 1832 venne nominato bendahara muda, erede alla carica di bendahara, in una cerimonia tenutasi a Lingga, allora capitale del sultanato di Johor. Ebbe tre mogli: Tengku Kechik, figlia del sultano Abdul Rahman di Johor; Tengku Chik, figlia del sultano Ahmad Tajuddin II di Kedah e Tengku Chik, figlia del sultano Mahmud Shah III di Johor.\nRegno come bendahara e la guerra civile.\nNel 1847 Tun Ali si ritir\u00f2 mantenendo il titolo e consegn\u00f2 le redini a Tun Mutahir. Tun Mutahir prosegu\u00ec la linea di governo del padre ma non molto fu scritto circa il suo regno. Nel 1857 Tun Ali ordin\u00f2 l'esecuzione del fratellastro Tun Ahmad, suo fratellastro.\nTun Ahmad fugg\u00ec rapidamente a Singapore e torn\u00f2 nel Pahang alla morte del padre. Tra i due fratellastri sorse un conflitto che divenne una guerra civile che coinvolse tutto il Pahang. Questo conflitto coinvolse non solo i principi del Pahang, ma anche il temenggong di Johor Tun Ibrahim e il sultano di Terengganu. Anche i britannici svolsero un ruolo politico. La guerra fu decisiva nella storia nella storia della penisola malese. Il conflitto si concluse poco dopo che Tun Mutahir fu ferito a morte il 30 giugno 1863.\nConseguenze della guerra civile.\nTun Mutahir fu sepolto a Bukit Timbalan presso Johor Bahru. Tun Ahmad non aveva alcun interesse di continuare a servire come bendahara di Johor, fu proclamato come sultano nel 1882 e fond\u00f2 il moderno sultanato di Pahang, sancendo l'indipendenza dal sultanato di Johor."}
{"id": "6328275", "revid": "124123", "url": "https://it.wikipedia.org/wiki?curid=6328275", "title": "Jana Vinochodova", "text": "Biografia.\nCompete dal 2006 come frenatrice per la squadra nazionale russa. Debutt\u00f2 in \"Coppa Europa\" a dicembre 2006 ed esord\u00ec in Coppa del Mondo all'avvio della stagione 2010/11, il 27 novembre 2010 a Whistler dove si piazz\u00f2 all'undicesimo posto nel bob a due con Viktorija Tokovaja e colse il suo unico podio il 3 dicembre 2010 a Calgary dove giunse terza nella competizione a squadre.\nHa partecipato ai campionati mondiali di Sankt Moritz 2007 e di Altenberg 2008 piazzandosi in entrambe le occasioni al quinto posto nella competizione a squadre."}
{"id": "6328283", "revid": "300067", "url": "https://it.wikipedia.org/wiki?curid=6328283", "title": "Nazionale di pallacanestro femminile dell'Inghilterra", "text": "La nazionale di pallacanestro femminile dell'Inghilterra, \u00e8 la selezione delle migliori giocatrici di pallacanestro di nazionalit\u00e0 inglese, rappresenta l'Inghilterra nelle competizioni internazionali di pallacanestro gestite dalla FIBA, ed \u00e8 gestita dalla \"England Basketball\".\nAttualmente la selezione \u00e8 inattiva a livello di Nazionale maggiore e della categoria Under 20, mentre continua la propria attivit\u00e0 nelle manifestazioni FIBA riservate alle categorie Under 18 e Under 16.\nStoria.\nNazionale inglese (1948-2005).\nNiente gloria per il team inglese, il quale, considerato di \"terza fascia\", dato lo scarso appeal della pallacanestro nel Paese, e la scarsa considerazione che la pallacanestro britannica. Non ha mai partecipato a Mondiali ed Olimpiadi.\nNazionale britannica (dal 2005).\nDal 2005 il team inglese \u00e8 inattivo a livello di Nazionale maggiore ed Under 20, in quanto sempre con e , \u00e8 stato costituito il team unificato del , con l'obiettivo di mettere in campo una squadra competitiva in grado di vincere medaglie ai giochi olimpici estivi Londra 2012.\nLa nazionale inglese continua a sventolare i propri vessilli solamente a livello giovanile, nelle categorie Under 18 e Under 16."}
{"id": "6328285", "revid": "262457", "url": "https://it.wikipedia.org/wiki?curid=6328285", "title": "Rnying ma", "text": ""}
{"id": "6328287", "revid": "181699", "url": "https://it.wikipedia.org/wiki?curid=6328287", "title": "Madonna di Me\u0111ugorje", "text": ""}
{"id": "6328289", "revid": "287204", "url": "https://it.wikipedia.org/wiki?curid=6328289", "title": "City Guy Plays Country", "text": "City Guy Plays Country Style \u00e8 un album discografico di Al Caiola, pubblicato dalla casa discografica United Artists Records nel novembre del 1963."}
{"id": "6328291", "revid": "124423451", "url": "https://it.wikipedia.org/wiki?curid=6328291", "title": "Diritti LGBT in Cile", "text": "I diritti delle persone lesbiche, gay, bisessuali e transgender (LGBT in Cile hanno cominciato ad affermarsi a partire dai primi anni del XXI secolo. L'attivit\u00e0 sessuale tra persone dello stesso sesso sia maschile che femminile \u00e8 legale in Cile. Dal 22 ottobre 2015, le coppie dello stesso sesso e le famiglie con a capo coppie dello stesso sesso hanno le stesse protezioni legali disponibili per le coppie sposate di sesso opposto, all'interno di un'unione civile, ad eccezione dei diritti di adozione da parte di coppie dello stesso sesso e del titolo di matrimonio.\nLegislazione riguardante l'attivit\u00e0 sessuale tra persone dello stesso sesso.\nL'attivit\u00e0 sessuale tra adulti consenzienti e non commerciale tra persone dello stesso sesso \u00e8 legale in Cile dal 1999, ma la liberalizzazione del codice penale ha creato un'et\u00e0 diseguale del consenso e non ha modificato le leggi di indecenza pubblica in vigore e quantomai vaghe, che sono state spesso utilizzate per molestare le persone LGBT in Cile.\nIn Cile l'et\u00e0 in cui non ci sono restrizioni per le attivit\u00e0 sessuale \u00e8 18 anni, mentre l'et\u00e0 minima del consenso \u00e8 14. Esistono limitazioni tra i 14 e i 18 anni (art. 362 del codice penale cileno). Anche quando non \u00e8 chiaramente indicato nell'articolo 362, in seguito, di cui all'articolo 365, l'attivit\u00e0 omosessuale \u00e8 dichiarata illegale con chiunque abbia meno di 18 anni.\nArticolo 362: Chi ha accesso carnale, per via vaginale, anale o orale, ad una persona sotto i quattordici anni, \u00e8 punito con la reclusione, se le circostanze elencate nel precedente articolo non sono presenti anch'esse presenti.\nNel codice penale cileno esiste anche una figura giuridica denominata stupro. Questa figura stabilisce alcuni limiti ai contatti sessuali con i ragazzi di et\u00e0 superiore ai 14 e pi\u00f9 giovane di 18. La normativa sullo stupro (articolo 363) definisce quattro situazioni in cui il sesso con questi soggetti pu\u00f2 essere dichiarato illegale anche se il minore ha acconsentito al rapporto (il sesso non consensuale con chiunque di et\u00e0 superiore a 14 anni rientra nella normativa sullo stupro, l'articolo 361, mentre qualsiasi contatto sessuale con minori di 14 anni rientra nella normativa sullo stupro, articolo 362:\nGli atti sessuali regolati dagli articoli 361, 362, 363 e 365 (sesso omosessuale) sono definiti come \"accesso carnale\", che significa o rapporto orale, anale o vaginale. Altri articoli all'interno del codice penale regolano ulteriori interazioni sessuali (articoli 365 bis, 366, 366 bis, 366 ter, 366 quater). L'articolo 365 bis regola la \"introduzione di oggetti\" o nell'ano, nella vagina o nella bocca. L'articolo 366 bis definisce \"atto sessuale\" qualsiasi atto rilevante con significato sessuale compiuto da un contatto fisico con la vittima, o che interessano i genitali della vittima, l'ano o la bocca, anche quando non si \u00e8 verificato alcun contatto fisico.\nL'articolo 369 stabilisce che gli oneri relativi a tali reati (articoli da 361 a 365) possono essere portati all'attenzione dell'autorit\u00e0 giudiziaria solo dopo una denuncia da parte del minore o del genitore del suddetto, del tutore o del rappresentante legale. Tuttavia se la parte offesa non pu\u00f2 liberamente presentare la denuncia e manca un rappresentante legale, un genitore o un tutore, o se il rappresentante legale, genitore o tutore \u00e8 coinvolto nel crimine, il Pubblico Ministero pu\u00f2 procedere d'ufficio.\nA partire dal marzo 2017 un nuovo codice penale \u00e8 stato redatto ed \u00e8 in attesa all'interno della Commissione Giustizia del Costituzionale da sette anni; se promulgato fisserebbe un'unica et\u00e0 del consenso fissata a 14 anni (indipendentemente dal sesso o dall'orientamento sessuale), ma deve passare il Congresso del Cile e la firma presidenziale per la sua entrata in vigore.\nStoria.\nNel 1810, l'et\u00e0 del consenso per l'attivit\u00e0 eterosessuale era fissata a 12 anni. Nel 1999 l'et\u00e0 del consenso \u00e8 stata fissata a 14 sia per le ragazze che per i ragazzi in relazione al sesso eterosessuale. Gli atti omosessuali sono stati depenalizzati nel 1999, con un'et\u00e0 del consenso di 18 anni. Nel 2011 il \"Tribunal Constitucional de Chile\" ha confermato che l'et\u00e0 del consenso \u00e8 14 per le relazioni eterosessuali (sia per i ragazzi e le ragazze), cos\u00ec come per le relazioni lesbiche (donna-ragazza), ma \u00e8 18 per le relazioni omosessuali tra maschi.\nEspressione dell'identit\u00e0 di genere.\nIn Cile il transgenderismo \u00e8 spesso associato con l'omosessualit\u00e0. Nella prima parte del XXI secolo i diritti legali dei transessuali in Cile hanno cominciato a migliorare.\nUn caso esemplare \u00e8 quello portato all'attenzione pubblica nel 2005 da Andr\u00e9s Rivera, il fondatore di un'ONG cilena dedicata alla lotta per i diritti delle persone trans; ha vinto ottenendo il diritto per le persone trans di cambiare legalmente il loro nome e il sesso nel 2007.\nPolitica e ordine pubblico.\nIl gruppo per i diritti LGBT \"Movilh\" ha ottenuto nel 2001 che il Registro Civile facesse un annuncio che avrebbe reso possibile per i transessuali in Cile di ottenere il loro documento di identit\u00e0 modificato senza dover cambiare il proprio aspetto.\nNel 2009 l'Organizzazione Nazionale della gendarmerie ha ordinato la fine delle sanzioni disciplinari nei confronti dei detenuti a cui era impedito di vestirsi di conseguenza alla loro identit\u00e0 di genere.\nNel 2011 il Ministero della Salute ha approvato una circolare che obbligava a chiamare e registrare i transessuali con il loro nome sociale in tutti i centri di cura in Cile e ha lanciato il primo protocollo, che a livello nazionale ha regolato le procedure mediche di alterazione del corpo. Questo successo \u00e8 stato preceduto da un piano pilota per l'attenzione medica gratuita a favore dei transessuali messe in atto dal Ministero della Salute attraverso una proposta di Movilh. Nel 2002 alcuni uffici avevano gi\u00e0 stabilito un certo top di salute per i transessuali di modo che potessero ricevere cure adeguate a seconda della loro identit\u00e0 di genere.\nA partire dal 2013 gli interventi chirurgici di riassegnazione del sesso e la terapia ormonale sono finanziati dal sistema sanitario pubblico (Fondo Nacional de Salud).\nProposta di legge sull'identit\u00e0 di genere 2016.\nAttualmente nel 2016 una legge sull'identit\u00e0 di genere, che non richiede alcun intervento chirurgici o autorizzazione giudiziaria \u00e8 in discussione al Congresso. Nel mese di agosto 2016 una commissione del Senato cileno ha approvato una proposta che consentirebbe agli adulti transgender di cambiare legalmente il proprio nome e genere senza andare davanti ad un giudice. La Commissione per i diritti umani del Senato ha votato 4-1 a favore della proposta. Ora il disegno di legge passa al Senato. La presidente Michelle Bachelet sostiene il disegno di legge.\nChildhood Act.\nIl 31 agosto 2016 il Comitato per la famiglia della Camera dei Deputati ha preso in esame la legge sul \"sistema di garanzie dei diritti dell'infanzia,\" ed ha approvato il diritto dei bambini e degli adolescenti di sviluppare la propria identit\u00e0 di genere.\nL'articolo 12 del disegno di legge stabilisce che \"ogni bambino ha il diritto dalla nascita a un nome, alla nazionalit\u00e0 e alla lingua, di conoscere l'identit\u00e0 dei loro genitori per preservare le relazioni familiari in conformit\u00e0 con la legge, di conoscere e praticare la cultura del loro luogo di origine e, in generale, di preservare e sviluppare la propria identit\u00e0 e le idiosincrasie, compresa la loro identit\u00e0 di genere.\"\nIn precedenza il Comitato aveva approvato l'articolo 8 del disegno di legge, assicurando che \"nessun bambino potr\u00e0 essere arbitrariamente discriminato a causa delle sue caratteristiche di orientamento sessuale, identit\u00e0 di genere, espressione di genere e sesso, tra le altre distinzioni\".\nDiritti intersex.\nNel mese di gennaio 2016 il Ministero della Salute cileno ha informato che ordinava la sospensione dei trattamenti di normalizzazione sui bambini intersessuali.\nLe istruzioni sono state pubblicate nella circolare 8 del 22 dicembre 2015 dal titolo \"Istruzioni sugli aspetti delle cure sanitarie per i bambini intersessuali\". La circolare indica la cessazione di \"inutili trattamenti di 'normalizzazione' sui bambini affetti da intersessualit\u00e0, compresi gli interventi di chirurgia genitale irreversibili, fino a quando non sono abbastanza grandi per decidere sui loro corpi\", mentre il lavoro si svolge per sviluppare protocolli che soddisfino gli standard dei diritti umani.\nRiconoscimento delle relazioni omosessuali.\nUnioni civili.\nIl Cile ha riconosciuto le unioni civili dal momento in cui le leggi sindacali civili del 22 ottobre 2015 permettono ai conviventi dello stesso sesso e di sesso opposto di valersi dei diritti di co-propriet\u00e0 e prendere decisioni mediche, nonch\u00e9 prestazioni pensionistiche e reclamo di propriet\u00e0 ereditate, se il loro partner civile muore. Ottenere la custodia del figlio di un partner, se necessario, \u00e8 anch'esso facilitato dalla legge.\nLa storia del diritto sull'unione civile ha origine nel 2014. Quando il Presidente Bachelet ha assunto l'incarico nel marzo 2014 ha fatto del disegno di legge che permette le unioni civili ereditato da Sebasti\u00e1n Pi\u00f1era una questione prioritaria. Legalizzare il matrimonio omosessuale resta un obiettivo a lungo termine dell'amministrazione Bachelet.\nIl 5 agosto 2014 una commissione del Senato ha approvato il disegno di legge sulle unioni civili. Il 7 ottobre 2014 il disegno di legge viene spostato fuori del Senato per essere programmato come una votazione finale alla Camera dei Deputati entro le settimane seguenti.\nIl nome del disegno di legge \u00e8 stato cambiato a patto di unione civile (\"Pacto de unione civile\") il 17 dicembre e il Congresso ha ribadito la propria intenzione di procedere alla votazione finale entro il gennaio 2015.. Il 6 gennaio 2015 una disposizione che riconosca i matrimoni stranieri come le unioni civili \u00e8 stata approvato nella seduta della commissione costituzionale, mentre la clausola di adozione di bambini \u00e8 stata respinta. Il disegno di legge \u00e8 andato a una prima votazione finale senza che il Senato o la Camera dei Deputati lo petesse nuovamente modificare. Il 13 gennaio la Camera dei deputati ha reinserito la disposizione sull'adozione. Il 20 gennaio 2015 la Camera ha approvato il disegno di legge su un voto di 86 contro 23 contrari e 2 astensioni. Il 27 gennaio il Senato ha respinto tutti gli emendamenti della Camera, in modo che il disegno di legge venisse diretto al comitato congiunto di entrambe le camere. La commissione ha raggiunto l'accordo per quanto riguarda il testo del disegno di legge e ha cambiato il suo nome in accordo sindacale civile (\"Acuerdo de unione civile\") in quello stesso giorno. Il disegno di legge \u00e8 stato approvato in entrambe le Camere il 28 gennaio 2015. La nuova legge riconosce i matrimoni celebrati all'estero come unioni civili e vede le coppie e i loro figli come una famiglia. Nel mese di marzo 2015 il Ministero degli Affari Esteri ha annunciato che avrebbe cominciato a riconoscere tutti i matrimoni svoltisi all'estero per le questioni di residenza. Il 13 aprile 2015 il disegno di legge \u00e8 stato firmato dal presidente Bachelet; \u00e8 diventato legge sei mesi dopo la pubblicazione nella gazzetta ufficiale del paese. Le prime unioni civili si sono svolte il 22 ottobre 2015.\nTentativi di matrimonio omosessuale.\nLa presidente cilena Michelle Bachelet ha dichiarato l'11 aprile 2013 che sostiene l'uguaglianza del matrimonio e che cercher\u00e0 di legalizzarle se eletta presidente nelle elezioni generali in Cile del 2013. Bachelet, che \u00e8 gi\u00e0 stata presidente del Cile tra il 2006 e il 2010, ha vinto le elezioni il 15 dicembre 2013.\nIl 10 dicembre 2014 un gruppo di senatori provenienti da varie parti politiche si \u00e8 unito al MOVILH nel presentare un disegno di legge per consentire il matrimonio omosessuale e l'adozione al Congresso. Il MOVILH \u00e8 in trattative con il governo cileno nel cercare una soluzione accettabile per la causa del matrimonio in attesa della cusa intentata contro lo Stato davanti alla Corte interamericana dei diritti umani. Il gruppo ha suggerito che essi possono far cadere il caso se il Congresso di Bachelet mantiene la sua promessa di legiferare sul matrimonio omosessuale.\nIl 17 febbraio 2015 gli avvocati che rappresentano il governo e il gruppo per i diritti LGBT MOVILH si sono incontrati per discutere una soluzione amichevole riguardo alla causa inerente al matrimonio tra persone dello stesso sesso posto davanti alla Commissione Interamericana dei Diritti Umani. Il governo ha annunciato che avrebbero fatto cadere la loro opposizione al matrimonio omosessuale. Un accordo formale sar\u00e0 firmato nel mese di aprile e il caso continuer\u00e0 ancora secondo l'avvocato di MOVILH che ha dichiarato che la causa continuer\u00e0 a sussistere fino a quando il Cile finir\u00e0 col sancire la nuova legge.\nIl 21 luglio 2021 ha approvato in Senato con 28 voti favorevoli, 14 contrari e nessuna astensione il matrimonio egualitario. Si pensa che entro la fine del 2021 dovrebbe divenire ufficialmente legge.\nAdozione e omogenitorialit\u00e0.\nIn Cile famiglie o individui interessati ad adottare devono essere approvati dal Sename (Servizio Nazionale per i Minori), che mantiene il registro dei bambini ammissibili per l'adozione. L'approvazione finale \u00e8 concessa dal tribunale della famiglia. La legge cilena prevede che anche i single sono autorizzati ad adottare, indipendentemente dal loro orientamento sessuale.\nLe coppie composte da persone dello stesso sesso sono autorizzati a fare domanda di adozione. Se i candidati sono approvati come idonei ad adottare legalmente solo uno di loro sarebbe per\u00f2 il genitore legale del bambino.\nPer le coppie dello stesso sesso, all'interno di un'unione civile o no, che allevano un figlio insieme, se il genitore legale (a causa di nascita o di adozione) muore, \u00e8 pi\u00f9 facile per il genitore superstite di ottenere la custodia del figlio del partner. Secondo alcuni studi condotti da Movilh il 10 per cento delle coppie dello stesso sesso hanno figli in Cile. Di questi, l'86% sono madri lesbiche, mentre il 33% \u00e8 costituito da genitori gay.\nAttualmente, nel 2016, il Congresso cileno sta discutendo la \"Legge della riforma integrale del sistema di adozione in Cile\", che permetterebbe l'adozione da parte di coppie dello stesso sesso.\nNicol\u00e1s ha due pap\u00e0.\nNel 2014 \u00e8 stato pubblicato un libro per bambini di indirizzamento alle famiglie con genitori dello stesso sesso. Il testo \u00e8 attualmente in corso di distribuzione nelle scuole materne pubbliche cilene. Nonostante sia stato sostenuto dal governo cileno, \"Nicol\u00e1s ha due pap\u00e0\" non \u00e8 materiale di lettura obbligatoria per le scuole materne in tutto il paese.\n\"Nicol\u00e1s ha due pap\u00e0\" (\"Nicol\u00e1s Tiene dos papas\"), scritto da Movilh, racconta la storia di Nicol\u00e1s, un ragazzino che vive con i suoi due padri. Dai pigiama party alle gite allo stadio e alle riunioni con la madre biologica per spiegare ai suoi compagni di classe perch\u00e9 ha due pap\u00e0, Nicol\u00e1s conduce i lettori attraverso la sua vita di tutti i giorni.\nIl libro \u00e8 patrocinato dal Consiglio Nazionale degli Asili (Junji), dall'Associazione degli educatori per l'infanzia, dalla Direzione nazionale delle biblioteche, archivi e musei, e dal Dipartimento di Psicologia e prima infanzia e istruzione di base dell'Universit\u00e0 del Cile.\nOpinione pubblica.\nL'opinione pubblica ha mostrato un notevole sostegno nei confronti delle unioni civili per le persone dello stesso: il 65% favorevole alla loro legalizzazione, nel 2004, anche se solo il 24% ha sostenuto il matrimonio omosessuale.\nNel 2009 il 33,2% ha sostenuto il matrimonio omosessuale e il 26,5% l'adozione supportata da coppie dello stesso sesso. Il supporto tra i giovani \u00e8 molto pi\u00f9 alto: secondo uno studio dell'Istituto nazionale dei giovani del Cile, il 56% dei giovani intervistati ha sostenuto il matrimonio omosessuale, mentre il 51,3% ha sostenuto l'adozione per le coppie dello stesso sesso.\nUn sondaggio dell'agosto 2012 ha rilevato che il 54,9% dei cileni sostenevano il matrimonio tra persone dello stesso sesso, mentre il 40,7% era contrario. Un sondaggio pi\u00f9 recente ha dimostrato che il 70% dei giovani sostengono il matrimonio tra persone dello stesso sesso.\nIl 7 settembre 2015 un altro sondaggio ha rilevato che il 60% dei cileni sostengono il matrimonio tra coppie dello stesso sesso, mentre l'adozione ottiene il supporto del 44% degli intervistati.\nIl 23 gennaio 2017 un sondaggio condotto dalla stessa compagnia sondaggista ha trovato che il 64% dei cileni sostenenevano il matrimonio tra persone dello stesso sesso, compreso il 71% delle persone non affiliate ad alcuna religione (24% del campione), il 66% dei cattolici (58% del campione) e 41 % degli evangelici (14% del campione). Il supporto era pi\u00f9 alto tra i cileni di sinistra (72%) e di centro (71%), mentre era pi\u00f9 bassa tra gli indipendenti (64%) e quelli di destra (55%).\nProtezioni contro le discriminazioni.\nIn Cile esistono diverse leggi, regolamenti e politiche pubbliche che proteggono le persone LGBT dalle discriminazioni. Tuttavia, secondo i rapporti annuali del Movilh sui diritti umani delle diversit\u00e0 sessuali, ogni anno pi\u00f9 casi vengono segnalati perch\u00e9 non vi \u00e8 pi\u00f9 quell'empowerment tra le persone gay, lesbiche, bisessuali e transessuali che conduce a combattere per i propri diritti e per denunciare gli atti discriminatori.\nL'articolo 373 del codice penale, in base ai \"reati contro la morale e il buon costume\" \u00e8 stato per anni l'unico standard legale che ha usato la polizia per perseguitare gli omosessuali, anche per il comportamento, come ad esempio tenendosi per mano in pubblico. Nel 2010 il disegno di legge per abrogare l'articolo \u00e8 stato respinto dal Comitato legge e giustizia della Camera dei Deputati.\nTuttavia, la versione XIV della relazione annuale sui diritti umani delle diversit\u00e0 sessuali in Cile per l'anno 2015 sottolinea in uno dei suoi capitoli sugli abusi della polizia e gli arresti arbitrari che \"per la prima volta in sette anni non sono stati riportati abusi della polizia contro lesbiche, gay, bisessuali o transgender\". Una realt\u00e0 positiva che \u00e8 stata influenzata dal lavoro del Dipartimento dei Diritti Umani dei Carabineros, che ha reagito rapidamente ad ogni denuncia o sospetti di omofobia e transfobia, ed ha contribuito a promuovere, tra i funzionari, varie conferenze di formazione."}
{"id": "6328292", "revid": "767487", "url": "https://it.wikipedia.org/wiki?curid=6328292", "title": "Anna come sei", "text": "Anna come sei \u00e8 un album della cantante italiana Anna Identici, pubblicato dall'etichetta discografica Ariston nel 1976.\nTutti i brani portano la firma di Giorgio Bertero, insieme ad altri autori quali Gianni Guarnieri, Pino Calvi, Giovanni Panzarea e Gilberto Ziglioli.\nArrangiamento e direzione d'orchestra sono curati, per 4 brani ciascuno, da Victor Bacchetta, Pinuccio Pirazzoli e Massimo Salerno."}
{"id": "6328318", "revid": "371529", "url": "https://it.wikipedia.org/wiki?curid=6328318", "title": "Five Feet High and Rising", "text": "Five Feet High and Rising \u00e8 un album compilation del cantautore country statunitense Johnny Cash, pubblicato nel 1974 dalla Columbia Records.\nIl disco.\nL'album \u00e8 costituito da canzoni del repertorio di Cash a partire dagli anni sessanta fino all'album \"The Junkie and the Juicehead Minus Me\" del 1974. Il disco raggiunse la 33\u00aa posizione nella classifica statunitense di \"Billboard\".\nAlla title track di quest'album fece riferimento il gruppo rap De La Soul per il titolo del loro album di debutto \"Three Feet High and Rising\" del 1989."}
{"id": "6328324", "revid": "729019", "url": "https://it.wikipedia.org/wiki?curid=6328324", "title": "Castello di Rumbeke", "text": "Il castello di Loppem (in francese \"ch\u00e2teau de Rumbeke\", in olandese \"kasteel van Rumbeke\") \u00e8 un castello della Provincia delle Fiandre Occidentali in Belgio, situato a Rumbeke, sobborgo a sud della citt\u00e0 di Roulers. Il castello \u00e8 uno dei pi\u00f9 antichi castelli rinascimentali del Belgio.\nStoria.\nSecondo la tradizione leggendaria, nell'862\u00a0d.C., dopo aver rapito Giuditta, la figlia dell'imperatore Carlo il Calvo, a Senlis, Baldovino I \"Bras de Fer\" (\"Braccio di Ferro\"), conte di Fiandra, giunse a rifugiarsi con lei nella fortificazione che allora sorgeva a Rumbeke.\nSembra che la giovane Giuditta l'avesse seguito in piena libert\u00e0.\nDopo l'intervento papale, essi poterono sposarsi a Auxerre. Questo avvenimento \u00e8 considerato all'origine della Contea di Fiandra.\nTralasciando questa tradizione, fu probabilmente al principio del XVI secolo che Giacomo I di Thiennes, primo castellano di Rumbeke, trasform\u00f2 la casa padronale del XV secolo in un maniero signorile affiancato da una cappella e da una torre ottagonale sormontata da un tetto a bulbo.\nLa forma definitiva del castello fu data da suo figlio Tommaso I di Thiennes, che, nel 1535, fece costruire una nuova ala e cinque torri ottagonali sormontate da tetti di forma conica.\nNel 1730, l'entrata del castello fu spostata a sud. Le porte occidentale e orientale furono edificate nel 1731.\nSotto l'arco della porta orientale, si trova tuttora lo stemma della famiglia di Thiennes.\nLa propriet\u00e0 del castello pervenne poi per via ereditaria ai conti di Limburg-Stirum, avendo Ast\u00e9rie Marie di Thiennes sposato Dirk di Limburg-Stirum. I conti di mantennero la propriet\u00e0 del castello per 150 anni (dal 1856 al 1987).\nNel XVIII secolo, il castello fu sottoposto a modifiche che introdussero caratteristiche classiche.\nAllo stesso tempo, fu realizzata la tenuta Sterrebos attorno al castello.\nL'architettura di questo bosco \u00e8 basata su quella del parco del Prater di Vienna.\nI conti di Thiennes e di Limburg-Stirum occuparono il castello per parecchi secoli.\nIn tutto questo periodo, il castello sub\u00ec molte volte danneggiamenti: fu danneggiato durante la rivolta dei pezzenti, le guerre di Luigi XIV, la Rivoluzione francese, la Prima e la Seconda guerra mondiale.\nNel 1814, quando la Compagnia di Ges\u00f9 viene restaurata universalmente, il conte di Thiennes vi ricevette i primi gesuiti belgi - quattro Padri della Fede e sette giovani - sotto la direzione spirituale di Padre Henry Fonteyne.\nNel corso della Seconda guerra mondiale, il castello fu adibito a residenza di ufficiali dell'esercito tedesco che occupava la regione.\nI danni ai vecchi parquet prodotti dai tacchi dei soldati tedeschi sono segni di questo periodo tuttora visibili.\nTenuta provinciale.\nFra il 1961 e il 1965, il castello fu restaurato dall'architetto J. Vi\u00ebn. Altri lavori di resturo proseguirono fino al 2004.\nAcquisito dalla Provincia delle Fiandre Occidentali, il castello fa ora parte della tenuta provinciale \"Sterrebos\".\nDescrizione.\nIl parco \u00e8 costituito da una grande distesa erbosa con un piccolo stagno e un bosco.\nDi fronte al castello si trova un albero imponente, probabilmente del XVIII secolo, epoca in cui si \u00e8 strutturato il parco.\nParco e castello sono aperti ai visitatori."}
{"id": "6328325", "revid": "290023", "url": "https://it.wikipedia.org/wiki?curid=6328325", "title": "Festival di Berlino 2013", "text": "La 63\u00aa edizione del Festival internazionale del cinema di Berlino si \u00e8 svolta a Berlino dal 7 al 17 febbraio 2013.\nL'Orso d'oro \u00e8 stato assegnato al film rumeno \"Il caso Kerenes\" di C\u0103lin Peter Netzer.\nL'Orso d'oro alla carriera \u00e8 stato assegnato al regista, sceneggiatore e produttore francese Claude Lanzmann, al quale \u00e8 stata dedicata la sezione \"Homage\" con documentari quali \"Pourquoi Israel\" del 1973, il monumentale \"Shoah\" del 1985 (proiettato in due parti) e \"Sobibor - 14 Ottobre 1943, ore 16.00\" del 2001.\nAltri riconoscimenti onorari sono stati assegnati all'attrice Isabella Rossellini, al regista, sceneggiatore e produttore Richard Linklater e al regista Rosa von Praunheim, uno degli esponenti pi\u00f9 significativi della cultura gay tedesca e tra i fondatori del movimento politico gay in Germania Ovest all'inizio degli anni settanta.\nIl festival \u00e8 stato aperto dal film \"The Grandmaster\" di Wong Kar-wai, presentato fuori concorso.\nLa retrospettiva di questa edizione, intitolata \"The Weimar Touch - L'influenza internazionale del cinema di Weimar dopo il 1933\", \u00e8 stata dedicata all'impatto della Repubblica di Weimar sul cinema internazionale dalla salita al potere del nazismo fino agli anni cinquanta. Il programma ha visto la proiezione di oltre trenta film, molti dei quali diretti da registi di origine ebraica \"emigrati\" a Hollywood tra gli anni venti e gli anni trenta tra cui Fritz Lang (\"Anche i boia muoiono\", \"Furia\"), Billy Wilder (\"A qualcuno piace caldo\"), Robert Siodmak (\"Il capitano Mollenard\", \"L'imboscata\"), Michael Curtiz (\"Casablanca\"), Douglas Sirk (\"Il pazzo di Hitler\") e Ernst Lubitsch (\"Vogliamo vivere!\").\nNella sezione \"Berlinale Special\", oltre alla premi\u00e8re della serie televisiva \"Top of the Lake - Il mistero del lago\" sono stati presentati in anteprima film quali \"Assistance mortelle\" di Raoul Peck e \"The Spirit of '45\" di Ken Loach.\n\u00c8 stata inoltre inaugurata la nuova sezione speciale \"NATIVe - A Journey into Indigenous Cinema\", dedicata alla narrazione dei popoli indigeni di tutto il mondo attraverso film e documentari prodotti negli ultimi cinque decenni. Il programma di quest'anno, curato da Maryanne Redpath, \u00e8 stato incentrato su produzioni cinematografiche provenienti da Australia, Nuova Zelanda, Canada e Stati Uniti, tra cui il pluripremiato \"Atanarjuat il corridore\" diretto nel 2011 dal regista inuit Zacharias Kunuk.\nGiurie.\nGiurie \"Generation\".\nNella sezione \"Generation\", gli Orsi di cristallo sono stati assegnati da due giurie nazionali, la Children's Jury Generation Kplus e la Youth Jury Generation 14plus, composte rispettivamente da dodici membri di 11-14 anni e sette membri di 14-18 anni. I Grand Prix e gli Special Prize sono stati assegnati da due giurie internazionali: la Generation Kplus International Jury, composta dal produttore Jan Naszewski, dalla regista e sceneggiatrice Rosario Garcia-Montero e dalla sceneggiatrice Katharina Reschke, e la Generation 14plus International Jury, composta dal regista e sceneggiatore Andrew Okpeaha MacLean, dalla regista e sceneggiatrice Lucy Mulloy e da Xavier Garc\u00eda Puerto, direttore del REC Festival Internacional de Cinema de Tarragona.\nPremi.\nPremi delle giurie \"Generation\".\n- Children's Jury Generation Kplus\n- International Jury Generation Kplus\n- Youth Jury Generation 14plus\n- International Jury Generation 14plus"}
{"id": "6328329", "revid": "371529", "url": "https://it.wikipedia.org/wiki?curid=6328329", "title": "(Ghost) Riders in the Sky", "text": "(Ghost) Riders in the Sky: A Cowboy Legend, conosciuto anche semplicemente come (Ghost) Riders in the Sky, Ghost Riders, Ghost Riders in the Sky o Riders in the Sky, \u00e8 un brano musicale country &amp; western composto da Stan Jones nel 1948. I membri della Western Writers of America la hanno scelta come la migliore canzone Western di sempre.\nLa melodia della canzone \u00e8 simile a quella di \"Spancil Hill\", antico brano tradizionale irlandese del 1870, e a quella del brano della guerra di secessione \"When Johnny Comes Marching Home\". \nIl brano \u00e8 stato reinterpretato da numerosi artisti nel corso degli anni, ed \u00e8 considerato uno standard country. Tra gli interpreti pi\u00f9 conosciuti, ricordiamo Burl Ives, Peggy Lee, Dick Dale, Frankie Laine, Tom Jones, Elvis Presley, Johnny Cash, The Outlaws, Peter, Paul &amp; Mary, Debbie Harry, Duane Eddy, Dean Martin, Gino Latilla (in italiano con il titolo \"I cavalieri del cielo\"), R.E.M., e Me First and the Gimme Gimmes.\nLa canzone \u00e8 stata di ispirazione per il fumetto horror-western \"Ghost Rider\" della Magazine Enterprises. Quando nel 1958 la Magazine chiuse i battenti, e successivamente decaddero i diritti sul nome del fumetto, la Marvel Comics pubblic\u00f2 la sua versione del personaggio, quasi identica, in \"Ghost Rider\" #1 (febbraio 1967). Il personaggio venne poi rinominato Phantom Rider quando la Marvel fece debuttare il demone motociclista chiamato Ghost Rider.\nIl brano, nella versione dei Sons of the Pioneers, \u00e8 presente nelle canzoni in rotazione su Radio Appalachia nel videogame \"Fallout 76\"."}
{"id": "6328330", "revid": "775372", "url": "https://it.wikipedia.org/wiki?curid=6328330", "title": "Partito Laburista delle Figi", "text": "Il Partito Laburista delle Figi (in lingua inglese: \"Fiji Labour Party\" - FLP) \u00e8 un partito politico figiano."}
{"id": "6328332", "revid": "1005847", "url": "https://it.wikipedia.org/wiki?curid=6328332", "title": "Elezioni generali in Kenya del 1997", "text": "Le elezioni presidenziali in Kenya del 1997 si tennero il 29 dicembre; videro la vittoria di Daniel arap Moi, espressione dell'Unione Nazionale Africana del Kenya, che sconfisse Mwai Kibaki, esponente del Partito Democratico."}
{"id": "6328334", "revid": "775372", "url": "https://it.wikipedia.org/wiki?curid=6328334", "title": "Emilio Pugliese", "text": "Biografia.\nEt\u00e0 giovanile.\nEmilio Pugliese nacque a Cir\u00f2 (paese oggi in provincia di Crotone) il 16 agosto 1811 ed era il figlio dell'economista, storico e giurista Giovan Francesco Pugliese e di Lucrezia Mauro; quest'ultima, proveniente da una famiglia di proprietari terrieri liberali originari della provincia di Cosenza, era zia dei fratelli Domenico Mauro (1812-1873), patriota e deputato dal 1865 al 1870, e Raffaele Michele Mauro, garibaldino, i quali entrambi parteciparono alla spedizione dei Mille.\nPugliese studi\u00f2 matematica, diritto pubblico, filosofia e letteratura presso l'universit\u00e0 \"La Sapienza\" di Roma; di ritorno nel suo paese natale, fu una delle persone pi\u00f9 istruite della regione, allorch\u00e9 fosse molto povero, creandosi cos\u00ec una reputazione come intellettuale e letterato. Nel 1833 scrisse anche diverse poesie, che verranno poi in seguito raccolte in un unico volume dal titolo \"La vita campestre di un calabrese\".\nDecise di aiutare i giovani del suo villaggio al fine di voler educare s\u00e9 stesso, dedicando cos\u00ec gran parte del suo tempo ad aiutare le persone pi\u00f9 svantaggiate o in situazioni precarie piuttosto critiche, tanto da guadagnarsi l'appellativo di \"Difensore dei poveri\".\nMoti rivoluzionari del 1848.\nNel 1848 Emilio Pugliese ebbe un ruolo attivo nel Risorgimento italiano: infatti, insieme ad altri due intellettuali liberali calabresi come Biagio Miraglia (1823-1885) e Domenico Mauro (1812-1873), fu un leader della rivoluzione nel nord della Calabria durante la Primavera dei popoli prendendo il comando dell'insurrezione nella provincia di Crotone, mentre Miraglia e Mauro agirono nella provincia di Cosenza. Nel febbraio del 1848 gran parte di ambedue le province passarono in mano agli insorti, che instaurarono un governo rivoluzionario liberale e repubblicano noto come Repubblica Cosentina; tuttavia, la rivolta dur\u00f2 poco tempo in quanto venne violentemente soppressa dall'esercito del Regno delle Due Sicilie.\nEmilio Pugliese mor\u00ec a soli 41 anni il 2 settembre 1852.\nVita privata.\nLa famiglia Pugliese ha una discendenza alquanto numerosa, diffusa principalmente nella citt\u00e0 di Catanzaro, tra i quali spiccano i fratelli Vittorio Pugliese (1905-1965), deputato e senatore italiano, e Stefano Pugliese (1901-1978), ammiraglio di squadra della Marina Militare, nonch\u00e9 lo scrittore, giornalista e storico Filippo De Nobili (1876-1962)."}
{"id": "6328335", "revid": "767487", "url": "https://it.wikipedia.org/wiki?curid=6328335", "title": "Wadi Allaqi", "text": "Wadi Allaqi, () traslitterato anche come Wadi Allaqui o Wadi Alalaqi, \u00e8 uno uadi (o wadi), cio\u00e8 un fiume prosciugato, dell'Egitto. Comincia in Sudan, sotto il Triangolo di Hala'ib e la sua foce \u00e8 a sud di Assuan, sulla riva orientale del lago Nasser.\nIl Wadi Allaqi \u00e8 il maggior fiume prosciugato della parte sud-orientale del deserto orientale dell'Egitto, coprendo l'area che va dalle colline lingua il mar Rosso fino alla valle del Nilo. Con una lunghezza di 250 km, questo wadi \u00e8 usato dai nomadi Begia che vivono nell'area (circa 1.000 membri delle trib\u00f9 Ababda e Bisharyn nel 2003) per il pascolo del bestiame, per produrre il carbone vegetale come combustibile, per coltivare piante medicinali, per estrarre rame e nichel e per la produzione agricola su piccola scala. Al 1989 l'area \u00e8 stata una riserva naturale amministrata dalla \"Egyptian Environmental Affairs Agency\" (Agenzia Egiziana per le Questioni Ambientali, dipendente dal ministero dell'Ambiente). \u00c8 stata dichiarata una riserva della biosfera dall'UNESCO nel 1993."}
{"id": "6328341", "revid": "1345932", "url": "https://it.wikipedia.org/wiki?curid=6328341", "title": "Penisola Trinity", "text": "La penisola Trinity \u00e8 la parte pi\u00f9 settentrionale della Terra di Graham, in Antartide. In particolare essa si estende verso nordest per circa 130\u00a0km fino a capo Dubouzet a partire da una linea immaginaria che connette capo Kjellman, sulla costa nordoccidentale, al confine nord della costa di Davis, con capo Longing, sulla costa nordorientale, al confine nord della costa di Nordenskj\u00f6ld. Il punto pi\u00f9 settentrionale della penisola, nonch\u00e9 di tutto il continente antartico, \u00e8 rappresentato da punta Prime (chiamata anche capo Siffrey), 20\u00a0km a sudest della quale \u00e8 situata, presso la baia della Speranza, la base di ricerca argentina chiamata Base Esperanza. Quest'ultima, inaugurata il 17 dicembre 1952, \u00e8 famosa per aver ospitato la prima nascita su suolo antartico, quella di Emilio Marcos Palma nel 1978, e per ospitare tuttora una delle due comunit\u00e0 civili presenti in terra antartica.\nStoria.\nLa penisola Trinity fu avvistata per la prima volta il 30 gennaio 1820 da Edward Bransfield, capitano della marina militare britannica, subito dopo aver completato la mappatura delle appena scoperte isole Shetland Meridionali. Nel secolo precedente la scoperta della penisola, i cartografi avevano identificato questa terra con vari nomi: Terra Trinity, Terra di Palmer, Terra di Luigi Filippo, ognuno dei quali con la propria motivazione storica. Il nome definitivo lo scelse proprio Bransfield (o almeno cos\u00ec \u00e8 ritenuto dalla maggior parte degli studiosi di storia dell'Antartide) in onore della \"Trinity House\", l'autorit\u00e0 generale britannica per i fari.\nNel febbraio 1838, Dumont D'Urville la ribattezz\u00f2 \"Terra di Luigi Filippo\" credendo che fosse separata dalla penisola Antartica ad opera di un canale, poi rivelatosi inesistente, che battezz\u00f2 \"Orleans\". Solo nel 1902, Otto Nordenskj\u00f6ld conferm\u00f2 che non si trattava di un'isola, scoprendo contemporaneamente che le isole di Vega, Cerro Nevado, e di James Ross erano effettivamente isole e non parte della penisola Trinity come supposto da James Clark Ross durante la sua spedizione del 1842."}
{"id": "6328361", "revid": "44876", "url": "https://it.wikipedia.org/wiki?curid=6328361", "title": "Societ\u00e0 Sportiva Atletico Leonzio 1990-1991", "text": "Questa voce raccoglie le informazioni riguardanti la Societ\u00e0 Sportiva Atletico Leonzio nelle competizioni ufficiali della stagione 1990-1991."}
{"id": "6328362", "revid": "262457", "url": "https://it.wikipedia.org/wiki?curid=6328362", "title": "Toh.", "text": ""}
{"id": "6328363", "revid": "709565", "url": "https://it.wikipedia.org/wiki?curid=6328363", "title": "Silver Banshee", "text": "Silver Banshee il cui vero nome \u00e8 Siobhan Smythe, \u00e8 un personaggio dei fumetti creata da John Byrne nel 1987, pubblicata dalla DC Comics. La sua prima apparizione \u00e8 in \"Action Comics 595\".\nSi \u00e8 classificata al 73\u00ba posto nella classifica dei 100 migliori cattivi nella storia dei fumetti nella lista creata da IGN.\nBiografia del personaggio.\nSiobhan Smythe era una ragazza di Dublino, che emigr\u00f2 negli Stati Uniti per iniziare una nuova vita dopo la morte della madre e scappare dal padre che affetto dal cancro, far\u00e0 un patto col il potente demone Trigon, cercando di donare al demone la figlia in cambio della propria vita salva.\nSiobhan scappata dal padre, cercher\u00e0 di farsi una nuova vita e far\u00e0 amicizia con Kara Denvers Kent. Nonostante l'amicizia tra le due, Kara non riveler\u00e0 mai a Siobhan di essere Supergirl. Quando il padre di Siobhan trasformato nel demone \"Banshee\", seguace di Trigon, arriver\u00e0 a National City per catturare la figlia e donarla a Trigon, sar\u00e0 costretto ad affrontare Supergirl.\nSupergirl, di potenza inferiore a Banshee, sar\u00e0 costretta a chiamare il cugino. Arrivato Superman, lo scontro tra i due porter\u00e0 alla morte di Banshee. Siobhan trascorrer\u00e0 un periodo di pace e tranquillit\u00e0, finch\u00e9 lo spirito del demone Banshee non si accorse dell'anima nascosta malvagia di Siobhan. Banshee entr\u00f2 dentro il corpo di Siobhan tramutandola sia fisicamente che mentalmente. Diventata Silver Banshee, Siobhan cominci\u00f2 a creare scompiglio a National City, fino a scontrarsi con l'ex amica Supergirl. Nonostante gli sforzi di Supergirl nel cercare di far tornare la sua amica come era prima, scopr\u00ec che la stessa Siobhan voleva essere cos\u00ec, che era contenta finalmente della sua vita. Silver Banshee decise di fuggire da National City per creare scompiglio a Central City, ma venne sconfitta da Flash II (Barry Allen).\nArrestata e rinchiusa nel penitenziario di Iron Heights, Silver Banshee trov\u00f2 alleate in Peek-a-Boo (Lashawn Baez) e Magenta. Le tre criminali riuscirono ad evadere e a far perdere le loro tracce.Silver Banshee, Peek-a-Boo e Magenta si rifugiarono a Gotham City, dove trovarono alleate in Harley Quinn e Poison Ivy. A fermare il team delle criminali, tocc\u00f2 a Oracle (Barbara Gordon, ex Batgirl paralizzata momentaneamente dal Joker) e alla sua squadra delle Birds of Prey, formata da Black Canary II (Dinah Laurel Lance), dalla Cacciatrice, da Hawkgirl, da Vixen e momentaneamente anche da Supergirl. Arrestate e rinchiuse ad Arkham Asylum, Silver Banshee venne arruolata da Amanda Waller come membro della Suicide Squad.\nDurante una missione della Suicide Squad a Nanga Parbat, Silver Banshee conobbe Black Archer (Malcolm Merlyn).\nLasciata la Suicide Squad per seguire Black Archer, Silver Banshee si fece allenare duramente nel combattimento corpo a corpo, per diversi anni.\nTornato a Star City, Black Archer affront\u00f2 lil suo nemico storico Green Arrow (Oliver Queen) e Silver Banshee affront\u00f2 Black Canary II (Dinah Laurel Lance).Lo scontro tra Oliver e Merlyn fin\u00ec con un pareggio, con la fuga di quest'ultimo dopo l'arrivo di Flash II (Barry Allen), e con la sconfitta e l'arresto di Silver Banshee da Black Canary.\nSilver Banshee rimase ad Iron Heights, finch\u00e9 non venne liberata da Lex Luthor e dal Joker per essere arruolata nella Injustice League e scontrarsi contro la Justice League.Dopo la sconfitta della Injustice League, Silver Banshee scomparve per diversi anni, finch\u00e9 non la si rivide a Central City assieme al feroce Killer Croc, allo Spaventapasseri e a Girder, ma vennero catturati dal nuovo Flash, da Nightwing e da Cyborg.\nPoteri e abilit\u00e0.\nSilver Banshee ha la capacit\u00e0 di emettere dalla bocca onde sonore potentissime che possono provocare risultati disastrosi all'ambiente circostante ed essere mortale per qualsiasi essere vivente.\nSiobhan Smythe grazie agli allenamenti dell'Arciere Nero, \u00e8 abile nel combattimento corpo a corpo e nell'utilizzo delle armi bianche.\nSilver Banshee possiede anche limitati poteri di telecinesi.\nAltri media.\nNella serie televisiva Supergirl, Siobhan Smythe/Silver Banshee \u00e8 interpretata da Italia Ricci, doppiata da Letizia Ciampa.\nSiobhan \u00e8 una neo-assunta alla CatCo che si scontra con Kara. A causa di una maledizione che colpisce tutte le donne della sua famiglia, Siobhan svilupper\u00e0 il potere di emettere dalla bocca un ultrasuono dal potere devastante, trasformandosi in Silver Banshee."}
{"id": "6328365", "revid": "1788047", "url": "https://it.wikipedia.org/wiki?curid=6328365", "title": "Castel di Sangro Calcio 1990-1991", "text": "Questa pagina raccoglie le informazioni riguardanti il Castel di Sangro Calcio nelle competizioni ufficiali della stagione 1990-1991."}
{"id": "6328367", "revid": "729019", "url": "https://it.wikipedia.org/wiki?curid=6328367", "title": "Eliporto di Clusone", "text": "L'eliporto di Clusone (ICAO: LILS) era un eliporto italiano che si trovava a Clusone in Provincia di Bergamo. \u00c8 stato utilizzato per il soccorso alpino e dalla Protezione civile.\nStoria.\nNel 2012 l'eliporto \u00e8 stato chiuso, dopo che gli edifici sono stati acquisiti dalla societ\u00e0 \"Se.T.Co\" che, a sua volta, ha dato in gestione la struttura alla \"G.Eco\" societ\u00e0 per l'igiene ambientale."}
{"id": "6328368", "revid": "92723", "url": "https://it.wikipedia.org/wiki?curid=6328368", "title": "Celluloid Records", "text": "La Celluloid Records \u00e8 stata un'etichetta discografica francese, poi trasferitasi negli Stati Uniti, fondata da Jean Georgakarakos. L'etichetta produceva una serie di pubblicazioni piuttosto eclettiche ed approfondite, in particolare modo negli anni '80, in gran parte sotto la supervisione del produttore artistico interno all'etichetta, Bill Laswell.\nJean Georgakarakos inaugur\u00f2 una catena di negozi di dischi in Francia, la Pop Shop, presente in molte citt\u00e0 tra cui Parigi, Lione, Grenoble e Aix-en-Provence. Nel 1967 fond\u00f2 poi l'etichetta di musica jazz BYG Records, che fall\u00ec verso la met\u00e0 degli anni '70. Karakos, come viene spesso abbreviato il suo cognome, produsse album come \"Monkie-Pockie Boo\" di Sonny Sharrock."}
{"id": "6328374", "revid": "1941276", "url": "https://it.wikipedia.org/wiki?curid=6328374", "title": "Light My Body Up", "text": "Light My Body Up \u00e8 un singolo del DJ francese David Guetta, pubblicato il 23 marzo 2017 dalla Atlantic.\nIl singolo ha visto la partecipazione vocale dei rapper statunitense Nicki Minaj e Lil Wayne."}
{"id": "6328383", "revid": "6923", "url": "https://it.wikipedia.org/wiki?curid=6328383", "title": "Abdullah al-Mu'tassim Billah di Pahang", "text": "Primi anni di vita.\nAbdullah al-Mu'tassim Billah di Pahang nacque nel Palazzo reale di Pekan il 12 ottobre 1874 ed era il secondo figlio del sultano Ahmad al-Muadzam Shah. Sua madre era Cik Kusuma Binti Tok Minal Daeng Koro. Venne educato privatamente. Il 5 dicembre 1884 ricevette il titolo di Tengku. Ascese al trono il 19 giugno 1917, il giorno della morte del fratellastro Mahmud. Venne ufficialmente investito nel maggio del 1919 presso il Balairong Sri del Kota Istana Sri Terentang di Pekan.\nRegno.\nDurante il suo regno, il Pahang vide numerosi cambiamenti politici. Il governo britannico riform\u00f2 la legislazione e l'apparato burocratico degli stati malesi per renderli moderni nelle pratiche politiche ed economiche. Queste attivit\u00e0 derivarono dagli eventi del regno del padre, vale a dire la creazione degli Stati malesi federati nel 1896 e l'istituzione del Consiglio federale nel 1909.\nIl sultano era per\u00f2 infastidito dall'eccessiva ingerenza dei britannici negli affari che, secondo lui, riguardavano solo il sultanato e non la Federazione. Tuttavia evit\u00f2 maggiori conflitti perch\u00e9 era dipendente in una certa misura dai fondi collettivi di essa. In questo modo il Pahang benefici\u00f2 della ricchezza del Perak e del Selangor.\nIl sultano si addolc\u00ec un po' quando, durante il governatorato di Sir Laurence Guillemard ci fu l'intesa di decentrare i poteri dal centro di Kuala Lumpur ai singoli Stati che componevano la Federazione. Tuttavia ci\u00f2 non divenne realt\u00e0.\nTra le altre riforme avviata durante il regno di Abdullah vi fu l'abolizione di una forma modificata del sistema delle corv\u00e9e comunemente praticato nel sultanato. A partire dal 1919, vennero messe a disposizioni dei malesi consistenti aree agricole. Nel 1919 venne promulgato il Sultanate Lands Enactment che prevedeva investimenti in alcune aree direttamente dal sultano dandogli il diritto di regolamentare la locazione e l'occupazione di quelle aree.\nL'anno 1930 vide la creazione del titolo di Tengku Mahkota (principe ereditario) insieme ad altri nuovi titoli malesi e la definizione della regola di successione. Nel 1932, all'et\u00e0 di vent'anni, Tengku Abu Bakar, figlio ed erede di Abdullah ricevette il titolo Tengku Mahkota di Pahang.\nVita personale.\nAbdullah spos\u00f2 in prime nozze Che' Endut. La sua seconda moglie era Tengku Hajjah Kalsum Binti Abdullah Tun, figlia del nobile del Terengganu Tun Abdullah bin Abdul Rauf di Pulau Duyung, che in seguito venne nominata Tengku Ampuan Besar (alta consorte). Il suo primo figlio nato da questo matrimonio fu Abu Bakar. In terze nozze spos\u00f2 Cik Wan Chantik binti Wan Muhammad Amin, figlia del nobile del Pattani Wan Muhammad Amin. Da tutti questi matrimoni, ebbe in totale, dieci figli e sette figlie.\nMorte e successione.\nNel 1931, la salute di Abdullah cominci\u00f2 a peggiorare. Nonostante ci\u00f2 riusc\u00ec a partecipare al durbar dell'agosto di quell'anno. Mor\u00ec all'Istana Kuning di Pekan il 22 giugno 1932 e fu sepolto nel cimitero reale di Kuala Pahang."}
{"id": "6328393", "revid": "729019", "url": "https://it.wikipedia.org/wiki?curid=6328393", "title": "Ferrovia Narbona-Portbou", "text": "La ferrovia Narbona-Portbou (in francese \"Ligne de Narbonne \u00e0 Port-Bou (fronti\u00e8re)\") \u00e8 un'importante linea ferroviaria posta nel sud-ovest della Francia. Servendo importanti citt\u00e0, quali Narbona, Perpignano, Rivesaltes, Cerb\u00e8re e Portbou. La linea ferroviaria attraversa il Tunnel dei Pirenei (Tunnel des Balitres) e valica il confine franco-Spagnolo nei pressi di Cerb\u00e8re, congiungendosi con la RENFE nella stazione di Portbou.\nStoria.\nLa ferrovia \u00e8 stata aperta a tratte dal 1858 al 1878.\nLa linea fu elettrificata in corrente continua a 1500 V tra il 1981 al 1982."}
{"id": "6328394", "revid": "767487", "url": "https://it.wikipedia.org/wiki?curid=6328394", "title": "Il demone della gelosia", "text": "Il demone della gelosia (\"Celos\") \u00e8 un film argentino del 1946 diretto da Mario Soffici."}
{"id": "6328395", "revid": "1071822", "url": "https://it.wikipedia.org/wiki?curid=6328395", "title": "Pietro Donzelli", "text": " Contribu\u00ec, con le sue immagini, a far emergere ed affermare la fotografia in Italia nel secondo dopoguerra.\nBiografia.\nNacque a Monte Carlo, ma all'et\u00e0 di tre anni si trasfer\u00ec con la famiglia a Milano dove si diplom\u00f2 nel 1931. Inizi\u00f2 a lavorare come disegnatore e fu, per un certo tempo, archivista presso la compagnia telefonica Sirti e poi organizzatore della raccolta fotografica dell'azienda. Ci\u00f2 lo port\u00f2 a scoprire il suo amore per la fotografia e compr\u00f2, nel 1939, la sua prima macchina fotografica, una 6x9 Zeiss Ikon \"Ikonta\". Allo scoppio della seconda guerra mondiale, lavor\u00f2 nel reparto pubblicit\u00e0 della compagnia telefonica e nel mentre frequent\u00f2 il corso di architettura presso la \"Scuola degli Artefici\" dell'Accademia di belle arti di Brera fino al 1943, quando fu chiamato per il servizio militare. Al ritorno dalla guerra divenne membro del \"Circolo Fotografico Milanese\" e, a 31 anni, inizi\u00f2 l'attivit\u00e0 di fotografo professionista.\nFu un momento di grande impegno per la fotografia. Nel 1947 fond\u00f2 una rivista di fotografia con Ezio Croci e Piero Di Blasi. Nei successivi tre anni organizz\u00f2 mostre di fotografi italiani e stranieri, tra cui \"Gruppo del XV\", D. Masclet, W. Laubli, La Bussola, H. Grindat, \"Fotoform\", M. Hoepffner, A. Lazi, \"Villaggio Camera Club\" di New York, \"Chargesheimer\", H. Heinrich e \"Kitano C.C.\" Organizz\u00f2 mostre del \"Circolo Fotografico Milanese\" a Tokyo, K\u014dbe e New York e fond\u00f2 l'\"Unione Fotografica\" con Alberto Buranelli, Clari, Enzio Croci, Piero Di Blasi, Edoardo Gioia, Orsi, Ornano e Luigi Veronesi. Nel 1954 coordin\u00f2 la \"Mostra di Fotografia Storica\" per conto dell\"'Ente Fiera Campionaria\" di Milano e pubblic\u00f2, nello stesso anno, con Luigi Veronesi \"Fotografi Italiani\", il primo annuario italiano di fotografia dalla fine della seconda guerra mondiale.\nL'ex fotografo dilettante era diventato un noto professionista della fotografia nazionale e internazionale, non da ultimo come curatore e organizzatore. Negli anni successivi lavor\u00f2 a molti progetti internazionali e mostre di fotografia, in particolare in Italia, ma anche per l'\"Unione Fotografica\" a Parigi. Contribu\u00ec a diverse pubblicazioni specializzate e non: \"Ferrania\", \"Photorama\", \"Europa Camera\", \"Fotopratica\" e L'Europeo e fu poi condirettore dell'edizione italiana della pubblicazione \"Popular Photography\" nonch\u00e9 di \"Critica e storia della fotografia\" (insieme a Piero Racanicchi). Organizz\u00f2 la \"Mostra fotografica della nuova generazione\", insieme con l'Unione Fotografica ed il Foto Club Pescara, con fotografie di artisti provenienti da 23 paesi diversi.\nNel 1961 collabora alla realizzazione dell'opera in due volumi di Pietro Racanicchi \"Critica e storia della fotografia\".\nPer la sua attivit\u00e0, nel 1968, ebbe due riconoscimenti: dalla \"Federazione Italiana Associazioni Fotografiche\" (SFOP) fu nominato \"Maestro Fotografo\" e dalla \"Societ\u00e0 3M\" ricevette il premio \"Una vita per la fotografia\". Quasi dieci anni dopo Bolaffi Arte lo annover\u00f2 tra i 20 migliori fotografi italiani. Lo SFOP, nel 1995, lo premi\u00f2 come \"Fotografo dell'anno\".\nLa mostra pi\u00f9 completa delle sue opere venne realizzata, nel 1997, al Museo Wolfsburg Arte e alla Schirn Kunsthalle di Francoforte sul Meno, come retrospettiva. Oggi, opere fotografiche di Donzelli sono esposte al Museo Folkwang di Essen, alla George Eastman House di Rochester e al Museo Guggenheim di New York. Continu\u00f2 a lavorare fino alla sua morte avvenuta nel 1998 a Milano.\nNonostante la lunga e intensa attivit\u00e0 di fotografo non pubblic\u00f2 mai nessun libro."}
{"id": "6328440", "revid": "1186766", "url": "https://it.wikipedia.org/wiki?curid=6328440", "title": "CAx", "text": ""}
{"id": "6328441", "revid": "76963", "url": "https://it.wikipedia.org/wiki?curid=6328441", "title": "Ieuan Ddu ab Dafydd ab Owain", "text": "Ha risieduto ad Aberdare in Glamorganshire ed, essendo un gentiluomo con grandi propriet\u00e0 immobiliari, fu un generoso patrono dei bardi. Le prime righe di alcune delle sue poesie sono riportate nel \"Repertorium Poeticum\" di Moses Williams."}
{"id": "6328443", "revid": "1522738", "url": "https://it.wikipedia.org/wiki?curid=6328443", "title": "Stati malesi non federati", "text": "Il termine Stati malesi non federati (in malese: \"Negeri-Negeri Melayu Tidak Bersekutu\") fu il nome collettivo dato ai cinque stati sotto la protezione britannica nella penisola malese della prima met\u00e0 del XX secolo. Questi stati erano Johor, Kedah, Kelantan, Perlis e Terengganu. A differenza degli Stati malesi federati (ovvero Selangor, Perak, Pahang e Negeri Sembilan) mancavano di istituzioni comuni e non formavano un unico Stato nel diritto internazionale; erano infatti singoli protettorati britannici.\nStoria.\nIl sultanato di Johor stipul\u00f2 un trattato di protezione con il Regno Unito nel 1885 e alla fine cedette alle pressioni inglesi e accett\u00f2 un consigliere residente nel 1914. A differenza degli altri stati malesi sotto protezione britannica, tuttavia, il Johor rimase fuori dalla federazione degli Stati malesi federati (formata nel 1895).\nCon il trattato di Bangkok del 1909 il Siam trasfer\u00ec i suoi diritti su alcuni degli stati malesi del nord (Kedah, Kelantan, Perlis e Terengganu) al Regno Unito. Anche questi stati divennero in seguito protettorati britannici. Dopo l'invasione del Giappone nella seconda guerra mondiale tornarono temporaneamente sotto la giurisdizione siamese per l'ultima parte del conflitto.\nNel 1946 la colonia britannica degli Stabilimenti dello Stretto fu sciolta. Penang e Malacca, che facevano parte degli Stabilimenti dello Stretto, furono uniti e raggruppati con gli stati monarchici per formare l'Unione malese. Nel 1948, l'Unione malese venne ricostituita come una federazione di undici stati conosciuta come Federazione della Malesia. Nove Stati della nuova Federazione continuarono a rimanere protettorati britannici, mentre due di loro, Penang e Malacca rimasero colonie della Corona. La Federazione della Malesia ottenne la piena indipendenza dal Regno Unito nell'agosto del 1957.\nAmministrazione e lingua.\nL'ufficiale a capo dell'amministrazione coloniale britannica era il \"consigliere\". Differentemente dagli Stati malesi federati, quelli non federati godettero di una maggiore autonomia. La lingua \"de facto\" ufficiale era il malese (scritto con la scrittura Jawi)."}
{"id": "6328449", "revid": "984922", "url": "https://it.wikipedia.org/wiki?curid=6328449", "title": "Zully Moreno", "text": ""}
{"id": "6328451", "revid": "486946", "url": "https://it.wikipedia.org/wiki?curid=6328451", "title": "Kenamobile", "text": ""}
{"id": "6328453", "revid": "599013", "url": "https://it.wikipedia.org/wiki?curid=6328453", "title": "Laurie Weeks", "text": "Biografia.\nWeeks debutt\u00f2 nel rugby professionistico nel 2007 durante l'Australian Rugby Championship disputato con i Sydney Fleet. Dopo le stagioni 2009 e 2010 giocate con la maglia dei Reds, nel 2011 si trasfer\u00ec ai Melbourne Rebels, alla loro prima apparizione nel Super Rugby. Nel 2014 disput\u00f2 il National Rugby Championship con la maglia dei Sydney Stars; esperienza che ripet\u00e9 nel 2018, ma questa volta con i . Nel novembre 2018, dopo 108 apparizioni nel Super Rugby di cui 85 con i Melbourne Rebels, annunci\u00f2 il suo ritiro dal rugby giocato.\nA livello internazionale Weeks pu\u00f2 vantare due presenze con la maglia dell', entrambe in partite contro la durante il tour australe del 2014 di quest'ultima."}
{"id": "6328454", "revid": "287204", "url": "https://it.wikipedia.org/wiki?curid=6328454", "title": "Foundation (album)", "text": ""}
{"id": "6328456", "revid": "287204", "url": "https://it.wikipedia.org/wiki?curid=6328456", "title": "The Foundling (film)", "text": ""}
{"id": "6328457", "revid": "287204", "url": "https://it.wikipedia.org/wiki?curid=6328457", "title": "The Foundling (film 1913)", "text": ""}
{"id": "6328458", "revid": "1186766", "url": "https://it.wikipedia.org/wiki?curid=6328458", "title": "Tuanku Mizan Zainal Abidin", "text": ""}
{"id": "6328459", "revid": "287204", "url": "https://it.wikipedia.org/wiki?curid=6328459", "title": "La trovatella (film)", "text": ""}
{"id": "6328460", "revid": "92723", "url": "https://it.wikipedia.org/wiki?curid=6328460", "title": "J\u00f8rgen Sonne", "text": "Biografia.\nSuo padre, Jeppe (1771-1833) fu un incisore di rame per la zecca reale. Intraprese la carriera militare iscrivendosi presso l'Accademia Reale Militare Danese, ma dopo un anno la lasci\u00f2 per andare all'Accademia delle belle arti di Copenaghen. Allo stesso tempo, inizi\u00f2 a lavorare negli studi di Christian David Gebauer. Dipinse anche alcune quadri originali e li espose in una piccola mostra nel 1818.\nNel 1828, ricevette una borsa di studio di viaggio dall'Accademia, che gli permise di visitare Monaco di Baviera, dove divenne allievo del pittore di scene storiche Peter von Cornelius. Vi rimase per tre anni, nei quali dipinse i vari paesaggi locali, ma non ebbero un grande successo. Quando lasci\u00f2 Monaco di Baviera, and\u00f2 a Roma, per approfondire i suoi studi, per fare numerosi viaggi di caccia e osservare i contadini rurali e le loro abitudini quotidiane.Torn\u00f2 in Danimarca nel 1841; vi produsse un notevole numero di opere basate sui suoi studi italiani, che aveva fatto a Roma, e quelli raffiguranti i contadini danesi. Nel 1848, dopo l'inizio della prima guerra dello Schleswig, ebbe il permesso di accompagnare l'esercito nello Jutland. Molti soldati rimasero impressionati dal suo atteggiamento calmo e tranquillo in guerra nonostante le pallottole che gli giravano attorno. Durante la Seconda guerra dello Schleswig, pur avendo sessantatr\u00e9 anni, ebbe nuovamente le redini dell'esercito, nella battaglia di Dybb\u00f8l e S\u00f8nderborg.\nNel 1865, ricevette l\"'Anckerske Legat\" (una borsa di studio per scrittori, artisti e compositori) e ritorn\u00f2 in Italia per un anno. Oltre alle sue tele, \u00e8 noto per la progettazione di un grande murale sulle pareti esterne del Museo Thorvaldsen e per le illustrazioni di un gioco induista, chiamato shakuntala. Fu nominato Cavaliere dell'Ordine del Dannebrog nel 1852, e ricevette il \"Dannebrogordenens H\u00e6derstegn\" nel 1881."}
{"id": "6328461", "revid": "287204", "url": "https://it.wikipedia.org/wiki?curid=6328461", "title": "The Foundling (film 1912)", "text": ""}
{"id": "6328464", "revid": "287204", "url": "https://it.wikipedia.org/wiki?curid=6328464", "title": "E poi ... si, Annamaria", "text": ""}
{"id": "6328467", "revid": "1418004", "url": "https://it.wikipedia.org/wiki?curid=6328467", "title": "Muhammad Asad", "text": "\u00c8 stato tra i principali influenti islamici europei nel ventesimo secolo. Si convert\u00ec all'Islam dall'Ebraismo nel 1926. Nel 1947 acquis\u00ec la cittadinanza pakistana. Nel mondo occidentale \u00e8 conosciuto per i suoi libri \"The Road to Mecca\" (1954) e \"The Message of The Qur'an\" (1980), quest'ultimo una traduzione in lingua inglese con interpretazioni e commenti del Corano. "}
{"id": "6328470", "revid": "1186766", "url": "https://it.wikipedia.org/wiki?curid=6328470", "title": "Radio \u00d6sterreich 1", "text": ""}
{"id": "6328471", "revid": "797136", "url": "https://it.wikipedia.org/wiki?curid=6328471", "title": "Nicholas Fitzgerald", "text": "Carriera.\nNicholas Fitzgerald cresce nelle giovanili del Central Coast Mariners e viene convocato per la prima volta in prima squadra per il 27\u00ba turno dell'A-League,partita da giocare contro il Wellington Phoenix. La partita finir\u00e0 con una sconfitta per 3-0 con il giovane che esordisce nel secondo tempo.\nNel 2010 viene mandato a crescere e giocare nel Bundaberg Spirit, squadra militante nella Queensland State League.\nIl 1\u00ba agosto 2011 firma un contratto di due anni con il Brisbane Roar dopo un mese di prova.\nIl 14 gennaio 2013 torna al suo vecchio club, i Mariners, in completo accordo con la sua squadra con la quale rescinde il contratto.\nIl 9 gennaio 2016 \u00e8 svincolato dai Mariners e dopo poche settimane firma con il Melbourne City. Segna la sua prima rete contro Adelaide United, mettendo fine alla serie d'imbattibilit\u00e0 dei rossi. La settimana seguente segna la seconda rete nel giro di una settimana, messa a segno contro il Brisbane Roar e aiutando la squadra a raggiungere la vetta della classifica."}
{"id": "6328472", "revid": "287204", "url": "https://it.wikipedia.org/wiki?curid=6328472", "title": "The Foundation", "text": ""}
{"id": "6328473", "revid": "287204", "url": "https://it.wikipedia.org/wiki?curid=6328473", "title": "The Foundation (album)", "text": ""}
{"id": "6328474", "revid": "287204", "url": "https://it.wikipedia.org/wiki?curid=6328474", "title": "The Foundation (serie televisiva)", "text": ""}
{"id": "6328476", "revid": "287204", "url": "https://it.wikipedia.org/wiki?curid=6328476", "title": "Defying Gravity (film)", "text": ""}
{"id": "6328479", "revid": "712828", "url": "https://it.wikipedia.org/wiki?curid=6328479", "title": "Miss All-Sunday", "text": ""}
{"id": "6328484", "revid": "124875842", "url": "https://it.wikipedia.org/wiki?curid=6328484", "title": "Dario \u0110umi\u0107", "text": "Carriera.\nNazionale.\nIl 16 marzo 2017, viene convocato per la prima volta nella Nazionale bosniaca dal CT. Ba\u017edarevi\u0107, per la partita valida alla qualificazione al Mondiale 2018 contro e per l'amichevole contro l'. Debutta il 28 marzo seguente, giocando da titolare contro quest'ultima.\nStatistiche.\nPresenze e reti nei club.\n\"Statistiche aggiornate al 28 maggio 2017.\""}
{"id": "6328487", "revid": "466539", "url": "https://it.wikipedia.org/wiki?curid=6328487", "title": "Mock object", "text": "Nella programmazione orientata agli oggetti, i mock object (\"oggetti simulati\" od \"oggetti mock\") sono degli oggetti simulati che riproducono il comportamento degli oggetti reali in modo controllato. Un programmatore crea un oggetto mock per testare il comportamento di altri oggetti, reali, ma legati ad un oggetto inaccessibile o non implementato. Allora quest'ultimo verr\u00e0 sostituito da un mock.\nQuesto concetto \u00e8 stato utilizzato per la prima volta durante la conferenza XP 2000, in un articolo di Tim Mackinnon, Steve Freeman e Philip Craig intitolato \"Endo-Testing: Unit Testing with Mock Objects\".\nUtilizzo.\nNei test di unit\u00e0, i mocks possono simulare il comportamento degli oggetti reali e complessi e sono utili quando gli oggetti correlati sono impossibili da utilizzare. Si possono citare i seguenti casi:\nPer esempio, un programma d'allarme che produrr\u00e0 una suoneria ad una determinata ora. Per testarlo, il programma dovrebbe aspettare l'ora prevista al fine di verificare che la suoneria s'inneschi. Utilizzando un mock, questo potr\u00e0 essere de-regolato per simulare l'ora di innesco della suoneria.\nDettagli tecnici.\nUn mock ha la stessa interfaccia dell'oggetto che simula, autorizzando cos\u00ec l'oggetto client a ignorare se interagisce con un oggetto reale o simulato.\nQuasi tutti i frameworks che utilizzano i mock permettono al programmatore di specificare quali metodi saranno chiamati e in quale ordine saranno eseguiti. Anche i parametri che verranno passati. I valori ritornati dal mock saranno anche questi definiti dal programmatore. Cos\u00ec, il comportamento di un oggetto complesso come un socket potr\u00e0 essere simulata dal mock, permettendo al programmatore di studiare il comportamento del suo oggetto in una larga variet\u00e0 di stati ai quali potr\u00e0 essere confrontato.\nMock, fakes e stubs.\nAlcuni autori fanno distinzione tra i mock e gli oggetti fittizi (\"fake\").Gli oggetti fittizi sono i pi\u00f9 semplici tra i due, implementano la stessa interfaccia dell'oggetto che rappresentano e inviano delle risposte predefinite. Anche un oggetto fake fornisce un insieme di metodi stub.\nNel libro \"The Art of Unit Testing\" , i mock sono descritti come degli oggetti fittizi che permettono di decidere se un test \u00e8 stato passato, verificando se l'interazione con un oggetto si produce o meno. Tutti gli altri oggetti sono stubs. Gli oggetti fittizi corrispondono a tutto ci\u00f2 che non \u00e8 reale. Utilizzando questa terminologia, sono sia stubs che mocks.\nIn questo senso, i mocks hanno qualcosa in pi\u00f9: l'implementazione dei lori metodi contiene delle affermazioni. Questo vuol dire che un vero mock esaminer\u00e0 il contesto delle chiamate dei metodi che saranno fatti, per esempio effettuando dei test sui dati passati come argomenti della chiamata."}
{"id": "6328489", "revid": "767487", "url": "https://it.wikipedia.org/wiki?curid=6328489", "title": "100% Colombian", "text": "100% Colombian \u00e8 il secondo album in studio del gruppo musicale statunitense Fun Lovin' Criminals, pubblicato il 17 novembre 1998."}
{"id": "6328493", "revid": "767487", "url": "https://it.wikipedia.org/wiki?curid=6328493", "title": "Costa di Rymill", "text": "La costa di Rymill (centrata alle coordinate ) \u00e8 una porzione della costa della Terra di Palmer, in Antartide. In particolare, la costa di Rymill si estende nella parte occidentale della penisola Antartica tra capo Jeremy (), a nordovest, e i nunatak di Buttress (), a sudest, confinando quindi a nord con la costa di Falli\u00e8res (quindi con la Terra di Graham) e a sud con la costa di English. La costa di Rymill \u00e8 poi separata dalla costa di Wilkins e dalla costa di Black, nella parte orientale della penisola Antartica, per mezzo delle Antartande, mentre il canale di Giorgio VI, quasi del tutto ricoperto dalla piattaforma di ghiaccio Giorgio VI, la divide dall'isola di Alessandro I.\nStoria.\nLa costa di Rymill fu per la prima volta fotograta dal cielo da parte di Lincoln Ellsworth il 23 novembre 1935 ed ulteriori fotografie aeree furono poi scattate durante la spedizione inglese nella Terra di Graham tra ottobre e novembre del 1936. Negli anni, poi, altre spedizioni fotografarono pi\u00f9 dettagliatamente l'area, tra queste una spedizione del Programma Antartico degli Stati Uniti d'America nel 1940 e la spedizione antartica di ricerca Ronne nel 1947.&lt;br&gt;\nLa costa fu infine battezzata con il suo attuale nome nel 1985 da parte del Comitato britannico per i toponimi antartici in onore di John Rymill, comandante della spedizione britannica nella Terra di Graham."}
{"id": "6328529", "revid": "62748", "url": "https://it.wikipedia.org/wiki?curid=6328529", "title": "Oggetti Fittizi (Mock object)", "text": ""}
{"id": "6328533", "revid": "1100311", "url": "https://it.wikipedia.org/wiki?curid=6328533", "title": "Paulo Retre", "text": "Carriera.\nPaulo Retre fa i primi passi nel calcio professionistico nelle giovanili del , per poi passare, in seguito, ai rivali del Melbourne Heart.\nIl 19 dicembre 2015 segna la sua prima rete proprio nel derby di Melbourne, contribuendo alla vittoria finale per 2-1.\nIl 1\u00b0 luglio 2017 passa al .\nStatistiche.\n\"Statistiche aggiornate al 27 giugno 2021.\""}
{"id": "6328539", "revid": "287204", "url": "https://it.wikipedia.org/wiki?curid=6328539", "title": "The Best of Al Caiola", "text": "The Best of Al Caiola \u00e8 un album discografico di raccolta del chitarrista statunitense Al Caiola, pubblicato dalla casa discografica United Artists Records nel novembre del 1963.\nMusicisti.\nNote aggiuntive"}
{"id": "6328540", "revid": "729795", "url": "https://it.wikipedia.org/wiki?curid=6328540", "title": "Mitragliatrici ad uso generalizzato", "text": ""}
{"id": "6328541", "revid": "729019", "url": "https://it.wikipedia.org/wiki?curid=6328541", "title": "Battaglia di Santa Lucia (1778)", "text": "La battaglia di Santa Lucia venne combattuta il 15 dicembre 1778 nelle acque davanti all'isola caraibica di Saint Lucia tra una flotta francese al comando dell'ammiraglio Charles Henri d'Estaing e una britannica guidata dall'ammiraglio Samuel Barrington, durante i pi\u00f9 vasti eventi della guerra anglo-francese.\nLa flotta britannica, intenta a sbarcare truppe sulla colonia francese di Santa Lucia, fu attaccata con decisione dalle navi di d'Estaing, ma fu in grado di respingere gli assalti grazie alla solida posizione difensiva assunta e i francesi dovettero battere in ritirata.\nAntefatti.\nPoco dopo l'inizio delle ostilit\u00e0 tra Francia e Gran Bretagna, una grossa flotta francese agli ordini dell'ammiraglio Charles Henri d'Estaing diresse verso le acque dell'America del nord per portare appoggio ai ribelli americani delle Tredici colonie nella loro lotta contro i britannici; dopo alcune inconcludenti operazioni lungo le coste nordamericane, la flotta di d'Estaing salp\u00f2 quindi da Boston il 4 novembre 1778 per dirigere sulle Indie occidentali, dove le ostilit\u00e0 erano state aperte gi\u00e0 ai primi di settembre quando il governatore della Martinica Fran\u00e7ois Claude de Bouill\u00e9 aveva catturato con un attacco a sorpresa la colonia britannica di Dominica. Lo stesso giorno della partenza di d'Estaing, il commodoro William Hotham fu inviato da New York a rinforzare le forze navali britanniche nella regione caraibica con uno squadrone composto da cinque vascelli, una bombarda, alcune fregate e un grosso convoglio di navi da trasporto; il convoglio scortato da Hotham comprendeva 59 navi da trasporto cariche di 5.000 soldati britannici agli ordini del maggior generale James Grant. La flotta francese incapp\u00f2 durante la traversata in una violenta tempesta, fatto che le imped\u00ec di arrivare a destinazione prima dei britannici; il 10 dicembre l'ammiraglio Samuel Barrington, comandante delle forze britanniche nella regione delle Antille, si ricongiunse con la squadra di Hotham al largo di Barbados: ai soldati di Grant non fu concesso di scendere a terra e dovettero attendere a bordo delle navi un paio di giorni prima che l'intera flotta britannica salpasse le ancore il 12 dicembre alla volta della colonia francese di Saint Lucia.\nTra la sera del 13 dicembre e la mattina del 14 dicembre le forze del generale Grant, supportate da ulteriori truppe agli ordini del brigadier generale William Medows e del brigadier generale Robert Prescott, presero terra nella baia di Grand Cul de Sac a Saint Lucia: le unit\u00e0 di Grant e Prescot catturarono il terreno elevato che circondava la baia, mentre i soldati di Medows si spingevano fino a catturare la cittadina di La Vigie la mattina del 14 dicembre. Quello stesso giorno la flotta di d'Estaing arriv\u00f2 al largo dell'isola, obbligando l'ammiraglio Barrington a schierare le sue unit\u00e0 da guerra in una linea di battaglia e a rinunciare al suo piano circa l'invio dei trasporti nella baia di Car\u00e9nage. Barrington disponeva in totale di sette vascelli e tre fregate, mentre d'Estaing poteva allineare una forza di dodici vascelli e quattro fregate.\nLa battaglia.\nBarrington fu allertato dell'arrivo dei francesi dalla fregata \"Ariadne\", inviata in ricognizione, e dispose la sua linea di battaglia in modo che il vascello \"Isis\" e le sue tre fregate (\"Ariadne\", \"Venus\" e \"Aurora\") presidiassero l'approccio sottovento vicina alla riva, mentre il resto della linea, guidata dalla nave ammiraglia \"Prince of Wales\", si schierava sopravvento; Barrington dispose quindi le navi da trasporto in una posizione difensiva all'interno della baia e dietro la sua linea di battaglia, mossa che richiese tutto il pomeriggio del 14 dicembre per essere portata a termine. Per le 11:00 del giorno seguente, ad ogni modo, la maggior parte dei trasporti si trovava al sicuro dietro la linea dei britannici.\nAlle 11:00 del 15 dicembre l'ammiraglio d'Estaing si avvicin\u00f2 a Saint Lucia con una forza iniziale di dieci vascelli, venendo accolto dal fuoco delle batterie costiere approntate dai britannici; d'Estaing mosse quindi per ingaggiare le navi di Barrington da dietro e un combattimento molto acceso si svilupp\u00f2 tra le due flotte, con i britannici supportati dal tiro di due batterie costiere. I francesi dovettero battere in ritirata, ma d'Estaing fu in grado di riformare la sua linea di battaglia e alle 16:00 rinnov\u00f2 il suo assalto al centro dello schieramento di Barrinton con una forza di dodici vascelli: ancora una volta si svilupp\u00f2 un feroce scambio di artiglieria tra i due contendenti, prima che i francesi fossero costretti a ritirarsi per una seconda volta. Le perdite ammontarono a 230 tra morti e feriti per i britannici e 850 tra morti e feriti per i francesi.\nConseguenze.\nLa mattina del 16 dicembre d'Estaing raggrupp\u00f2 nuovamente le sue forze per preparare un terzo assalto alla linea di Barrington, ma decise poi di salpare alla volta del lato sopravvento dell'isola; quello stesso pomeriggio le navi francesi gettarono l'ancora nella baia di Gros Islet e d'Estaing riusc\u00ec a far sbarcare a terra 7.000 soldati per tentare un assalto alle posizioni britanniche a La Vigie: furono tentati tre assalti, ma con i britannici saldamente insediati sul terreno pi\u00f9 elevato i francesi furono respinti ogni volta. D'Estaing fece quindi reimbarcare le sue forze e il 29 dicembre lasci\u00f2 l'isola, che capitol\u00f2 in mano ai britannici quello stesso giorno. Saint Lucia rimase sotto occupazione britannica fino alla conclusione delle ostilit\u00e0 nel 1783, quando fu restituita alla Francia."}
{"id": "6328544", "revid": "599013", "url": "https://it.wikipedia.org/wiki?curid=6328544", "title": "James Hanson (rugbista)", "text": "Biografia.\nLa prima esperienza professionistica Hanson la ebbe con la maglia dei Melbourne Rebels allora militanti nell'Australian Rugby Championship. Nel 2009 si leg\u00f2 professionalmente ai Reds, ma dovette aspettare l'annata 2010 per debuttare nel Super Rugby. Dopo sette stagioni trascorse nei Reds ed un campionato conquistato nel 2011, Hanson, nel 2016, firm\u00f2 un contratto biennale con i Melbourne Rebels. Dal 2014 disput\u00f2 anche tre stagioni del National Rugby Championship con tre squadre diverse e lo vinse, proprio il primo anno, con la maglia di Brisbane City.\nIl debutto di Hanson con l' avvenne nel 2012 nella sfida contro la valida per l'assegnazione della Bledisloe Cup. Successivamente disput\u00f2 quattro incontri del The Rugby Championship 2014 e fu convocato per il tour europeo della nazionale australiana in cui gioc\u00f2 tutte le partite. Nonostante la sua presenza in campo, nel settembre 2015, nella partita contro gli in preparazione alla Coppa del Mondo di rugby 2015, Hanson non fu convocato per disputare il torneo. Dopo la frattura del braccio subita da Tatafu Polota-Nau, Hanson ritorn\u00f2 nella selezione australiana per il The Rugby Championship 2016, di cui gioc\u00f2 la partita dell'ultima giornata del torneo contro l' e successivamente prese parte all'incontro, valevole per la Bledisloe Cup, contro gli \"All Blacks\"."}
{"id": "6328546", "revid": "436907", "url": "https://it.wikipedia.org/wiki?curid=6328546", "title": "Korean Bodega", "text": "Korean Bodega \u00e8 un singolo del gruppo musicale statunitense Fun Lovin' Criminals, pubblicato il 26 aprile 1999 come terzo estratto dal secondo album in studio \"100% Colombian\". Del singolo esiste anche una versione a cui hanno contribuito anche i Garbage.\nSuccesso commerciale.\nIl singolo ha ottenuto successo nel Regno Unito."}
{"id": "6328550", "revid": "15756", "url": "https://it.wikipedia.org/wiki?curid=6328550", "title": "Cleodeo", "text": "Cleodeo () o Cleodemo (), \u00e8 un personaggio della mitologia greca. Fu un Eraclide.\nGenealogia.\nFiglio di Illo e di Iole, fu il padre di Aristomaco.\nMitologia.\nPer via del padre era uno dei nipoti di Eracle ed i suoi discendenti furono coloro che riconquistarono le citt\u00e0 di Argo, Messene e Sparta nel Peloponneso."}
{"id": "6328555", "revid": "348618", "url": "https://it.wikipedia.org/wiki?curid=6328555", "title": "Phil Heath", "text": ""}
{"id": "6328562", "revid": "436907", "url": "https://it.wikipedia.org/wiki?curid=6328562", "title": "Loco (album Fun Lovin' Criminals)", "text": "Loco \u00e8 il terzo album in studio del gruppo musicale statunitense Fun Lovin' Criminals, pubblicato il 6 marzo 2001."}
{"id": "6328564", "revid": "11266", "url": "https://it.wikipedia.org/wiki?curid=6328564", "title": "Italo Bortolotti", "text": "Biografia.\nFiglio di Umberto Bortolotti, commerciante, e Lisa Dieci, casalinga, dopo la guerra ha perfezionato la maturit\u00e0 classica a Fiumalbo, in seminario e ha poi frequentato Scuole d\u2019Arte a Firenze, Roma e Bologna, interrompendole. Ha preferito sperimentare dal vivo gli ambienti artistici, facendo tutta la trafila dei classici artisti autodidatti. \nCarriera.\n\u00c8 pittore e scultore, artista eclettico, innovativo, sperimentatore, promotore culturale. Esordisce con la prima mostra personale a Bologna nel 1955, per poi replicare a Roma, Latina, Arezzo, e anche a Detroit, Caracas, Francoforte e Ginevra. La sua ultima mostra personale, presentata da Raffaele De Grada e Vincenzo Marotta ha avuto luogo alla galleria Macchi di Pisa nel 1980. \n\u00c8 stato, nel 1982, insieme a Gian Carlo Muzzarelli e a Kety Muzzarelli, direttore artistico del Simposio Internazionale di Scultura su Pietra di Fanano, unico in Europa nel suo genere. Dopo oltre 20 anni di vita, il museo all\u2019aperto di Scultura su Pietra di Fanano, grazie al suo impulso, conta pi\u00f9 di 300 opere sul territorio provinciale modenese, in gran parte a Fanano. \n\u00c8 stato membro della giuria artistica del Simposio con Giulio Carlo Argan, Pietro Cascella, Gi\u00f2 Pomodoro, Quinto Ghermandi, Renzo Margonari e altri.\nMalattia e morte.\nItalo Bortolotti, dopo lunga malattia, muore a Fanano il 16/03/2007. Il 18 maggio 2012 l\u2019Amministrazione Comunale di Fanano gli ha intitolato il Centro Culturale di Fanano, situato a pochi metri dalla sua abitazione in piazza Marconi. \nOpere e tecniche utilizzate.\nHa prodotto vari tipi di opere, dai quadri alle sculture in diversi materiali (ferro, ceramica, legno e ovviamente la pietra di Fanano), tra le quali va segnalato il monumento dedicato alla Resistenza al Parco di Santa Giulia di Palagano, dove, durante la Seconda Guerra Mondiale, si sono registrati duri scontri, eccidi e rappresaglie ai danni delle comunit\u00e0 della Repubblica di Montefiorino. Da segnalare inoltre a Fanano la creazione del complesso della cosiddetta \u201cFontana del Bortolotti\u201d, dedicata al rapporto tra uomo e scienza. \nUna sua statua, probabilmente un bronzo, era sul transatlantico italiano Andrea Doria (transatlantico), collocata nella scala principale della hall della nave, assieme a opere di autori di fama come Lucio Fontana e Romano Rui. La nave giace tuttora al largo delle coste di Nantucket, a 70 metri di profondit\u00e0, affondata a seguito di uno scontro con la nave svedese Stockholm della Swedish-American Line."}
{"id": "6328575", "revid": "767487", "url": "https://it.wikipedia.org/wiki?curid=6328575", "title": "Storia di un peccato", "text": "Storia di un peccato (\"Dzieje grechu\") \u00e8 un film del 1975 diretto da Walerian Borowczyk, tratto dal romanzo dello scrittore polacco Stefan Zeromskj.\nTrama.\nA Varsavia, nei primi anni del 1900, Ewa s\u2019innamora del giovane scrittore \u0141ukasz Niepo\u0142omski, che la lascia incinta, per poi sposare un\u2019altra. Divenuta l\u2019amante del conte Szczerbik, Ewa gira tutta l\u2019Europa in cerca del letterato, avventurandosi lungo strade sempre pi\u00f9 digradanti, che la conducono fino a prostituirsi, finch\u00e9 due banditi la costringono a liberarsi del nobiluomo."}
{"id": "6328576", "revid": "767487", "url": "https://it.wikipedia.org/wiki?curid=6328576", "title": "Welcome to Poppy's", "text": "Welcome to Poppy's \u00e8 il quarto album in studio del gruppo musicale statunitense Fun Lovin' Criminals, pubblicato il 9 settembre 2003."}
{"id": "6328577", "revid": "76963", "url": "https://it.wikipedia.org/wiki?curid=6328577", "title": "Arthur Askey", "text": ""}
{"id": "6328598", "revid": "124734639", "url": "https://it.wikipedia.org/wiki?curid=6328598", "title": "Vreccale", "text": "Il vreccale, noto anche come collare antiaggressione, veniva usato in passato per proteggere i cani adibiti alla custodia degli armenti; seppur raro al giorno d'oggi, \u00e8 possibile vedere ancora cani aventi questo particolare tipo di collare, in particolare in Albania, Italia (Campania, Abruzzo e Molise), Romania, Spagna, Portogallo ecc. Viene utilizzato anche nei paesi asiatici e in quelli nordafricani.\nStoria.\nFin dall'antichit\u00e0 l'uomo aveva bisogno di disporre ai suoi cani da guardiania un collare che li proteggesse dagli attacchi del predatore; in particolare il lupo, il quale, con mosse rapide, cerca di avventarsi sulla gola della preda per poi soffocarla."}
{"id": "6328604", "revid": "1444345", "url": "https://it.wikipedia.org/wiki?curid=6328604", "title": "Livin' in the City", "text": "Livin' in the City \u00e8 il quinto album in studio del gruppo musicale statunitense Fun Lovin' Criminals, pubblicato il 16 agosto 2005."}
{"id": "6328608", "revid": "599013", "url": "https://it.wikipedia.org/wiki?curid=6328608", "title": "Michail Astangov", "text": "Nel 1955 \u00e8 stato qualificato come Artista del popolo dell'Unione Sovietica."}
{"id": "6328609", "revid": "425293", "url": "https://it.wikipedia.org/wiki?curid=6328609", "title": "Stadio Casaleno", "text": ""}
{"id": "6328612", "revid": "425293", "url": "https://it.wikipedia.org/wiki?curid=6328612", "title": "Casaleno", "text": ""}
{"id": "6328613", "revid": "2091899", "url": "https://it.wikipedia.org/wiki?curid=6328613", "title": "Benito Stirpe", "text": "Biografia.\nBenito Stirpe \u00e8 nato a Torrice, vicino a Frosinone, il 3 giugno 1923 da Amilcare a Margherita Panfili, che oltre a lui avevano altri cinque figli. Ha iniziato la sua attivit\u00e0 di imprenditore edile nel secondo dopoguerra a capo della \"Benito Stirpe Costruzioni Generali\", realizzando importanti opere pubbliche per lo pi\u00f9 in campo idraulico e dell'edilizia pubblica. \nNegli anni 1960 poteva contare su 500 operai e sul fratello Roberto per le attivit\u00e0 amministrative.\nNel 1976 ha acquisito la societ\u00e0 \"Prima SpA\" estendendo la sua attivit\u00e0 anche al settore manifatturiero e riconvertendo la societ\u00e0 nel ramo della trasformazione delle materie plastiche e poliuretaniche per il mercato automobilistico. \nNel 1984 ha diversificato la produzione entrando nei settori ferroviario ed aeronautico, oltre a consolidare la \"Prima\" nel settore auto. Ad inizio anni 1990 Benito Stirpe era al vertice di cinque stabilimenti e di 560 dipendenti; alla fine del decennio i dipendenti del gruppo \"Prima\" erano 1100 e 400 nell'indotto, per un fatturato di 300 miliardi di lire ed importanti collaborazioni con FIAT e General Motors.\nNegli anni 1990, potendo contare anche sul figlio Maurizio in ruoli dirigenziali, ha guidato la societ\u00e0 nell'ulteriore espansione verso il mercato della componentistica per moto e successivamente per elettrodomestici. \nNel giugno del 1996 Benito Stirpe ha ricevuto l\u2019Onorificenza di Ufficiale Ordine al Merito della Repubblica Italiana. Nel giugno 2000 \u00e8 stato nominato Cavaliere del lavoro.\nNel 2006, attraverso una nuova acquisizione, il gruppo \"Prima\" \u00e8 diventato uno dei maggiori produttori di componenti in plastica sul territorio italiano. Nel 2008 le aziende facenti capo al gruppo erano 16, di cui 4 all'estero con 2.200 dipendenti e un fatturato di circa 260 milioni di euro l'anno.\nIn ambito sportivo \u00e8 stato, insieme al fratello Roberto, Presidente del Frosinone Calcio dal 1965 al 1967 ed in tale veste ha subito ottenuto la promozione in Serie C, la terza nella storia del club ciociaro, a distanza di 19 anni dalla precedente. Per questo Benito e Roberto Stirpe sono stati soprannominati i \"fratelli dell'entusiasmo\". Ha ottenuto la promozione in Serie B da Presidente Onorario del Frosinone Calcio, carica ricoperta nel periodo di presidenza del figlio Maurizio. \nSposato con Anna, ha avuto tre figli: Patrizia, Curzio e Maurizio. Quest'ultimo, divenuto vicepresidente di Confindustria e suo successore alla guida del \"club\" calcistico ciociaro, ha ricevuto il testimone della \"Prima\" (dal 2014 \"P.S.C.\"). Curzio, che ha anche assunto la presidenza di Unindustria, ha portato avanti la \"Benito Stirpe Costruzioni Generali S.p.A.\", rivestendo la posizione di amministratore delegato. Patrizia ha coadiuvato il fratello Maurizio nella sua esperienza imprenditoriale.\nBenito Stirpe \u00e8 deceduto a Roma il 18 dicembre del 2008.\nIl 31 gennaio 2017 in sua memoria \u00e8 stato formalmente intitolato lo stadio \"Benito Stirpe\" gestito dal Frosinone Calcio."}
{"id": "6328614", "revid": "36426", "url": "https://it.wikipedia.org/wiki?curid=6328614", "title": "Dominic Day", "text": "Biografia.\nDay fu aggregato alla franchigia gallese degli Scarlets, militante in Pro12, durante la stagione 2006-07, ma dovette aspettare quella successiva per fare il suo debutto. Con la squadra gallese gioc\u00f2 per sei stagioni fino a quando, a causa del tetto salariale, gli Scarlets non gli rinnovarono il contratto e Day firm\u00f2, quindi, un triennale con il Bath. Durante i quattro anni passati con la squadra inglese raggiunse una volta la finale di European Rugby Challenge Cup e quella di English Premiership perdendo in entrambe le occasioni. Al termine della stagione 2015-16, Day lasci\u00f2 il Bath e si trasfer\u00ec nei Toyota Verblitz, squadra militante nella Top League giapponese. Nell'agosto del 2016 annunci\u00f2 di aver firmato un contratto con i Melbourne Rebels per disputare il Super Rugby 2017.\nDay partecip\u00f2 con la selezione gallese di categoria alla Coppa del Mondo di rugby under21 del 2006. Inserito dall'allenatore Warren Gatland nella squadra del per preparare la Coppa del Mondo di rugby 2015, esord\u00ec con la maglia della nazionale nell'incontro preparatorio con l'. Successivamente gioc\u00f2 anche l'altra sfida di preparazione con l' e debutt\u00f2 nel mondiale contro l'."}
{"id": "6328615", "revid": "767487", "url": "https://it.wikipedia.org/wiki?curid=6328615", "title": "Classic Fantastic", "text": "Classic Fantastic \u00e8 il sesto album in studio del gruppo musicale statunitense Fun Lovin' Criminals, pubblicato il 1\u00ba marzo 2010."}
{"id": "6328618", "revid": "767487", "url": "https://it.wikipedia.org/wiki?curid=6328618", "title": "Suvorov (film)", "text": "Suvorov (\"\u0421\u0443\u0432\u043e\u0440\u043e\u0432\") \u00e8 un film sovietico del 1941 diretto da Vsevolod Pudovkin e Michail Doller e basato sulla vita del generale Aleksandr Vasil'evi\u010d Suvorov."}
{"id": "6328620", "revid": "686936", "url": "https://it.wikipedia.org/wiki?curid=6328620", "title": "Blake Countess", "text": "Carriera.\nPhiladelphia Eagles.\nCountess al college gioc\u00f2 a football alla Central Michigan University (2011-2014) e ad Auburn (2015). Fu scelto nel corso del sesto giro (196\u00ba assoluto) nel Draft NFL 2016 dai Philadelphia Eagles. Il 3 settembre 2016 fu svincolato prima dell'inizio della stagione regolare.\nLos Angeles Rams.\nIl 6 settembre 2016 Countess firm\u00f2 con la squadra di allenamento dei Los Angeles Rams. Fu promosso nel roster attivo 18 novembre 2016 e concluse la sua stagione da rookie con 5 presenze (2 come titolare), 20 tackle e un sack. Nei playoff 2018/2019, i Rams batterono i Cowboys e i Saints, qualificandosi per il loro primo Super Bowl dal .\nPhiladelphia Eagles.\nIl 3 maggio 2019 Countess firm\u00f2 per fare ritorno agli Eagles. Fu svincolato il 13 agosto 2019.\nNew York Jets.\nIl 15 ottobre 2019 Countess firm\u00f2 con i New York Jets.\nPhiladelphia Eagles.\nIl 16 dicembre 2020 Countess firm\u00f2 con la squadra di allenamento degli Eagles."}
{"id": "6328623", "revid": "767487", "url": "https://it.wikipedia.org/wiki?curid=6328623", "title": "Gli assassini scendono in strada", "text": "Gli assassini scendono in strada (\"\u0423\u0431\u0438\u0439\u0446\u044b \u0432\u044b\u0445\u043e\u0434\u044f\u0442 \u043d\u0430 \u0434\u043e\u0440\u043e\u0433\u0443\", \"Ubiytsi vikhodyat na dorogu\") \u00e8 un film sovietico del 1942 diretto da Vsevolod Pudovkin e Yuri Tarich e basato sull'opera teatrale \"Terrore e miseria del Terzo Reich\" di Bertolt Brecht."}
{"id": "6328624", "revid": "6923", "url": "https://it.wikipedia.org/wiki?curid=6328624", "title": "Lionello Cammarota", "text": "Biografia.\nFiglio di Carlo Cammarota. Avviato alla musicologia da Guido Pannain si laurea in Lettere alla Sapienza di Roma con Luigi Ronga. Per la composizione ebbe a maestri il padre e Renato Parodi, e per il pianoforte Vincenzo Vitale. Si diploma in Direzione d\u2019Orchestra al Conservatorio Santa Cecilia di Roma con Franco Ferrara. I giovanili rapporti con figure quali Goffredo Petrassi, Ildebrando Pizzetti, Nino Rota, Renzo Rossellini, Franco Abbiati hanno favorito una formazione a tutto campo. Tra il 1965 e il 1967 \u00e8 critico musicale della \"Fiera Letteraria\". Al fianco delle firme indipendenti di Sergio Tofano, Ignazio Silone, Vladimiro Cajoli, contribuisce al rilancio della celeberrima rivista diretta da Diego Fabbri. Dal 1966 \u00e8 stato docente di Storia della Musica all\u2019Accademia Nazionale d\u2019Arte Drammatica Silvio D\u2019Amico a Roma, e dal 1974 di Storia ed Estetica al Conservatorio Santa Cecilia. Gli studi sulla polifonia rinascimentale lo conducono alla scoperta delle fonti attestanti la prima scuola cinquecentesca napoletana presso la SS. Annunziata. Ha tenuto masters all\u2019Universit\u00e0 di Kwandong (Corea), alla Wayne State University di Detroit (U.S.A.), al Dartmouth College di Hannover (U.S.A.), alla Taiwan National Normal University (Taipei). Dal 1978 ha svolto attivit\u00e0 di direttore d\u2019orchestra in Italia e all\u2019estero.\nNel 1999 \u00e8 nominato direttore del Conservatorio Santa Cecilia di Roma. Sotto la sua spinta le cattedre in organico salgono da 118 a 160, il numero degli allievi giunge a 1500 iscritti, aumentano le presenze dall\u2019estero, addirittura con allievi di Seul e di Pyongyang nelle stesse aule. La storica Sala Accademica ormai fatiscente \u00e8 ristrutturata, il parco strumenti potenziato. Forma l\u2019\"Orchestra e Coro del Conservatorio\" che debutta nel giugno 2000 con la \"Mass\" di Leonard Bernstein in prima esecuzione europea presso la Sala Nervi del Vaticano . Dall\u2019anno successivo l\u2019attivit\u00e0 artistica di Orchestra e Coro si intensifica secondo un folto calendario di concerti, anche in collaborazione con Accademia Nazionale di Santa Cecilia e Teatro dell\u2019Opera. Negli stessi anni crea l\u2019ensemble dei \"Cameristi del Conservatorio\" costituito da un ristretto numero di docenti e allievi con il quale diffonde all\u2019estero il prestigio del Conservatorio di Roma. Nel 2004 gli \u00e8 conferito il diploma di Accademico ad honorem della R. Accademia Filarmonica di Bologna. Nello stesso anno mette le basi per la formazione dell\u2019Orchestra Nazionale in Algeri. Nel settembre 2006 d\u00e0 le dimissioni dall\u2019incarico di direzione.\nDal 1994 ha collaborato con la VII Commissione Cultura della Camera per la riforma dei Conservatori, quindi con il MPI e poi con il MIUR per il riordino degli studi musicali in Italia. Dal 2010 \u00e8 il responsabile politico in Italia per la Musica e la Cultura del Nuovo PSI.\nIl caso \"fondi europei al Conservatorio\".\nPer potenziare orchestra e coro, nell\u2019anno accademico 2003/2004 la Regione Lazio assegn\u00f2 al Conservatorio Santa Cecilia fondi europei per l\u2019attivazione di sei corsi di perfezionamento per strumentisti e cantanti. Svolti con successo e conclusi con tre concerti sotto la bacchetta di direttori d\u2019orchestra di fama, nel 2005 il direttore Lionello Cammarota e il Collegio dei Revisori del Conservatorio scoprono irregolarit\u00e0 contabili. Nel febbraio - aprile 2006 i Revisori consegnano la loro relazione sui fatti al Ministero. Nel contempo il direttore, all\u2019esito di indagini effettuate personalmente a proprie spese, deposita presso la Procura della Repubblica di Roma un documentato esposto seguito da ulteriori integrazioni, e ne informa il MIUR. In conseguenza, nell\u2019agosto il ministro Mussi commissaria Presidenza e CdA, e nel settembre commissaria anche la Direzione a seguito delle dimissioni del Cammarota.\nDopo il tentativo di archiviazione da parte della Procura contrastato dal Cammarota, solo nell\u2019ottobre 2006 la stessa Procura avvia finalmente le indagini. Nel febbraio 2007 il procuratore aggiunto Giancarlo Capaldo, tra le sette persone indagate, ottiene la custodia cautelare in carcere per una di esse e quella agli arresti domiciliari per un'altra, e infine, nonostante fossero stati confermati i sospetti e gli accertamenti dell\u2019ex direttore Cammarota infligge proprio e anche a quest\u2019ultimo gli arresti domiciliari subito annullati dal Tribunale del Riesame. Per l\u2019ex direttore ne segue comunque un linciaggio mediatico sulle principali testate giornalistiche. Il pubblico ministero Giancarlo Capaldo persevera nell\u2019accusa e chiede il rinvio a giudizio dello stesso Cammarota assieme ad altri, tra cui l\u2019ex presidente Massimo Visconti e la compositrice Ada Gentile.\nLionello Cammarota, accusato di reati che egli stesso aveva denunciato, \u00e8 costretto a ritirarsi da ogni attivit\u00e0 artistica e pubblica. Nel corso del processo sopraggiunge nel 2013 la prescrizione per tutti i reati, della quale gli imputati si avvalgono a eccezione del Cammarota che vi rinuncia. Il processo prosegue, e nel 2015 con sentenza passata in giudicato l\u2019ex direttore \u00e8 assolto da ogni reato. Unico quotidiano che ne d\u00e0 notizia \u00e8 Il Tempo."}
{"id": "6328628", "revid": "38275", "url": "https://it.wikipedia.org/wiki?curid=6328628", "title": "Battaglie delle Arapiles", "text": ""}
{"id": "6328630", "revid": "1305772", "url": "https://it.wikipedia.org/wiki?curid=6328630", "title": "Stele di Mendes", "text": "La Stele di Mendes \u00e8 una stele commemorativa egizia eretta durante il periodo tolemaico da Tolomeo II a Mendes, nel Basso Egitto dopo l'anno 264 a.C."}
{"id": "6328636", "revid": "889336", "url": "https://it.wikipedia.org/wiki?curid=6328636", "title": "J\u00fanior Alonso", "text": "Carriera.\nClub.\nCerro Porte\u00f1o.\nL'esordio arriva il 10 marzo 2013 in occasione della sconfitta esterna, per 0-1, contro il partendo da titolare e giocando tutti i novanta minuti di gioco. Il 1\u00ba agosto successivo disputa la sua prima partita in campo internazionale in occasione della trasferta pareggiata, per 1-1, contro i cileni dell'. Tre giorni pi\u00f9 tardi mette a segno la sua prima rete da professionista della vittoria casalinga, per 2-1, contro il . Il 7 dicembre dello stesso anno vince il suo primo campionato poich\u00e9 la sua squadra porta a casa il suo trentesimo titolo nazionale della sua storia. Conclude la sua prima stagione da professionista con un bottino di 33 presenze e 1 rete.\nIl 13 febbraio 2014 disputa la sua prima partita di Coppa Libertadores in occasione della sconfitta esterna, per 1-0, contro i colombiani del . Conclude la seconda stagione con la maglia del Cerro con un totale 42 presenze e 2 reti.\nIl 31 maggio 2015 vince il suo secondo campionato poich\u00e9 la sua squadra si piazza al primo posto con cinque punti di distacco dal . Il 2 agosto successivo disputa la centesima partita con indosso la maglia del club paraguaiano in occasione della vittoria interna, per 4-0, contro il . La terza stagione la chiude con 43 presenze e 4 reti.\nIl 21 aprile 2016 mette a segno il suo primo gol in campo internazionale in occasione della partita di Coppa Sudamericana vinta, per 1-0, contro i colombiani del . Conclude l'esperienza in patria con 168 partite disputate, 12 reti messe a segno e 2 titoli nazionali vinti risultando essere uno dei miglior giovani in circolazione.\nLilla e il prestiti.\nIl 31 gennaio 2017 viene acquistato dal club francese del per una cifra vicina ai 2,5 milioni di euro. L'esordio, scendendo in campo al 71\u00ba minuto di gioco, arriva il 18 febbraio successivo in occasione della vittoria esterna, per 0-1, contro il . Conclude la sua prima stagione in Francia andando a totalizzare 14 presenze.\nIl 6 agosto 2017, alla sua seconda stagione in Francia, mette a segno la sua prima rete con la maglia dei \"dogues\" in occasione della vittoria casalinga, per 3-0, contro il . Chiude la seconda stagione in Francia con un bottino di 37 presenze e 3 reti.\nIl 14 agosto 2018 passa, a titolo temporaneo, agli spagnoli del . L'esordio arriva quattro giorni pi\u00f9 tardi in occasione del pareggio interno, per 1-1, contro l'.\nConclusa l'esperienza in Spagna con 11 presenze totali, il 2 gennaio 2019, si trasferisce nuovamente in prestito al .\nAtl\u00e9tico Mineiro e Krasnodar.\nIl 2 luglio 2020 si trasferisce a titolo definitivo all' per una cifra di 3 milioni euro.\nIl 7 gennaio 2022 si trasferisce a titolo definitivo al .\nNazionale.\nGiovanile.\nNel 2013 ha rappresentato la nazionale paraguaiana sia al Campionato sudamericano di calcio Under-20 2013 che al Campionato mondiale di calcio Under-20 2013 andando a totalizzare un complessivo di 8 presenze e 2 reti.\nMaggiore.\nL'11 ottobre 2013 ottiene l'esordio con la maglia della nazionale maggiore in occasione della partita valida per la qualificazione al mondiale 2014 pareggiata, per 1-1, contro il Venezuela. Il 23 marzo 2017 mette a segno la sua prima rete in occasione della partita valida per la qualificazione al mondiale 2018 vinta, per 2-1, contro l'Ecuador.\nStatistiche.\nPresenze e reti nei club.\n\"Statistiche aggiornate al 19 ottobre 2018.\""}
{"id": "6328642", "revid": "93436", "url": "https://it.wikipedia.org/wiki?curid=6328642", "title": "Riserva naturale dell'Isola Boscone", "text": "La riserva naturale dell'Isola Boscone \u00e8 un'area naturale protetta situata nell'alveo del fiume Po, compresa nel territorio del comune di Borgocarbonara e in massima parte nella municipalit\u00e0 di Carbonara di Po, in provincia di Mantova. La riserva \u00e8 stata istituita con la Deliberazione del Consiglio Regionale n. 566 del 29 gennaio 1987.\nL'originaria isola fluviale che appare per la prima volta in una mappa conservata nell'archivio Gonzaga di Mantova, nella prima met\u00e0 del XVII secolo, con il tempo si \u00e8 trasformata in una penisola, in particolare a seguito di interventi idraulici sul corso del fiume attuati negli anni Settanta e Ottanta del XX secolo che hanno prodotto l'interramento delle lanche.\nPrima ancora dell'istituzione regionale a riserva naturale, nel 1983 fu creata l'oasi LIPU Isola Boscone che assicura visite nei mesi estivi. L'area \u00e8 zona umida di importanza internazionale secondo la convenzione di Ramsar ed \u00e8 inoltre zona di protezione speciale designata ai sensi della direttiva 79/409/CEE dal decreto del Ministro dell'ambiente del 3 aprile 2000."}
{"id": "6328652", "revid": "599013", "url": "https://it.wikipedia.org/wiki?curid=6328652", "title": "Lopeti Timani", "text": "Biografia.\nNativo delle isole Tonga, Timani ha due fratelli, Sione e Sitaleki, entrambi rugbisti professionisti con presenze internazionali. A 18 anni si trasfer\u00ec in Australia ed inizi\u00f2 a giocare a rugby a 13 nella squadra giovanile dei Canterbury Bulldogs. Ritornato al rugby a 15, nel 2012 esord\u00ec nel Super Rugby con la franchigia australiana dei Waratahs. L'anno successivo, sempre con la maglia della franchigia di Sydney, gioc\u00f2 contro i British and Irish Lions. \nAl termine del Super Rugby 2013, annunci\u00f2 di aver firmato un contratto biennale con i Melbourne Rebels. Dal 2014 inoltre milita nei Melbourne Rising in National Rugby Championship.\nA livello internazionale Timani debutt\u00f2 con la nazionale australiana contro l' durante il The Rugby Championship 2016, di cui gioco solo un'altra partita sempre contro i sudamericani. Successivamente gioc\u00f2 contro la in una sfida valida per la Bledisloe Cup e prese parte al tour europeo di fine anno 2016 degli australiani, disputando le partite contro , e ."}
{"id": "6328669", "revid": "287204", "url": "https://it.wikipedia.org/wiki?curid=6328669", "title": "Audata", "text": "Biografia.\nSecondo la testimonianza di Ateneo, che a sua volta cita Satiro di Callati, Audata \u00e8 stata la prima moglie di Filippo II di Macedonia. Ateneo riporta il suo nome all'inizio della lista delle mogli del re di Macedonia, prima di quello di Fila di Elimea.\nNon \u00e8 nota con certezza la famiglia di origine di Audata, ma la storiografia moderna \u00e8 concorde nell'ipotizzare un suo legame di parentela con Bardylis, il re dei Dardani sconfitto ed ucciso da Filippo nella Battaglia della valle di Erigone (359 a.C.). Il matrimonio tra Filippo e Audata avvenne infatti in seguito a quel combattimento, che sanc\u00ec la vittoria dei macedoni sugli illiri, dopo la disastrosa sconfitta di Perdicca III di alcuni anni prima. Tale matrimonio suggell\u00f2 l'alleanza tra i due popoli, per cui si suppone che Audata fosse una figlia di Bardylis, o molto pi\u00f9 probabilmente una nipote, vista l'et\u00e0 molto avanzata del re illiro al momento della sua sconfitta e morte.\nNon sono note altre informazioni su Audata, se non il fatto che da lei Filippo ebbe la figlia Cynane, moglie di Aminta IV e madre di Euridice II. Fozio di Costantinopoli, nel suo riassunto di Arriano, riporta che la madre di Cynane si chiamava anch'ella Euridice, come la figlia: non \u00e8 noto se si tratti di un errore del bibliografo bizantino, oppure se effettivamente Audata avesse mutato il suo nome illiro nel nome macedone di Euridice."}
{"id": "6328692", "revid": "933835", "url": "https://it.wikipedia.org/wiki?curid=6328692", "title": "Stele di Pithom", "text": "La Stele di Pithom \u00e8 una stele commemorativa egizia eretta durante il periodo tolemaico da Tolomeo II nel tempio della citt\u00e0 di Pitom presumibilmente per l'anniversario della sua incoronazione."}
{"id": "6328695", "revid": "1543377", "url": "https://it.wikipedia.org/wiki?curid=6328695", "title": "EN 16114", "text": "EN 16114 \"Management consultancy services\" in italiano \"servizi di consulenza di management\", \u00e8 una norma europea incentrata sulla fornitura di servizi professionali di Consulenza di Management da parte del \"MCSPs\" (Management Consultancy Service Provider).\nStoria.\nDopo un lavoro di tre anni del comitato CEN/PC 381 iniziato a Milano l'8 Settembre 2008, la norma \u00e8 stata pubblicata per la prima volta dal CEN il 28 Settembre 2011. \nil 9 Novembre 2011 a Bruxelles, in un evento specifico organizzato presso la sede CEN-Cenelec \u00e8 stata presentata ufficialmente la norma EN 16114:2011 alla presenza di rappresentanti dell'Unione europea e dell'International Council of Management Consulting Institutes (ICMCI) e della Federazione FEACO (European Federation of Management Consultancies Associations).\nLa versione italiana UNI EN 16114 \u00e8 stata pubblicata dall'UNI il 10 Novembre 2011 con il titolo: Consulenza di direzione (consulenza di management).\nSuccessivamente il CEN ha trasformato il PC 381 (Project Committee) nato per il progetto della norma EN 16114, in TC 381 (Technical Committee) comitato normativo permanente per il settore Management Consultancy Services.\nCaratteristiche.\nLa norma europea fornisce le linee guida per l'erogazione efficace dei servizi di consulenza di management.\n\u00c8 applicabile a tutte le \"MCSPs\": aziende pubbliche e private, enti governativi, organizzazioni nonprofit e le unit\u00e0 di consulenza interne, indipendentemente dalla loro propriet\u00e0, struttura, dimensioni o specializzazione.\nSi applica a qualsiasi tipo di incarico di consulenza di management per qualsiasi tipo di cliente e non pone alcun obbligo al cliente.\nLa norma offre suggerimenti per lo svolgimento di servizi di consulenza di management, tra cui:\nLa norma \u00e8 indipendente da altri documenti normativi o regolamentari, come ad esempio:\nFornitura di supporto alle piccole imprese (vedi CEN/TS 99001);\nSistemi di gestione per la qualit\u00e0 (vedi EN ISO 9001);\nAppalti pubblici (vedi direttiva sugli appalti pubblici 2004/18/CE).\nNon impone o interferisce con eventuali obblighi contrattuali o di diritti di propriet\u00e0 intellettuale.\nInoltre, non richiede n\u00e9 implica la necessit\u00e0 di certificazione di terze parti. Non \u00e8 intesa per la certificazione, uso normativo o contrattuale, e non \u00e8 destinata n\u00e9 progettata per essere utilizzata come base per una qualifica personale o organizzativa.\nDal 2011, la norma EN 16114 \u00e8 utilizzata a livello internazionale come riferimento principale per i servizi di consulenza di management."}
{"id": "6328705", "revid": "767487", "url": "https://it.wikipedia.org/wiki?curid=6328705", "title": "Boyd Atkins", "text": "Nel corso della sua carriera ha collaborato con Fate Marable, Dewey Jackson, Earl Hines, Carroll Dickerson, Louis Armstrong (lo si ricorda nel tune di \"Heebie Jeebies\") e Kid Ory. \u00c8 morto il Illinois all'et\u00e0 di 65 anni."}
{"id": "6328712", "revid": "86842017", "url": "https://it.wikipedia.org/wiki?curid=6328712", "title": "Settecamini (Monteviale)", "text": ""}
{"id": "6328722", "revid": "1305772", "url": "https://it.wikipedia.org/wiki?curid=6328722", "title": "Massignan", "text": ""}
{"id": "6328725", "revid": "767487", "url": "https://it.wikipedia.org/wiki?curid=6328725", "title": "18 Again!", "text": "18 Again! \u00e8 un film commedia statunitense del 1988 diretto da Paul Flaherty.\nTrama.\nJack Watson \u00e8 un playboy milionario e uomo d'affari che sta per compiere 81 anni proprio mentre suo nipote David sta per compiere 18 anni, ma Jack si lamenta della sua vecchiaia e desidera tornare ancora una volta nella sua adolescenza. Quando un incidente commuove le loro anime, Jack pu\u00f2 vivere la vita di suo nipote e tutto ci\u00f2 che comporta: scuola, sport e romanticismo. Sfortunatamente, David ottiene il \"fine corto del patto\", in quanto non solo \u00e8 intrappolato nel corpo di 81 anni del nonno, ma \u00e8 anche in coma . L'unico che sa la verit\u00e0 \u00e8 il suo vecchio amico Charlie, che Jack \u00e8 stato in grado di convincere raccontando le esperienze che solo loro conoscevano.\nJack si avvicina alla sua famiglia da un punto di vista nuovo e non sempre gli piace quello che vede: \u00e8 stato un genitore lontano per suo figlio Arnie e ha ripetutamente trascurato le sue idee per migliorare l'azienda di famiglia. La fratellanza universitaria con cui ha costretto David ad unirsi (la sua vecchia alma materia) lo sta molestando su base regolare e lo costringe a scrivere i loro test finali per loro. Scopre anche che la moglie trofeo Madeline \u00e8 infedele quando cerca di sedurlo, che lei pensa sia il suo giovane nipote. Decidendo di sistemare le cose, Jack nel corpo di David decide di prendere in mano convincendo suo padre (o piuttosto il figlio di Jack) a mettere in pratica le sue idee sull'azienda di famiglia e usa le sue abilit\u00e0 nel giocare a battere i fratellini mentre scommette $ 1000 che lui battere il leader frat boy Russ nel prossimo incontro di pista. Jack impressiona anche una ragazza di nome Robin, che \u00e8 presa con lo stile vecchio stile di David con papillon e la sua vivida storia della seconda guerra mondiale e incontro con il presidente Truman.\nTuttavia, Jack si rende conto troppo tardi che ha voluto tutto per Madeline, che convince Arnie e sua moglie a disconnettere il corpo di 81 anni di Jack dal supporto vitale. Sapendo che questo uccider\u00e0 David, Jack e Charlie corrono all'ospedale per evitarlo, spingendo via il corpo di Jack. Quando si schiantano nella cappella dell'ospedale, le menti di Jack e David sono restituite ai loro legittimi corpi e Jack si risveglia. Jack ha ancora degli affari incompiuti, come nel corpo di David ha sfidato il presidente della fraternit\u00e0 in una gara, e ora David deve affrontarlo. Jack fa un discorso di incoraggiamento a David, e David batte il presidente della confraternita. Jack incoraggia quindi David a perseguire un Robin interessato. In privato, Jack dice ad Arnie che il suo pi\u00f9 grande errore \u00e8 stato cercare di convincere lui e David a rivivere la propria vita, e incoraggia Arnie a coltivare l'interesse di David per l'arte, cosa che far\u00e0 anche Jack coinvolgendo David nell'aspetto della grafica del affari di famiglia. Alla fine, Jack affronta Madeline dicendo che sa che ha fatto un passaggio a David e sa che lei \u00e8 una cercatrice d'oro interessata solo al suo conto in banca, le fa sapere che divorzier\u00e0 da lei e che ha riscritto la sua volont\u00e0 di includere la sua famiglia e il suo fedele maggiordomo Horton, che ordina prontamente di buttare fuori Madeline. Mentre Robin e David iniziano la loro relazione, Jack ne inizia uno nuovo con la nonna vedova di Robin."}
{"id": "6328726", "revid": "889336", "url": "https://it.wikipedia.org/wiki?curid=6328726", "title": "Woodrow West", "text": "Carriera.\nClub.\nGioca dal 2004 al 2005 al San Isidro. Nel 2007 gioca all'Atl\u00e9tico Chiriqui, per poi trasferirsi nel 2008 al Revolutionary Conqueros. Gioca la stagione 2008-2009 con il Valley Renaissance. Nel 2010 passa al Belize Defence Force. Nel 2012 si trasferisce al Belmopan Bandits. Nel 2015 viene acquistato dall'Honduras Progreso.\nNazionale.\nDebutta in Nazionale il 22 gennaio 2008, nell'amichevole Belize-El Salvador (0-1)."}
{"id": "6328763", "revid": "121669943", "url": "https://it.wikipedia.org/wiki?curid=6328763", "title": "Rodoljub Roki Vulovi\u0107", "text": "Rodoljub \u00e8 stato inoltre professore e direttore della scuola di agricoltura e medicina di Bijeljina.\nBiografia.\nRodoljub \u00e8 nato il 1\u00ba Maggio 1955 a Bijeljina. Ha iniziato la sua carriera musicale nel 1972, quando pubblic\u00f2 le sue due prime canzoni: \"Kristina\" e \"Napustice\u0161 me ti\". Nel 1988, dopo il rilascio dell'album \"Pa\u0161a\", Inizi\u00f2 un tour nei paesi europei con forte presenza di residenti di origine bosniaca. Dopo \"Pa\u0161a,\" pubblic\u00f2 altri sei album. Il settimo album, il suo primo dopo 16 anni, verr\u00e0 pubblicato agli inizi del 2017.\nGuerra.\nDurante le guerre jugoslave, il centro della citt\u00e0 di Bijeljina fu totalmente distrutto, mentre la casa di Vulovic venne danneggiata. Vulovic partecip\u00f2 al conflitto come volontario nella brigata \"Semberska\", da qui l'album \"Semberski junaci\". Molte delle sue canzoni sono state dedicate ai suoi amici, molte altre a suoi commilitoni e comandanti. Dopo il successo del suo primo album, Roki entr\u00f2 a far parte della \"Garda Panteri\" dove, per iniziativa del comandante Pero Colic, pubblic\u00f2 un altro album nel 1993. Questo album fu fondamentale per dare la forza e la motivazione ai soldati per combattere e rese inoltre Roki famoso.\nVita privata.\nIl padre di Roki combatt\u00e9 durante la seconda guerra mondiale, fu catturato nel 1941 e deportato in Germania, da cui ritorn\u00f2 con la fine della guerra. Il nonno di Roki era originario del Montenegro.\nLa moglie di Roki, Jelica, \u00e8 la co-autrice di molte sue canzoni. Roki \u00e8 padre di due figli. Parla fluentemente francese e italiano ed ha una conoscenza sufficiente per quanto riguarda il tedesco.\nIn tutta la sua vita e nei suoi tour, ha visitato molti paesi dell'Europa Occidentale, ma il suo sogno \u00e8 quello di visitare la Russia. \nA Vulovic \u00e8 stato negato pi\u00f9 volte il visto per gli Stati Uniti proprio per la sua attivit\u00e0 di cantante durante la guerra dei Balcani.\nPunti di vista.\nVulovic crede che i Russi e Greci siano i pi\u00f9 grandi amici del popolo serbo. \u00c8 dell'idea che i partigiani e Cetnici si siano distinti come degli eroi durante la seconda guerra mondiale, nonostante i crimini commessi contro i civili.\nVulovic nutre inoltre un forte rispetto nei confronti di Josip Broz Tito e Vladimir Putin. \u00c8 inoltre contrario all'entrata della Serbia nell'Unione europea."}
{"id": "6328764", "revid": "767487", "url": "https://it.wikipedia.org/wiki?curid=6328764", "title": "Vivere nel terrore", "text": "Vivere nel terrore (\"Bad Dreams\") \u00e8 un film horror statunitense del 1988 diretto da Andrew Fleming, al suo debutto.\nTrama.\nCynthia \u00e8 l'unica sopravvissuta al suicidio collettivo di una setta religiosa e si risveglia dopo tredici anni da uno stato di coma. La giovane donna inizia una terapia di gruppo con altri pazienti della clinica in cui \u00e8 ospitata, e i suoi compagni vengono indotti uno alla volta a togliersi la vita da quello che parrebbe essere il fantasma del guru gi\u00e0 responsabile della precedente strage avvenuta tra i fedeli della setta. Un giovane medico innamorato di Cynthia crede per\u00f2 che dietro i misteriosi suicidi vi sia una spiegazione razionale e inizia cos\u00ec a indagare sul caso per sottrarre la ragazza al nuovo pericolo che incombe su di lei."}
{"id": "6328767", "revid": "125965540", "url": "https://it.wikipedia.org/wiki?curid=6328767", "title": "Risposta (novella)", "text": "Risposta \u00e8 una novella di Luigi Pirandello , pubblicata per la prima volta nel 1912 sul \"Corriere della Sera\" e inclusa, come quattordicesima novella, nella prima raccolta di Novelle per un anno \"Scialle nero\", pubblicata da Bemporad nel 1922.\nTrama.\nIl narratore racconta di aver ricevuto le confidenze da un giovane amico ventiquattrenne, Marino, e la richiesta di un parere sul suo caso. Ecco dunque la risposta. Marino \u00e8 innamorato di Anita ma \u00e8 povero e deve mantenere madre e sorella; Anita forse lo contraccambia ma \u00e8 orfana anch'essa e senza dote. Lei e la madre sono mantenute dal sessantaseienne commendator Ballesi che ora si \u00e8 messo in testa di sposare Anita. La ragazza in vacanza ad Anzio \u00e8 corteggiata da Nicolino Respi, un giovanotto piacente e sportivo e al suo fascino non \u00e8 insensibile. Come spiegare il contraddittorio comportamento della ragazza? La risposta \u00e8 squisitamente pirandelliana: non c'\u00e8 una sola Anita, ma tante Anite, ognuna per tutti quelli che la conoscono, ciascuno a suo modo.\nCronistoria.\nLuigi Pirandello, dopo aver ricevuto giudizi negativi su \"Pensaci, Giacomino!\" e il rifiuto della novella \"La morta e la viva\", scrive a Luigi Albertini, direttore del Corriere della Sera,: \"Le mando [...] la nuova novella richiestami. Se per caso dovesse parerLe che possa urtare la suscettibilit\u00e0 dei lettori del \"Corriere\" me la rimandi senza cerimonie. A me, veramente non pare. Ma Ella \u00e8 pi\u00f9 buon giudice di me\""}
{"id": "6328769", "revid": "1340213", "url": "https://it.wikipedia.org/wiki?curid=6328769", "title": "Episodi di Broadchurch (terza stagione)", "text": "La terza e ultima stagione della serie televisiva Broadchurch, composta da otto episodi, \u00e8 stata trasmessa in prima visione assoluta nel Regno Unito da ITV dal 27 febbraio al 17 aprile 2017.\nIn Italia la stagione \u00e8 andata in onda dal 29 maggio al 19 giugno 2017 su Giallo.\nL'annuncio ufficiale della riconferma della serie venne dato da ITV il 23 febbraio 2015, il giorno stesso della trasmissione dell'ultimo episodio della seconda stagione, mentre le riprese della stagione iniziarono a maggio 2016.\nLa colonna sonora della stagione, come nelle stagioni precedenti, \u00e8 composta da \u00d3lafur Arnalds.\n\"Episodio 1\".\nTrama.\nTrish Winterman (Julie Hesmondhalgh) riferisce di essere stata violentata. L'aggressione \u00e8 avvenuta dopo una festa tenuta da Jim e Cath Atwood (Mark Bazeley e Sarah Parish) due giorni prima. Ellie Miller e Alec Hardy sono chiamati a raccogliere la sua denuncia. Gi\u00e0 dalle prime indagini emerge che si tratta di un'aggressione premeditata e non di un crimine di opportunit\u00e0, facendo credere ai due detective che ci sia in circolazione uno stupratore seriale. Beth cerca di riprendere in mano la sua vita lavorando come assistente sociale e chiama proprio Trish, offrendosi di aiutarla. Mark, nel frattempo, si \u00e8 separato dalla moglie ed \u00e8 pentito di aver pubblicato un libro che parla di Danny. Tom viene sospeso dalla scuola per una settimana per essere stato sorpreso a guardare filmini porno.\n\"Episodio 2\".\nTrama.\nEllie Miller e Alec Hardy continuano le loro indagini, concentrandosi sul filo utilizzato nello stupro e iniziando la raccolta di campioni di DNA da parte degli ospiti maschi alla festa o di soggetti ritenuti connessi, come il tassista che ha portato Trish alla festa. Non tutti collaborano. Nel frattempo Ellie chiede a Beth Latimer, che \u00e8 la consulente dell'agenzia di servizi sociali che aiuta le vittime di stupro, assegnata a Trish, di cercare di convincere quest'ultima a rilasciare la sua deposizione, per non perdere ulteriore tempo. Durante la deposizione Trish rivela di aver avuto un rapporto consensuale e non protetto la mattina stessa dell'aggressione, il che complica la prova del DNA anche perch\u00e9 la donna si rifiuta di dire chi fosse il suo partner. A causa del lavoro, Alec sta mettendo a rischio il rapporto con sua figlia Daisy.\n\"Episodio 3\".\nTrama.\nLa notizia dell'aggressione a Trish \u00e8 oramai nota. Il suo ex-marito, Ian Winterman (Charlie Higson), confidandosi con un amico, rivela che non ricorda nulla di quanto accaduto alla festa, a causa del troppo bere. I detective scoprono che il tassista Clive Lucas (Sebastian Armesto) ha raccontato diverse bugie e, messo alle strette, confessa di aver raccolto un uomo sconosciuto sulla strada. Confessa anche di essere stato accusato di molestie da parte di una ex-cliente fissa. Trish intanto inizia a ricevere messaggi da un numero anonimo che la mettono in agitazione. Nel frattempo Mark Latimer cerca di convincere Beth a perseguire una causa civile contro Joe Miller, di cui al momento si sono perse le tracce, per la morte di suo figlio Danny, ma Beth e la figlia Chloe non vogliono procedere.\n\"Episodio 4\".\nTrama.\nTrish accompagna Miller e Hardy sul luogo della festa e dello stupro: Axehampton House. La polizia spera cos\u00ec che la donna possa ricordare qualche dettaglio aggiuntivo. Tuttavia, durante il sopralluogo, Trish si sente male perch\u00e9 riconosce il luogo dove \u00e8 stata violentata. Riesce anche a ricordare altri dettagli: una luce in lontananza e l'odore di vodka. Inoltre il proprietario di Axehampton House, Arthur Tamworth (Richard Hope), consegna agli agenti una scatola di oggetti trovati intorno alla tenuta dopo il crimine, tra cui una mazza da cricket con cui i suoi nipoti hanno giocato: dovrebbe essercene una uguale ma non si trova. Ellie e Hardy scoprono che in zona c'\u00e8 un condannato per violenza sessuale, da poco in libert\u00e0 vigilata, Aaron Mayford (Jim Howick): la dinamica della sua precedente aggressione ricorda quella di Trish. Mayford riesce a fornire un alibi, ma Hardy decide comunque di metterlo sotto sorveglianza. Nel frattempo il DNA di Jim Atwood viene identificato: l'uomo confessa di aver avuto un rapporto sessuale consensuale con Trish la mattina del party. Si scopre anche che i messaggi di minacce ricevuti da Trish sono collegati a un account del marito, ma \u00e8 stata la sua fidanzata, Sarah Elsey (Charlotte Lucas), a inviarli, affermando di averlo fatto prima di sapere della violenza. La puntata si conclude con una seconda donna che afferma di aver subito la stessa violenza, due anni prima, ma di non averne mai fatta parola alcuna. \n\"Episodio 5\".\nTrama.\nLaura Benson (Kelly Gough), la seconda vittima, racconta alla polizia i dettagli della sua violenza che corrispondono a quanto accaduto a Trish, incluso il fatto di essere stata colpita alla nuca, legata e imbavagliata, oltre all'odore di alcool dell'aggressore. Laura dichiara di non aver riportato alla polizia l'accaduto perch\u00e9 aveva bevuto molto e temeva di non essere creduta. La polizia si accorge che Mayford ha lavorato con i datori di lavoro di entrambe le vittime e viene pertanto arrestato. Hardy e Miller vengono informati di una terza vittima che ha preferito non riferire alla polizia. In questo terzo caso, per\u00f2, Mayford era ancora in carcere. Ian, che ha bisogno di un posto per vivere dopo la rottura con Sarah, chiede al proprietario del negozio, Ed Burnett (Lenny Henry), se pu\u00f2 affittargli una roulotte. Ed rifiuta indignato e dice che Ian merita la sua sofferenza, per aver perso Trish. Cath, ferita dopo che Trish confessa di aver avuto un rapporto sessuale con suo marito, dice a Jim di non tornare a casa e racconta l'accaduto a Ed, il suo capo. Il tassista Clive Lucas carica in auto Jim Atwood, dopo che il suo furgoncino si \u00e8 rotto, e dice a quest'ultimo che lo ha visto litigare con Trish, durante la notte della festa. Jim lo costringe a fermarsi, tenta di soffocarlo e lo minaccia di non rivelare niente. Successivamente Ed si presenta all'officina di Jim e lo pesta pesantemente. La puntata si conclude con Ian che si introduce di notte in casa di Trish, per recuperare il suo computer portatile. \n\"Episodio 6\".\nTrama.\nDanny Latimer (Oskar McNamara) ritorna in sogno a suo padre, Mark, che nel frattempo, dopo aver scoperto dove vive Joe Miller, decide di affrontarlo, chiedendo dettagli sull'omicidio di Danny. Joe accetta con riluttanza e i due iniziano cos\u00ec a parlare, nonostante Mark sia fortemente tentato a ferirlo con il suo coltello. Nel frattempo Jim Atwood denuncia Ed per l'aggressione a Trish. Dopo che Ellie riesce a trovare nuovi elementi che collegano Ed all'aggressione, quest'ultimo viene finalmente arrestato. Katie Harford \u00e8 costretta a lasciare la centrale, dopo aver ammesso che Ed \u00e8 suo padre, per evitare di compromettere definitivamente le indagini. Ed intanto, durante l'interrogatorio, afferma di essere innamorato di Trish. La polizia scopre per\u00f2 sul suo telefono migliaia di foto della donna, scoprendo che Ed \u00e8 ossessionato da lei, ormai da anni. Ian che \u00e8 entrato in casa di sua moglie, per prendere il suo computer portatile, afferma inoltre che Ed aveva molestato sessualmente Trish. La terza vittima di stupro, Nira (Ellora Torchia), rifiuta di parlare con la polizia perch\u00e9 non vuole che la sua famiglia sia informata del fatto. Ellie successivamente scopre che suo figlio ha recuperato senza permesso il suo smartphone e che questo \u00e8 di nuovo pieno di video pornografici, che Tom sostiene provengano da Michael Lucas. Beth dice a sua figlia Chloe che vuole divorziare dal marito. Al termine dell'episodio, un frustrato Mark, che vede ancora Danny, prende il largo su una barca e poi si lascia cadere nell'acqua.\n\"Episodio 7\".\nTrama.\nMark viene salvato da un pescatore e ricoverato in ipotermia. Nel mentre Hardy e Miller provano a capire se ci sono gli estremi per costruire un caso contro Ed, ma sono costretti a rilasciarlo. Cercando connessioni tra le vittime scoprono che la seconda vittima, Laura Benson, ha usato il servizio di riparazione di Atwood prima della sua violenza e conducono l'uomo in centrale. La moglie di Jim Atwood, Cath, \u00e8 sconvolta e inizia a cercare prove in giro per casa. Trova infine una scatola gi\u00e0 aperta di preservativi con una ricevuta: sono stati comprati proprio il giorno della festa. Dopo che Trish conferma che l'aggressore ha indossato un preservativo, Cath decide di portarli alla polizia. Jim racconta allora che li ha comprati per usarli con una giovane cameriera, che conferma di essersi appartata con lui, ma di averlo fatto smettere perch\u00e9 troppo violento. Ian inoltre decide di confessare di aver installato uno spyware sul computer di Trish, per spiarla attraverso la sua webcam. Inizialmente afferma di aver fatto tutto da solo ma \u00e8 poi costretto ad ammettere che sia stato il giovane Leo Humphries (Chris Mason) a installarlo. Ed scova una borsa contenente dello spago blu insanguinato proprio fuori del suo negozio. Lindsay Lucas (Becky Brunning) invece trova, in un cassetto del garage, una piccola collezione di oggetti che suo marito ha rubato, incluse le chiavi di Trish. La polizia trova inoltre un calzino con il DNA di Trish che potrebbe essere stato usato per imbavagliarla, nel quale c'\u00e8 il DNA di uno degli uomini sospettati. \n\"Episodio 8\".\nTrama.\nClive Lucas \u00e8 arrestato dopo che il suo DNA \u00e8 trovato sul calzino che la polizia pensa sia stato usato per imbavagliare Trish. Sua moglie mostra alla polizia la sua collezione di oggetti, tra cui le chiavi della donna. Clive riconosce il calzino come il tipo da lui indossato per giocare a calcio, ma nega di aver stuprato Trish. Ed \u00e8 interrogato sulla busta, da lui trovata. L'uomo confessa di aver sentito dei rumori fuori, vicino all'acqua, proprio quella sera, e di aver pensato si trattasse di sesso tra ubriachi: il senso di colpa lo consuma perch\u00e9 avrebbe potuto evitare lo stupro di Trish. Le immagini delle telecamere di sorveglianza permettono alla polizia di riconoscere in Leo Humphries l'uomo che ha nascosto nel negozio di Ed la borsa. Clive \u00e8 per questo costretto da Hardy e Miller a rivelare che, la sera del crimine, ha trasportato a casa, sul suo taxi, il suo figliastro Michael e Leo. Michael e Lucas sono cos\u00ec arrestati. Poi un flashback mostra Clive schiaffeggiare Michael, durante una partita di calcio. Leo inizia cos\u00ec prima a mostrarsi gentile e amichevole con Michael, per consolarlo, e poi a deviarlo, facendolo bere con lui. Dopo che Michael ammette di essere vergine, Leo provvede a fargli avere un rapporto sessuale con la sua ragazza. Sempre nel flashback si vedono i due ragazzi andare al party ad Axehampton House, dove Leo colpisce Trish sopra la testa e costringe Michael a stuprarla. Clive chiede a Hardy e Miller di incolpare lui invece del figlio, ma essi rifiutano. La polizia scopre poi i video dell'aggressione a Trish su un telefono di Leo, insieme a quelli in cui violenta Laura Benson e due altre donne sconosciute. Leo confessa in modo arrogante le violenze.\nAl termine dell'episodio, Beth e Mark Latimer discutono dei loro problemi, ma non sono in grado di riconciliarsi. Mark decide cos\u00ec di andarsene, per cercare di rimettere insieme i pezzi della sua vita. Anche Paul, il vicario, lascia Broadchurch, salutato da tutti. "}
{"id": "6328770", "revid": "729019", "url": "https://it.wikipedia.org/wiki?curid=6328770", "title": "Aeroporto di Casarsa", "text": "L'Aeroporto Francesco Baracca (ICAO: LIDK) \u00e8 un aeroporto militare italiano del Friuli-Venezia Giulia situato a Casarsa della Delizia in provincia di Pordenone.\nStoria.\nCostruito nel 1915 come struttura per ospitare i dirigibili, dal 1976 \u00e8 sede del 5\u00ba Reggimento AVES \"Rigel\" dell'Aviazione dell'Esercito."}
{"id": "6328773", "revid": "709565", "url": "https://it.wikipedia.org/wiki?curid=6328773", "title": "After (romanzo)", "text": "After \u00e8 il primo libro dell'omonima serie della scrittrice Anna Todd. Il film che narra le vicende del romanzo (\"After\") \u00e8 uscito nelle sale italiane l'11 aprile 2019, distribuito dalla 01 Distribution, e negli Stati Uniti il 12 aprile 2019.\nTrama.\nTheresa Young, soprannominata Tessa, \u00e8 una diciottenne acqua e sapone con una media perfetta, educata e con la mania di tenere tutto sotto controllo. \u00c8 fidanzata con Noah, ragazzo che conosce da quando aveva 7 anni, di un anno pi\u00f9 piccolo di lei. In procinto di andare al college, la Washington Central University (WCU), crede di avere gi\u00e0 tutto schematizzato, ma la sua vita cambia quando si imbatte in Steph, la sua eccentrica compagna di stanza dai capelli rossi e tatuaggi, praticamente l'opposto di Tessa; una confraternita di cui fa parte anche Steph, dove al suo interno incontrer\u00e0 Zed, Tristan ed altri componenti tra cui Molly, una ragazza dai capelli rosa che gi\u00e0 dall'inizio cerca di provocarla e ridicolizzarla e infine Hardin Scott, ventenne inglese arrabbiato col mondo, pieno di piercing, tatuaggi e anch'esso componente della confraternita. Inizialmente non si piacciono, per il provocatorio carattere di lui e la noiosit\u00e0 di lei, ma alla fine tutto sboccia in una storia d'amore particolare, dove Tessa tradir\u00e0 Noah andando a letto con Hardin credendo che Hardin sia la persona giusta, quella che amava e vedendo anche il suo cambiamento comportamentale (pi\u00f9 dolce e romantico). Tutto sembra andare alla perfezione, finch\u00e9 Tessa non scopre il terribile segreto di Hardin, una scommessa di cui anche la confraternita era al corrente. Come scommessa Hardin inizialmente avrebbe dovuto far innamorare Tessa di lui, ma non sapeva che alla fine se ne sarebbe innamorato anche quest'ultimo, e durante la loro storia d'amore si \u00e8 reso conto che non era pi\u00f9 un gioco, ma un amore vero. Dopo averlo saputo si allontana da Hardin, salendo in macchina con Zed, chiedendogli del patto e di raccontarglielo nei minimi dettagli."}
{"id": "6328775", "revid": "933835", "url": "https://it.wikipedia.org/wiki?curid=6328775", "title": "Guerra di successione siriaca", "text": "La guerra di successione siriaca fu uno scontro avvenuto circa nel 280/279 a.C. tra Antioco I Sotere e Tolomeo II Filadelfo. Si conoscono pochi dettagli sulla vicenda, ma sappiamo che lo scontro fu causato dal fatto che dopo la morte di Seleuco I Nicatore, Antioco I cerc\u00f2 di proteggere la parte nord-occidentale del Medio Oriente dall'espansione egizia di Tolomeo II."}
{"id": "6328777", "revid": "1573940", "url": "https://it.wikipedia.org/wiki?curid=6328777", "title": "Columbina passerina", "text": "La tortorina comune (Columbina passerina ) \u00e8 un uccello appartenente alla famiglia Columbidae diffuso nel continente americano.\nDescrizione.\nLa tortorina comune misura circa 17 cm di lunghezza. \u00c8 una piccola colomba dall'aspetto tarchiato con coda e ali corte il cui piumaggio ha una tonalit\u00e0 grigio-bruna con disegni a scaglie bianche sul petto e macchie scure sulle ali. Una colorazione castana piuttosto vivace delle remiganti \u00e8 visibile solo ad ali aperte.\nBiologia.\nSi nutre prevalentemente di semi caduti sul terreno; \u00e8 spesso visibile in coppie o in gruppi mentre cammina in cerca di cibo. Nidifica sia a terra sia sugli alberi e il nido \u00e8 costituito da una piattaforma di rametti.\nDistribuzione e habitat.\nLa specie \u00e8 stanziale ed \u00e8 diffusa negli Stati Uniti meridionali, in diversi paesi dell'America centrale e meridionale, inclusi i Caraibi.\nTassonomia.\nSono note le seguenti sottospecie:"}
{"id": "6328783", "revid": "1354930", "url": "https://it.wikipedia.org/wiki?curid=6328783", "title": "Giro del Piemonte 1956", "text": "Il Giro del Piemonte 1956, quarantasettesima edizione della corsa, si svolse il 16 maggio 1956 su un percorso di 244\u00a0km. La vittoria fu appannaggio dell'italiano Fiorenzo Magni, che complet\u00f2 il percorso in 6h36'00\", precedendo i connazionali Pasquale Fornara e Pietro Giudici.\nSul traguardo di Torino 35 ciclisti, su 74 partiti dalla medesima localit\u00e0, portarono a termine la competizione. "}
{"id": "6328790", "revid": "125717870", "url": "https://it.wikipedia.org/wiki?curid=6328790", "title": "A prova di proiettile", "text": "A prova di proiettile (\"Bulletproof\") \u00e8 un film statunitense del 1988 diretto da Steve Carver.\nTrama.\nUna banda di terroristi, di ogni provenienza e tipologia, si impossessa del super carro armato top secret \"Thunderblast\", nascondendolo in Messico. Il compito di recuperarlo \u00e8 affidato all'ex agente segreto e attuale poliziotto Frank McBain detto \"Bulletproof\"."}
{"id": "6328793", "revid": "686936", "url": "https://it.wikipedia.org/wiki?curid=6328793", "title": "Jalen Mills", "text": "Carriera.\nPhiladelphia Eagles.\nMills al college gioc\u00f2 a football con gli LSU Tigers dal 2012 al 2015. Fu scelto nel corso del settimo giro (233\u00ba assoluto) nel Draft NFL 2016 dai Philadelphia Eagles. Debutt\u00f2 come professionista nella vittoria del primo turno sui Cleveland Browns mettendo a segno 2 tackle. La sua stagione da rookie si concluse disputando tutte le 16 partite, 2 delle quali come titolare, con 61 tackle e 7 passaggi deviati.\nNell'ottavo turno della stagione 2017, Mills mise a segno un intercetto sul quarterback dei San Francisco 49ers C.J. Beathard ritornando il pallone in touchdown, venendo premiato come miglior difensore della NFC della settimana. Il 4 febbraio 2018 allo U.S. Bank Stadium di Minneapolis part\u00ec come titolare nel Super Bowl LII vinto contro i New England Patriots per 41-33, il primo trionfo della storia della franchigia.\nIl 17 marzo 2020 Mills rinnovo per un anno con gli Eagles per un valore di 5 milioni di dollari.\nNew England Patriots.\nIl 16 marzo 2021 Mills firm\u00f2 con i New England Patriots un contratto quadriennale del valore di 24 milioni di dollari. "}
{"id": "6328804", "revid": "767487", "url": "https://it.wikipedia.org/wiki?curid=6328804", "title": "Chiamami di notte", "text": "Chiamami di notte (\"Call Me\") \u00e8 un film statunitense del 1988 diretto da Sollace Mitchell."}
{"id": "6328807", "revid": "767487", "url": "https://it.wikipedia.org/wiki?curid=6328807", "title": "Manfred Kammerer", "text": "Carriera.\nDopo aver giocato in sodalizi minori tedeschi, Kammerer si trasfer\u00ec negli Stati Uniti d'America per giocare nell'. Con gli \"Chiefs\" ottenne il quarto posto della Western Division della NPSL, non riuscendo cos\u00ec a qualificarsi per la finale della competizione, poi vinta dagli Oakland Clippers.\nNella stagione 1968 passa ai , nella neonata North American Soccer League. Con i \"Cougars\" ottiene il quarto ed ultimo posto della Lakes Division.\nRitorna con gli \"Chiefs\" nella stagione 1969, rimanendovi sino alla campionato 1973, quando il club aveva assunto il nome di . Con la franchigia di Atlanta otterr\u00e0 due secondi posti nelle stagioni 1969 e 1971.\nNelle finali del 1971, Kammerer gioc\u00f2 per gli \"Chiefs\" tutte e tre le sfide contro i texani del ."}
{"id": "6328809", "revid": "686936", "url": "https://it.wikipedia.org/wiki?curid=6328809", "title": "Le'Raven Clark", "text": "Carriera universitaria.\nClark frequent\u00f2 la Texas Tech University dal 2011 al 2015, e gioc\u00f2 per i Texas Tech Red Raiders. Nella stagione 2011, come freshman redshirt, Clark disput\u00f2 nessuna partita. Clark part\u00ec da titolare come guard destro nella stagione 2012, giocando tutte le 13 partite da titolare. A fine stagione, Clark fu nominato nella seconda formazione ideale All-Big 12.\nNel 2013, come sophomore, Clark venne spostato a offensive tackle sinistro per rimpiazzare LaAdrian Waddle. Al termine della stagione, Clark venne nominato nella prima formazione ideale All-Big 12.\nAnche nel 2014, grazie alla sua ottima stagione, Clark venne nominato nella prima formazione ideale All-Big 12.\nVenne nominato nella prima formazione ideale All-Big 12 anche nella stagione 2015. Clark termin\u00f2 la sua carriera universitaria con 51 presenze (tutte come titolare).\nCarriera professionistica.\nIndianapolis Colts.\nClark fu scelto nel corso del terzo giro (82\u00ba assoluto) nel Draft NFL 2016 dagli Indianapolis Colts. Debutt\u00f2 come professionista nella sconfitta del primo turno contro i Detroit Lions. Nella sua stagione da rookie disput\u00f2 8 partite, 3 delle quali come titolare. Nella stagione 2017 gioc\u00f2 in 15 partite, partendo da titolare in cinque come guard destro. Nel 2018, Clark disput\u00f2 dodici partite (di cui quattro da titolare).La linea offensiva dei Colts si dimostr\u00f2 tra la pi\u00f9 solide della lega, permettendo solamente 18 sack agli avversari, e permettendo al running back Marlon Mack di far registrare 908 yard corse e nove touchdown. I Colts terminarono la stagione regolare con un record di 10\u20136, aggiudicandosi il secondo posto nella \"division\" e la prima partecipazione ai play-off dal ."}
{"id": "6328811", "revid": "729019", "url": "https://it.wikipedia.org/wiki?curid=6328811", "title": "Scogli Pettini (Zara)", "text": "Gli scogli Pettini o Pettini di Selve (in croato Silbanski grebeni) sono tre isolotti disabitati della Croazia, situati tra l'isola di Premuda e quella di Selve.\nAmministrativamente appartengono al comune di Zara, nella regione zaratina.\nGeografia.\nGli scogli Pettini si trovano nella parte meridionale del canale di Selve (\"Silbanski kanal\"), a met\u00e0 strada tra Premuda e Selve. Dalla prima distano circa 3,33\u00a0km, dalla seconda circa 2,6\u00a0km. Nel punto pi\u00f9 ravvicinato, punta Darchio (\"Arti\u0107\") nel comune di Brevilacqua, distano invece 32,2\u00a0km dalla terraferma. I tre formano una piccola catena della lunghezza di 2,8\u00a0km orientata in direzione nordovest-sudest e raggiungono un'elevazione massima di 58\u00a0m s.l.m. sul Pettine di Mezzo.\nFlora e fauna.\nLe isole e le acque circostanti fanno parte del sito di importanza comunitaria dei Pettini di Selve, istituito nel 2013. Entro i suoi confini si trovano degli importanti letti di \"Posidonia oceanica\"."}
{"id": "6328814", "revid": "945903", "url": "https://it.wikipedia.org/wiki?curid=6328814", "title": "50 Fabulous Guitar Favorites", "text": "50 Fabulous Guitar Favorites \u00e8 un album discografico a nome di \"Al Caiola and His Orchestra\", pubblicato dalla casa discografica United Artists Records nel gennaio del 1964..\nMusicisti.\nNote aggiuntive"}
{"id": "6328822", "revid": "1186766", "url": "https://it.wikipedia.org/wiki?curid=6328822", "title": "Talpa dorata di Juliana", "text": ""}
{"id": "6328823", "revid": "73843", "url": "https://it.wikipedia.org/wiki?curid=6328823", "title": "Institut d'Estad\u00edstica de Catalunya", "text": "L'Istituto di Statistica della Catalogna (Idescat) (in catalano: \"Institut d'Estad\u00edstica de Catalunya)\" \u00e8 l'organismo ufficiale di statistica della Catalogna costituito nell'anno 1989. Attualmente, dipende dal \"Departament de la Vicepresid\u00e8ncia i d'Economia\" \"i Hisenda\" della Generalitat de Catalunya.\nI suoi uffici sono situati in Via Laietana, a Barcellona.\nMissione.\nLa missione di questo organismo \u00e8 fornire informazione statistica rilevante e di alta qualit\u00e0 e coordinare il \"Sistema estad\u00edstic de Catalunya\" (SEC), con l'obiettivo di facilitare i processi decisionali, la ricerca e il miglioramento delle politiche pubbliche. "}
{"id": "6328825", "revid": "486946", "url": "https://it.wikipedia.org/wiki?curid=6328825", "title": "Lupo della Florida", "text": ""}
{"id": "6328826", "revid": "486946", "url": "https://it.wikipedia.org/wiki?curid=6328826", "title": "Lupo della valle del Mississippi", "text": ""}
{"id": "6328827", "revid": "709565", "url": "https://it.wikipedia.org/wiki?curid=6328827", "title": "Black Dynamite", "text": "Black Dynamite \u00e8 una serie televisiva animata statunitense, sviluppata da Carl Jones e basata sull'omonimo lungometraggio del 2009.\nSebbene sia stata annunciata poco dopo l'uscita del film, la serie segua una continuit\u00e0 separata. \"Black Dynamite\" \u00e8 stato preceduto da un episodio pilota, pubblicato l'8 agosto 2011 su Adult Swim Video.\nLa serie \u00e8 stata trasmessa per la prima volta negli Stati Uniti su Adult Swim dal 15 luglio 2012 al 10 gennaio 2015, per un totale di 20 episodi ripartiti su due stagioni.\nTrama.\nAmbientata prima degli eventi del film nella Los Angeles degli anni '70, la serie ripercorre la storia di Black Dynamite, Bullhorn, Cream Corn e Honey Bee mentre si impegnano in disavventure pericolose, talvolta coinvolgendo celebrit\u00e0 famose e la nemesi ricorrente di Black Dynamite, il presidente Richard Nixon."}
{"id": "6328828", "revid": "729019", "url": "https://it.wikipedia.org/wiki?curid=6328828", "title": "Mike Von Erich", "text": "Carriera.\nMolti wrestler che conobbero Mike, come suo fratello Kevin, King Kong Bundy, \"Gentleman\" Chris Adams, Gary Hart e Jake Roberts, affermarono tutti che egli non avrebbe mai voluto diventare un lottatore. Non era un atleta nato come i suoi fratelli maggiori, e la sua aspirazione era quella di lavorare come cameraman nella federazione del padre, la World Class Championship Wrestling. Inoltre suonava la chitarra ed avrebbe voluto diventare un musicista.\nIl 24 novembre 1983 Mike debutt\u00f2 come wrestler sconfiggendo Skandor Akbar durante \"WCCW Wrestling Star Wars\" alla Reunion Arena. In seguito rest\u00f2 coinvolto in svariati confronti con i Freebirds. Il 17 ottobre 1983, Von Erich e Michael Hayes ebbero una lite a Ft. Worth, dopo che Hayes aveva strappato una giacca che Mike aveva ricevuto in regalo da Kerry.\nIl 25 dicembre 1983, Mike si alle\u00f2 con il fratello Kevin contro Terry Gordy e Buddy Roberts. L'unica volta nella quale Mike lott\u00f2 in coppia con il fratello David, ebbe luogo nel gennaio 1984 quando, insieme a Kerry, affrontarono i Freebirds. Mike prese il posto di David nel tag team con Kerry dopo la morte di David nel febbraio 1984.\nLa WCCW cerc\u00f2 di imbastire un feud tra Mike e Brian Adias nell'ottobre 1986, poich\u00e9 Kerry era infortunato e fuori dai giochi per un certo periodo. Il 3 maggio 1987 Mike ed Adias avrebbero dovuto lottare in un match all'evento \"Parade of Champions\", ma Mike mor\u00ec il 12 aprile. Il suo ultimo incontro di wrestling si svolse il 3 aprile 1987, contro Mike Williams.\nMorte.\nQualche giorno prima del suo decesso, Mike fu arrestato per guida in stato d'ubriachezza e possesso di droga. Il 12 aprile 1987, lasci\u00f2 un biglietto d'addio indirizzato alla famiglia, poi si rec\u00f2 a Lake Dallas, dove mor\u00ec per overdose di sonniferi (Placidyl) ed alcool. Il suo cadavere venne rinvenuto quattro giorni dopo. Mike Von Erich fu sepolto nel cimitero Grove Hill Memorial Park a Dallas, Texas."}
{"id": "6328847", "revid": "1186766", "url": "https://it.wikipedia.org/wiki?curid=6328847", "title": "Pipistrello senza coda di S\u00e3o Tom\u00e9", "text": ""}
{"id": "6328850", "revid": "300067", "url": "https://it.wikipedia.org/wiki?curid=6328850", "title": "Kenneth Gardner", "text": ""}
{"id": "6328852", "revid": "1186766", "url": "https://it.wikipedia.org/wiki?curid=6328852", "title": "Testuggine gigante di Rodrigues dal dorso a sella", "text": ""}
{"id": "6328854", "revid": "1005847", "url": "https://it.wikipedia.org/wiki?curid=6328854", "title": "Aeroporto di Mantova-Migliaretto", "text": "L'Aeroporto di Mantova-Migliaretto (ICAO: LIDM) \u00e8 stato un aeroporto italiano della Lombardia situato a Mantova.\nStoria.\nCostruito nel 1910 come campo d'aviazione, fino al 1972 \u00e8 stato in uso all'Aeronautica Militare. Dal 1972 al 1976 \u00e8 stato ad uso del locale \"Aero Club\". Nel 1976, con un NOTAM, dopo la messa in liquidazione, viene di fatto sancita la formale chiusura della struttura. Nel 1982 dopo il passaggio al Ministero dei trasporti viene convertito in civile, e vengono fatti dei lavori di riqualificazione da parte del comune di Mantova. Tuttavia nel corso degli anni a seguire, una serie di problematiche legate al comune di Mantova (che voleva adibirlo altri usi), lo stato (\"Civilavia\") che l'ha dichiarato idoneo a operazioni con mezzi ad ala fissa e rotante e la societ\u00e0 \"Societ\u00e0 Aeroporto Tazio Nuvolari s.r.l.\" che voleva eseguire i lavori di recupero, lo hanno portato ad un lento declino.\nOggi.\nDa diversi decenni, l'aeroporto ha sospeso qualsiasi attivit\u00e0 aviatoria. Nel 1997 era stata proposta la sdemanializzazione della struttura. Tuttavia nel 2005 la procedura \u00e8 stata sospesa dopo la presentazione di un progetto, atto a convertire la struttura in un eliporto per il vicino ospedale."}
{"id": "6328857", "revid": "1318658", "url": "https://it.wikipedia.org/wiki?curid=6328857", "title": "Juan Miguel Lope Blanch", "text": "Condusse ricerche in ambito di dialettologia e sociolinguistica e studi del lessico messicano, tra cui espressioni indigene e colloquiali, giochi di parole e detti popolari tanto dello spagnolo messicano contemporaneo, come dei secoli passati attraverso studi filologici di testi e autori antichi.\nStudi e insegnamento.\nConsegu\u00ec i suoi studi universitari in Filologia Romanza presso la Universidad Central de Madrid e un diploma in Linguistica Spagnola presso la Universidad Internacional Men\u00e9ndez y Pelayo a Santander. Fu un allievo di D\u00e1maso Alonso e Rafael Lapesa. Si trasfer\u00ec in Messico all'inizio del 1950 grazie a una borsa di studio dell'Instituto de Cultura Hispanica de Espa\u00f1a con l'obiettivo di scrivere \"Nueva Revista de Filolog\u00eda Hisp\u00e1nica\". Il \"Consejo Superior de Investigaciones Cient\u00edficas\" (Consiglio Superiore di Ricerca Scientifica), sostituendo il \"Centro de Estudios Histrricos de Madrid\" (Centro di Studi Storici di Madrid), voleva riprendere la pubblicazione della \"Revista de Filolog\u00eda Espa\u00f1ola\", di cui aveva sospeso le pubblicazioni durante la guerra civile spagnola.\nTra il 1954 e il 1961 scrisse diverse recensioni e articoli per la \"Nueva Revista de Filolog\u00eda Hisp\u00e1nica\", ed allo stesso tempo insegn\u00f2 Grammatica Spagnola e Spagnolo Avanzato alla Facolt\u00e0 di Filosofia e Lettere dell'Universidad Nacional Aut\u00f3noma de Mexico (UNAM). Anni pi\u00f9 tardi egli continu\u00f2 i suoi studi presso la stessa Universit\u00e0 e ottenne un dottorato in Letteratura Spagnola nel 1962.\nPer pi\u00f9 di cinque decenni insegn\u00f2 presso UNAM. Tra i suoi discepoli vediamo Jose G. Moreno de Alba (direttore dell'Accademia Messicana della Lingua), Elizabeth Moon Traill, Antonio Mill\u00e1n, Claudia Parodi, Antonio Alcal\u00e1 e Cecilia Rojas Nieto. Occup\u00f2 una cattedra presso \"El Colegio de Mexico\", all'Universidad Iberoamericana, oltre ad essere un professore ospite presso la Universidad de Arizona, la Universidad de Stanford, la Universidad de Tucum\u00e1n, la Universidad de Malaga, ecc.\nLavoro accademico.\nPartecip\u00f2 alla fondazione del \"Anuario de Letras\" (Annuario di Lettere) della UNAM nel 1961 e fu il creatore della laurea specialistica e del dottorato in Linguistica Spagnola presso la Facolt\u00e0 di Filosofia e Lettere all'UNAM. Nel 1967, fu il fondatore del Centro di Linguistica Spagnola, che port\u00f2 avanti per ventisette anni. Il Centro, successivamente, si un\u00ec all'Istituto di Ricerca Filologica dell'UNAM. Fu il creatore del \"Seminario di Dialettologia\" e collabor\u00f2 all' \"Atlante Linguistico del Messico\", opera di sei volumi pubblicati dall'Universit\u00e0 del Messico. Condusse ricerche per il \"Proyecto de estudio coordinado de la norma ling\u00fc\u00edstica culta de las principales ciudades de Iberoam\u00e9rica y de la Pen\u00ednsula Ib\u00e9rica\", dell'associazione di Linguistica e Filologia dell'America Latina (ALFAL), di cui fu presidente dal 1987 al 2002.\nFu il Vice-Presidente della \"Fed\u00e9ration Internationale des Langues et Litt\u00e9ratures Modernes\" UNESCO dal 1975 al 1981. Fu membro corrispondente dell'Accademia Argentina di Lettere, dell'Accademia Cilena di Lingua, dell'Accademia Nordamericana di Lingua Spagnola, presidente della Commissione di Linguistica Iberoamericana dal 1964 al 1966 e vicepresidente onorario del \"Conseiller de la Soci\u00e9t\u00e9 de Linguistique Romane\" dal 1980 al 2002, oltre ad altri titoli.\nDurante tutta la sua vita, diede conferenze presso l'Universit\u00e0 Nazionale di Cordoba in Argentina; presso le Universit\u00e0 di Graz, Innsbruck, Klagenfurt, Vienna e Salisburgo in Austria; presso le Universit\u00e0 di Arizona, California, Nebraska, Nuovo Messico, New Orleans, Texas e Washington negli Stati Uniti; all'Universit\u00e9 de Bordeaux in Francia; presso l\u2019\"Universidad Complutense\", l\u2019\"Universidad Aut\u00f3noma de Madrid\" e la Universidad de La Laguna\" in Spagna; all'Universit\u00e0 di Firenze in Italia; in quella di Mayag\u00fcez, di \"R\u00edo Piedras\" a Porto Rico, del Lussemburgo, di Stoccolma e Uppsala in Svezia tra gli altri.\"\nOpere.\nIl suo lavoro include oltre quattrocento scritti e circa quaranta libri, quasi tutti come autore e gli altri come editore, coordinatore e addetto al prologo. Tra le tante, vediamo:\nI progetti pi\u00f9 importanti a cui ha partecipato sono stati:\n\u00abDefensor de un hispanismo abierto, Lope Blanch am\u00f3 sus tradiciones, pero no se hizo tradicionalista; contrario a la ideolog\u00eda peninsularista del espa\u00f1ol, destac\u00f3 siempre el papel del espa\u00f1ol americano en la historia de la lengua y la necesidad de considerar con absoluta objetividad y respeto sus caracter\u00edsticas. Lope Blanch se hizo mexicano; adopt\u00f3 a este M\u00e9xico, \"tierna fortaleza, cruel compasi\u00f3n, amistad mortal, vida instant\u00e1nea\" \u2014 en palabras de Carlos Fuentes \u2014 y le dej\u00f3 una herencia de conocimiento y ense\u00f1anza que habr\u00e1 de perdurar\u00bb|Luis Fernando Lara, El Colegio de M\u00e9xico."}
{"id": "6328859", "revid": "1543377", "url": "https://it.wikipedia.org/wiki?curid=6328859", "title": "Filippo (marito di Berenice I)", "text": "Biografia.\nFilippo era figlio di un nobile macedone di nome Aminta e di madre ignota. Ricopr\u00ec il ruolo di ufficiale nell'esercito di Alessandro Magno. Filippo comand\u00f2 una delle falangi nelle guerre di Alessandro e in particolare una delle divisioni della falange nella Battaglia del Granico, nel maggio del 334 a.C. Il suo nome non compare pi\u00f9 successivamente nelle campagne di Alessandro, ma perlomeno \u00e8 identificabile.\nSecondo Plutarco (\"Pirro\", 4.4) Filippo si spos\u00f2 una prima volta ed ebbe dei figli, tuttavia l'identit\u00e0 della moglie e della prole \u00e8 sconosciuta. \nCirca nel 325 a.C. Filippo spos\u00f2 in seconde nozze e come primo marito Berenice I, dalla quale ebbe Magas, Antigone e Teossena. Pausania (1.7.1) critica il suo matrimonio con Berenice e lo descrive come \"un Macedone, ma senza fama e di umili origini\". Le fonti antiche non dicono nient'altro su di lui e non ci sono evidenze che provino il contrario. Filippo dovrebbe essere stato di una classe sociale nobile e influente, dato che ha sposato la nipote di secondo grado del potente Antipatro."}
{"id": "6328862", "revid": "729019", "url": "https://it.wikipedia.org/wiki?curid=6328862", "title": "Ferrovia di Leix\u00f5es", "text": "La ferrovia di Leix\u00f5es (nota anche come \"linha de cintura do Porto\", \"linha de circunvala\u00e7\u00e3o do Porto\" o \"linha de circunvala\u00e7\u00e3o de Leix\u00f5es\") \u00e8 un collegamento ferroviario tra le stazioni di Contumil, sulla ferrovia del Minho e Leix\u00f5es nel comune di Matosinhos, in Portogallo.\nLunga circa 18\u00a0km, \u00e8 usata come linea merci; il servizio passeggeri \u00e8 stato soppresso dal 1987 e temporaneamente ripreso tra 2009 e gennaio 2011.\nStoria.\nProdromi.\nPrima che fosse realizzato il porto di Leix\u00f5es il trasporto merci via mare per la citt\u00e0 di Porto si effettuava sulle sponde del fiume Duero con molte difficolt\u00e0 e frequenti naufragi.\nA met\u00e0 del XIX secolo la Spagna progett\u00f2 una ferrovia tra la citt\u00e0 di Porto e la Galizia con l'intento di potenziare il porto di Vigo per servire per buona parte della penisola iberica e del nord del Portogallo.\nIl porto di Leix\u00f5es.\nPer contrastare il piano spagnolo da parte portoghese inizi\u00f2 la progettazione di un porto alla foce del fiume Le\u00e7a; nel 1857, Pietro V del Portogallo propugnava tale inirizzo e una relazione ferroviaria e, nel 1877, il Sindicato Portuense propose l'apertura di un canale tra la futura zona portuale e la rete ferroviaria del Minho e del Duero la cui sezione tra Porto e Braga era stata aperta nel 1875.\nL'incarico fu dato all'ingegnere britannico James Abernethy e autorizzato con decreto ministeriale il 22 ottobre 1887, ma non ebbe riscontro.\nI lavori del porto erano iniziati nel 1883 con l'installazione di una ferrovia a scartamento ridotto, il Ramal de Matosinhos per il trasporto del pietrame necessario dalla \"Pedreira de S\u00e3o Gens\". Il porto di Leix\u00f5es entr\u00f2 in funzione nell'ottobre del 1892.\nProgetti per la ferrovia di Leix\u00f5es.\nLa commissione che seguiva la costruzione del porto si occup\u00f2 anche del miglioramento dei trasporti fluviali del Duero e delle ferrovie a supporto; un'ipotesi, sostenuta dall'\"Associa\u00e7\u00e3o Comercial do Porto\", prevedeva il prolungamento del Ramal da Alf\u00e2ndega fino a Leix\u00f5es, un'altra una linea da Ermesinde ritenuta pi\u00f9 utile in quanto collegava le ferrovie del Duero e del Minho.\nNel 1889 la Companhia das Docas do Porto e dos Caminhos de Ferro Peninsulares assunse la gestione del porto di Leix\u00f5es in luogo del precedente disciolto \"Sindicato Portuense\" e, tra l'altro, anche la responsabilit\u00e0 di realizzare il collegamento Alf\u00e2ndega do Porto-Leix\u00f5es; le crisi, politica ed economica, del periodo impedirono ogni programma. Un nuovo progetto del 1897, dell'ingegnere Justino Teixeira, fu ritenuto troppo dispendio; un secondo propose una \"Linha de Circunvala\u00e7\u00e3o\" con inizio dalla linea del Minho, tra Campanh\u00e3 e Rio Tinto, che aggirava la citt\u00e0 di Porto e si affiancava al \"Ramal de Matosinhos\" fino a Leix\u00f5es. \nSegu\u00ec una proposta dell'ingegnere Fernando Sousa, approvata il 2 ottobre 1900, per una \"Linha da Circunvala\u00e7\u00e3o de Leix\u00f5es\", che comprendeva un parco di deposito e smistamento merci allo scopo di evitare l'intasamento della, gi\u00e0 insufficiente, stazione di Porto Campanh\u00e3. La proposta fu accolta nel luglio del 1902 in quanto serviva il \"Porto de Leix\u00f5es\", consentiva l'uso per il traffico passeggeri e lasciava libera di espandersi la citt\u00e0 di Porto.\nIl Consiglio di amministrazione delle Caminhos de Ferro do Estado deliber\u00f2 quindi di procedere al progetto esecutivo della cosiddetta \"Linha de Circunvala\u00e7\u00e3o do Porto\" con innessto a Contumil rigettando altre soluzioni proposte.\nCostruzione della linea.\nL'approvazione definitiva della Linha de Circunvala\u00e7\u00e3o do Porto avvenne il 4 luglio 1905 ma il primo appalto venne aggiudicato dieci anni dopo, il 25 settembre 1915 mentre i lavori iniziarono nel 1921 e furono interrotti varie volte fino al 1926 e ripresi nel 1931. Il primo tratto Leix\u00f5es-Serpa Pinto - Leix\u00f5es fu aperto il 20 luglio 1938; i lavori si conclusero il 15 settembre 1938 e la linea fu aperta interamente il 18 comprese le connessioni. La linea venne costruita a semplice binario ma predisposta al raddoppio con stazioni a S\u00e3o Gemil, S\u00e3o Mamede de Infesta, Le\u00e7a do Balio, e Leix\u00f5es.\nTraffico.\nTraffico merci.\nIl traffico merci \u00e8 importante dalla stazione di Leix\u00f5es per l'inoltro di treni merci rapidi a composizione bloccata verso la Spagna. Dal porto di Leix\u00f5es partono carri merci di semilavorati di legno, cemento, cereali.\nTraffico passeggeri.\nNel maggio 2009 venne tentato il ripristino del servizio viaggiatori su alcune relazioni. Dal 1\u00ba febbraio 2011 il servizio venne nuovamente soppresso."}
{"id": "6328863", "revid": "599013", "url": "https://it.wikipedia.org/wiki?curid=6328863", "title": "Antonio Uliana", "text": ""}
{"id": "6328864", "revid": "6923", "url": "https://it.wikipedia.org/wiki?curid=6328864", "title": "Tun Ali di Pahang", "text": "Ascesa al trono.\nTun Ali era il secondo figlio del 22\u00b0 bendahara di Johor Tun Koris. Dopo la sua morte, avvenuta nel 1806, il sultano Mahmud Shah III lo nomin\u00f2 suo successore. Aveva circa 25 anni di et\u00e0 in questo momento.\nL'impero di Johor in quel momento si stava avvicinando al suo smembramento, con il potere del sultano effettivamente ridotto sulla capitale, Lingga. Il resto dell'impero era amministrata da tre potenti ministri, il bendahara nel Pahang, il temenggong nel Johor e a Singapore e il yamtuan muda a Riau.\nDisputa per la successione e i due sultani.\nNel gennaio del 1812 Mahmud Shah III mor\u00ec lasciando due figli: Tengku Hussein e Tengku Abdul Rahman. Lo yamtuan muda di etnia bugis Raja Ja'afar sostenne le pretese di Tengku Abdul Rahman e riusc\u00ec a proclamarlo sultano poco dopo la morte del genitore e in assenza del fratello.\nTengku Hussein venne ricevuto dal sultano Abdul Rahman che offr\u00ec la sua abdicazione in suo favore. Abdul Rahman poco dopo fece marcia indietro dopo che Raja Ja'afar lo minacci\u00f2 di morte. Tengku Hussein and\u00f2 in esilio nelle isole Riau.\nFurono sollevate molte questioni relative alla legittimit\u00e0 a regnare del sultano Abdul Rahman anche perch\u00e9 le insegne reali erano ancora nelle mani di Engku Putri Hamidah, la consorte principale del defunto sultano, che aveva dichiarato il suo sostegno a Tengku Hussein. Inoltre, quest'ultimo aveva il sostegno dei temenggong e dei nobili malesi.\nLo yamtuan muda, allarmato per i preparativi di guerra, present\u00f2 una denuncia al residente di Malacca che invi\u00f2 Adrian Koek per avvertire il bendahara che l'intervento a Lingga sarebbe stato visto come un'offesa dall'impero britannico. Tun Ali radun\u00f2 le sue milizie, che erano stati mobilitate a Bulang, e torn\u00f2 nel Pahang.\nNel 1811, Abdul Rahman rinunci\u00f2 volontariamente alla corona. Poche settimane prima infatti gli olandesi avevano ottenuto dal Regno Unito la completa indipendenza del sultanato di Riau-Lingga e il monopolio dei commerci con esso. Egli divenne sovrano di questo nuovo paese e fu incoronato il 27 novembre 1822 nell'isola Penyengat.\nGli inglesi, dopo la restituzione della citt\u00e0 di Malacca agli olandesi avvenuta nel 1818, cercava una nuova stazione commerciale nella penisola malese. Nel 1819, Stamford Raffles indusse Hussein a concludere un trattato controfirmato dal temenggong in base al quale cedeva la citt\u00e0 di Singapore al Regno Unito. In cambio, Raffles promise di riconoscere Hussein come legittimo sultano di Johor. Secondo Hikayat Johor Serta Pahang, Raffles avrebbe preferito vedere il temenggong Abdul Rahman come sovrano, ma questi obiett\u00f2: \"Non posso essere fatto dominatore, perch\u00e9 io sono solo il terzo, prima viene il mio fratello maggiore nel Pahang, poi lo yamtuan muda a Riau e il loro sovrano \u00e8 a Daik\".\nSu suggerimento del temenggong, Hussein venne convocato a Singapore e nominato sultano. Il temenggong quindi scrisse al bendahara per spiegare quello che era successo. Tun Ali rispose quindi che non avrebbe preso le parti di nessuno nel procedimento, che avrebbe mantenuto la fedelt\u00e0 a Daik e che, per quanto riguarda gli affari del Pahang, avrebbe ignorato il nuovo sultano di Singapore e si sarebbe riferito al sovrano di Daik.\nIl bendahara Tun Ali scrisse inoltre una lettera a Jan Samuel Timmermann Thijssen, governatore di Malacca, per esprimere il suo stupore per aver separato il fratello dal fratello, il padre dal figlio e l'amico dall'amico e per dichiarare l'intenzione criptica di essere un amico degli amici del sultano di Johor. Nello stesso anno, il bendahara rifiut\u00f2 di permettere ai britannici di issare la Union Jack nel suo paese ed assicur\u00f2 ad Abdul Rahman la sua fedelt\u00e0. Poco dopo per\u00f2 riconobbe come legittimo sovrano Hussein. Nel 1821 Abdul Rahman con il figlio Muhamad, visit\u00f2 il Pahang e da qui Tun Ali lo scort\u00f2 nel Terengganu.\nJan Samuel Timmermann Thijssen, governatore olandese di Malacca, strapp\u00f2 con la forza le insegne del sultanato di Johor a Tengku Puteri Hamidah a Pulau Penyengat nell'ottobre del 1822. Abdul Rahman, dopo il suo ritorno dal Pahang e dal Terengganu venne investito con queste insegne a Lingga. Il bendahara incaric\u00f2 lo yamtuan muda di rappresentarlo all'investitura del sultano.\nTrattato anglo-olandese.\nIl 17 marzo 1824 gli olandesi e gli inglesi firmarono il trattato anglo-olandese che stabil\u00ec che Singapore e la penisola malese sarebbero entrati nella sfera d'influenza britannica, mentre gli olandesi avrebbero controllato le isole a sud di Singapore.\nLa firma del trattato min\u00f2 ulteriormente la coesione dell'impero Johor-Pahang-Riau-Lingga e contribu\u00ec alla nascita di Pahang e Johor come stati indipendenti.\nVisita alla capitale.\nIl sultano Abdul Rahman mor\u00ec nel 1832 e gli succedette il figlio Muhammad II Muazzam Shah. Il nuovo sovrano visit\u00f2 poco tempo dopo il Pahang. Il bendahara Tun Ali ricambi\u00f2 la visita a Lingga per la circoncisione e la nomina di suo figlio ad erede al trono. L'Hikayat Pahang descrive la visita nel Pahang in dettaglio. Il sovrano venne accompagnato da un grande seguito, tra questi vi erano due hulubalang (capi militari), Dato' Parit, capo di Bukit Sagumpal, e Dato' Tanggok Bingkal Tembaga. Al suo arrivo, alla presenza del sultano pronunci\u00f2 le parole prescritte dal costume e dalla shari'a in queste occasioni. Con Tun Ali, erano presenti lo yamtuan muda, il temenggong e altri capi.\nDopo che l'investitura di Tengku Besar Mahmud fu debitamente compiuta, Tun Mutahir, figlio maggiore del bendahara Tun Ali, venne nominato Engku Muda e spos\u00f2 Tengku Chik, la figlia del sultano. Subito dopo la delegazione del Pahang fece ritorno in patria.\nIl 23 maggio 1836 Che Lingga, moglie di Tun Ali, diede alla luce un figlio, Tun Ahmad, per il quale un mercante arabo, Habib Abdullah ibni Omar Al-Attas, predette un grande futuro. Tun Ahmad era il figlio prediletto del padre e uno dei preferiti dal popolo.\nAmministrazione.\nIl bendahara Tun Ali era basso, tarchiato, di carnagione scura, gentile e popolare con i suoi sudditi. Aveva il vantaggio, inestimabile nella Malaysia del tempo, di non avere zii sopravvissuti e un solo un fratello, Muhammad, con il quale aveva rapporti amichevoli. Grazie a questo il suo regno non fu turbato da complotti famigliari. Mantenne rapporti amichevoli con il governo degli Stabilimenti dello Stretto e si avvalse delle strutture commerciali di Singapore. Egli stermin\u00f2 un insediamento piratesco bugis presso Keratong, sul fiume Rompin. Come sovrano anziano dell'impero di Johor, aveva una parte importante nell'investitura del sultano ma il trattato anglo-olandese di fatto sciolse l'impero.\nI quattro nobili anziani di Tun Ali erano l'Orang Kaya Indera Maharaja Perba del Jelai, l'Orang Kaya Indera Segara di Temerloh, l'Orang Kaya Indera Pahlawan di Chenor e l'Orang Kaya Indera Shahbandar. Lo shahbandar, che viveva vicino a Pekan, era ministro del raja bendahara. Il Primo ministro di Tun Ali era suo genero Saiyid Omar o Engku Saiyid. A quel tempo nel Pahang, c'erano anche un muft\u012b e un qadi capo, rispettivamente Tuan Haji Abdul Shukor e Tuan Senggang, cos\u00ec come molti maestri religiosi di grado minore. Il sovrano quotidianamente si faceva istruire in materia religiosa.\nUn figlio di Tun Ali, Tun Buang (Wan Ismail), venne nominato Engku Panglima Besar, un titolo utilizzato fin dall'inizio del XVII secolo. Suo nipote, Tun Long (Wan Koris), figlio maggiore di Tun Mutahir ricevette il titolo di Panglima Perang. Un altro nipote Tun Aman (Wan Abdul Rahman, secondo figlio di Tun Mutahir) di Kampung Masjid e Wan Sulaiman, marito di Che Engku Teh (una figlia di Tun Muhammad) vennero nominati menteri.\nEconomia.\nLa pace e la prosperit\u00e0, regnarono nel Pahang sotto il governo di Tun Ali. Il cibo era a buon mercato, per esempio 20 gantang di riso costavano solo un dollaro. Molte persone si arricchirono e inizi\u00f2 il commercio dell'oro. Il Pahang, con l'eccezione della regione del fiume Kuantan, dove si estraeva lo stagno, era considerato riserva privata dal raja bendahara e libera dai dazi di importazione ed esportazione.\nI tampang, lingotti di stagno tipici dell'antica Malaysia, sopravvissero come moneta nel Pahang fino al 1893. Nella loro forma originale, i tampang erano solide lastre di stagno valutate in base al loro contenuto di metallo e venivano utilizzati come mezzo di scambio nel sultanato di Malacca. Dopo la conquista portoghese avvenuta nel 1511 furono soppresse tutte le valute malesi ma questa forma di moneta persistette in alcuni degli stati malesi periferici, in particolare nel Pahang e nel Selangor. Durante il regno di Tun Ali, le solide lastre di stagno cominciarono ad essere sostituite da pezzi incavati e incisi, approssimando l'aspetto originale dei tampang, anche se il loro valore intrinseco era minore del loro valore nominale. Nel 1847 un lingotto di stagno valeva in denaro cento volte il valore del metallo che conteneva. Il monopolio del conio dei lingotti venne concesso ai cinesi che avevano il permesso di coniarli solo quattro volte l'anno e fino a un certo valore. Le zecche erano a Kuantan, Lepar, Temerloh e Pekan.\nDichiarazione di indipendenza.\nNonostante il Pahang fosse da tempo un territorio autonomo, Tun Ali riconosceva ancora il sultano residente a Daik, ora sotto il controllo olandese, come suo signore. Nel 1844, in un decreto emesso per il capo villaggio (jenang) delle trib\u00f9 aborigene (suku biduanda) nella regione del fiume Anak Endau, Tun Ali si descrisse come \"il rappresentante del sultano Mahmud Shah V, Dato' Bendahara Sri Wak Raja, figlio del Bendahara Paduka Raja, data 1221 (AH)\".\nIl bendahara govern\u00f2 nominalmente come vice-regnante fino al 1853. In quell'anno Tun Ali dichiar\u00f2 indipendente il Pahang ma l'attrito con la vecchia famiglia reale continu\u00f2 fino al 1864.\nRitiro e morte.\nTempo prima della sua morte, Tun Ali si ritir\u00f2 dalla partecipazione attiva al governo dello Stato e trasfer\u00ec la sua residenza a Lami, sul fiume Pahang, dove trascorse i suoi ultimi anni nel vano tentativo di riconciliare i suoi figli turbolenti. Al momento del suo ritiro aveva consegnato il governo al suo figlio maggiore, Tun Mutahir. L'erede prese residenza a Ganchong, da qui l'origine del nome bendahara ganchong con cui era conosciuto.\nTun Ali mor\u00ec nell'ottobre del 1857 e fu sepolto nel cimitero reale di Kuala Pahang. Lasci\u00f2 cinque figli e sei figlie. Alla morte di Tun Ali segu\u00ec una disputa per la successione tra i suoi figli Tun Mutahir e Tun Ahmad che port\u00f2 a una guerra civile."}
{"id": "6328870", "revid": "767487", "url": "https://it.wikipedia.org/wiki?curid=6328870", "title": "Storia di un fantasma", "text": "Storia di un fantasma (\"A Ghost Story\") \u00e8 un film del 2017 scritto, diretto e montato da David Lowery, con protagonisti Casey Affleck e Rooney Mara.\nTrama.\nUn musicista, C, vive con sua moglie, M, in una piccola casa a Dallas, in Texas. Hanno una vita felice insieme: cercano una nuova casa e ne pianificano il trasloco. Un giorno M confida al marito che, prima di allontanarsi da un posto dove ha vissuto, le piace lasciare una piccola nota per se stessa in qualche nascondiglio, nel caso lei dovesse mai ritornare. Di tanto in tanto si sentono strani rumori nella casa; una notte i due sentono un forte botto nel loro soggiorno, nel quale si trova un piano gi\u00e0 presente nella casa prima che i due la acquistassero, ma non riescono a trovarne la fonte.\nLa mattina dopo, il marito rimane ucciso in un incidente d\u2019auto di fronte a casa loro. All'ospedale, la moglie vede il corpo prima di coprirlo con un lenzuolo. Lasciato solo, l\u2019uomo si risveglia come fantasma, ancora coperto dal lenzuolo, e vaga per l\u2019ospedale, invisibile agli altri. Una porta di luce si apre davanti a lui, ma il fantasma non tenta di avvicinarsi e questa si chiude. Tornato a casa attraverso i campi, assiste silente al dolore della moglie e, attraverso una finestra, scorge nella casa accanto un altro fantasma coperto di lenzuolo; questo fantasma alza la mano da sotto il lenzuolo, come se stesse aspettando qualcuno.\nUna notte la moglie arriva a casa con un uomo, che bacia. Il fantasma, preso dall'ira, lancia i libri dallo scaffale e accende e spegne le luci. Tempo dopo, la moglie, in preda alla malinconia e alla solitudine, ascolta una canzone scritta dal defunto marito. Alla fine decide di andarsene, ma prima scrive una breve nota e la nasconde in un buco nel muro, che poi rivernicia. Il fantasma assiste impotente alla partenza della moglie e comincia a cercare di estrarre il messaggio, grattandone via la vernice, a poco a poco.\nIntanto le stagioni si susseguono, e cos\u00ec gli anni, e una nuova famiglia si trasferisce nella casa: una madre messicana e i suoi due bambini. Il fantasma, stranito, li osserva mentre cenano, suonano il piano e addobbano l\u2019albero di Natale, ma queste scene lo investono di un\u2019agitazione crescente, che sfocia nella decisione prima di manifestare la propria presenza ai bambini, durante la notte; poi di far cadere una foto della famiglia messa al pianoforte, e infine di scagliare piatti e bicchieri dall'armadio della cucina. La famiglia, impaurita, se ne va; il fantasma resta di nuovo solo.\nA una festa lanciata dai successivi occupanti, un invitato tiene un discorso filosofico, dichiarando che le memorie del passato, come le persone, le gesta, i libri e persino le sinfonie di Beethoven, rimarranno nella memoria umana collettiva anche dopo il crollo della civilt\u00e0, ma ammettendo che alla fine tutto sar\u00e0 comunque destinato a svanire, schiacciato dalle immutabili leggi dell\u2019universo, dopodich\u00e9 tutto comincer\u00e0 di nuovo, ancora e ancora. Mentre costui parla, i partecipanti notano lo sfarfallio delle luci sopra di loro.\nLa casa alla fine viene abbandonata e, finalmente indisturbato, il fantasma riesce a estrarre il biglietto fuori dal muro, ma proprio in quell'istante i bulldozer livellano la sua casa e anche quella accanto. Alla fine della demolizione i due fantasmi si confrontano, dopodich\u00e9 quello della seconda casa svanisce, e adesso l\u2019ultimo fantasma si ritrova in un cantiere in costruzione, poi tra i piani di un enorme grattacielo, in una stanza per le riunioni e infine sull'orlo del tetto, di fronte a una vasta giungla di grattacieli futuristici. Al fantasma non rimane che saltare e precipitare nel vuoto.\nIl fantasma \u00e8 ora in mezzo a un prato, \u00e8 l\u2019alba e una famiglia di coloni rivendica il terreno. Il capofamiglia, speranzoso, pianta i primi paletti per una nuova casa. La sua bambina intanto canticchia spesso un motivetto simile alla canzone scritta dal fantasma, e una mattina scrive una nota e la nasconde sotto una roccia. In lontananza si sentono quindi alcuni ululati; la famiglia ormai \u00e8 morta, la salma della figlia giace abbandonata nell'erba, fino a ridursi a uno scheletro nascosto nell'erba.\nIl tempo scorre di nuovo, il fantasma \u00e8 ancora una volta dentro la casa, cos\u00ec adesso pu\u00f2 osservare se stesso, ancora in vita, accompagnare la moglie alla prima visita della casa, e chiedere all'agente immobiliare del piano, sentendosi dire che \u201c\u00e8 sempre stato qui\u201d. La vita della coppia sebbene simile, non sembra per\u00f2 essere la stessa: ci sono ombre di litigi e discussioni sulla casa \u2013 la moglie vorrebbe andarsene, il marito rimanere; cos\u00ec forse il tempo non si ripete esattamente identico, forse tutto \u00e8 andato avanti in modo diverso. La notte prima della sua morte, il marito vivente sussurra a sua moglie che \u00e8 disposto ad accettare un trasloco. Il fantasma allora si siede al piano e colpisce i tasti, provocando il rumore che lo aveva spaventato all'inizio, quand'era ancora vivo. Pi\u00f9 tardi, dopo il secondo incidente, mentre la moglie si trasferisce da sola ancora una volta, il fantasma vede il suo s\u00e9 precedente (ora anch'esso un fantasma, ma ignaro della presenza del primo fantasma) che la osserva andarsene. Finalmente il momento atteso \u00e8 giunto: il fantasma recupera il biglietto, lo apre e lo legge. Mentre lo stringe ancora tra le dita, la figura sotto il lenzuolo si accartoccia e svanisce.\nProduzione.\nLe riprese del film si sono svolte a Dallas, in Texas, e si sono concluse nel settembre 2016.\nPromozione.\nIl primo trailer del film viene diffuso il 28 marzo 2017.\nDistribuzione.\nIl film \u00e8 stato presentato al Sundance Film Festival 2017 il 22 gennaio, ed \u00e8 stato distribuito nelle sale cinematografiche statunitensi a partire dal 7 luglio dello stesso anno.\nAccoglienza.\nCritica.\nIl film viene accolto molto positivamente alla sua premi\u00e8re al Sundance Film Festival; sul sito Rotten Tomatoes ottiene l'88% delle recensioni professionali positive, con un voto medio di 8,3 su 10, mentre su Metacritic ottiene un punteggio di 85 su 100.\nNel luglio 2019 il sito \"Indiewire.com\", specializzato in cinema e critica cinematografica, posiziona il film al cinquantatreesimo posto dei migliori cento film del decennio 2010-2019.\nRiconoscimenti.\nIl film \u00e8 stato incluso nella classifica dei 25 migliori film dell'anno dalla rivista \"Sight &amp; Sound\", posizionandosi al decimo posto."}
{"id": "6328871", "revid": "124637244", "url": "https://it.wikipedia.org/wiki?curid=6328871", "title": "Insegnamento del gaelico scozzese", "text": "L'insegnamento del gaelico scozzese viene svolto in Scozia grazie al sistema della \"Gaelic medium education\" (\"Foghlam tro Mheadhan na G\u00e0idhlig\" in gaelico scozzese) in alcune scuole primarie e secondarie della nazione. In questo sistema educativo gli studenti apprendono la lingua grazie alla pratica dell'immersione linguistica, svolgendo quindi le lezioni esclusivamente in gaelico scozzese e lasciando l'insegnamento dell'inglese come lingua secondaria.\nLa popolarit\u00e0 della Gaelic medium education \u00e8 notevolmente cresciuta nel corso degli anni, passando da 24 studenti nel 1985 (anno della sua istituzione) a 3\u00a0660 nel 2015, cifra che rappresenta il pi\u00f9 alto numero di studenti da quando nel 2005 il parlamento scozzese ha approvato il \"Gaelic language act\". Al di fuori di questa cifra ci sono anche gli studenti che frequentano il Sabhal M\u00f2r Ostaig, il Lews Castle College e il Ionad Chaluim Chille \u00ccle, college universitari che permettono il conseguimento della laurea attraverso lezioni in lingua gaelica scozzese. \nStatistiche.\nNel 2015, i bambini scozzesi che ricevono una qualche forma di educazione in gaelico sono 10\u00a0677 e corrispondono l'1,6% della popolazione scolastica della nazione. Questo rappresenta un dato numericamente superiore rispetto ai madrelingua gaelici presenti sul territorio che al 2011 erano l'1,1% della popolazione della Scozia.\nNel 2015 pi\u00f9 di 3\u00a0600 studenti in Scozia svolgono le lezioni attraverso la Gaelic medium education. Un incremento del 24% rispetto al 2013 e del 38% rispetto al 2010.\nIn Scozia ci sono inoltre cinque aree di consiglio con una media di studenti delle Gaelic medium education superiore a quella nazionale, esse sono: Eilean Siar (27,96%), Highland (3,40%), Argyll and Bute (1,82%), Glasgow (1,09%) ed Edimburgo (0,68%).\nAltri 7\u00a0000 studenti circa nel 2015 ricevono l'istruzione attraverso corsi in gaelico al di fuori del sistema della Gaelic medium education."}
{"id": "6328875", "revid": "1543377", "url": "https://it.wikipedia.org/wiki?curid=6328875", "title": "Tor Kamata", "text": "Nel corso della sua carriera milit\u00f2 in svariate promozioni di wrestling, conquistando numerosi titoli dei pesi massimi e di coppia. Si contraddistinse tra gli appassionati della disciplina grazie alle sue caratteristiche e frequenti scorrettezze all'interno del ring, che includevano lo sfregare sostanze come il sale negli occhi degli avversari.\nCarriera.\nDopo aver lasciato la United States Air Force Kamaka fece ritorno nelle Hawaii, dove venne convinto dal promotore Ed Francis ad intraprendere una carriera nel wrestling professionistico. Come molti altri wrestler heel dell'epoca interpret\u00f2 un personaggio giapponese pur non provenendo effettivamente dal Paese del Sol levante; gli fu quindi dato il ring name di Tor Kamata, in riferimento a Tomas De Torquemada dell'Inquisizione spagnola. Combatt\u00e9 anche come Mr. Moto presso la American Wrestling Association, dove vinse un titolo di coppia AWA assieme a Mitsu Arakawa. Negli anni sessanta acquis\u00ec una certa popolarit\u00e0 il suo \"judo chop\", tra le sue mosse caratteristiche e menzionato addirittura da Snoopy in una striscia del fumetto \"Peanuts\". Tale mossa fu ripresa anche diverso tempo dopo nella serie di film dedicata ad Austin Powers.\nNei primi anni settanta fece parte della promozione canadese Stampede Wrestling, dove fu tre volte campione nordamericano dei pesi massimi ed ebbe una faida con Dan Kroffat.\nTra il 1976 ed il 1977 combatt\u00e9 invece nella nascente World Wide Wrestling Federation. Con al suo fianco Freddie Blassie nelle vesti di manager, ebbe due memorabili match contro un giovane Bob Backlund, che da l\u00ec a poco tempo sarebbe divenuto campione WWWF. Nel loro primo incontro Kamata butt\u00f2 del sale negli occhi dell'avversario, evento che pose le basi per un Texas Death match trasmesso in televisione il 7 maggio 1977. Nella loro rivincita Kamata ricorse nuovamente alla medesima scorrettezza: Backlund utilizz\u00f2 quindi la camicia dell'arbitro per pulirsi gli occhi, prima di colpire lo sfidante con un atomic knee drop che gli valse la vittoria. Si trattava di un periodo di transizione in termini di cinture, poich\u00e9 Superstar Billy Graham aveva appena sconfitto il longevo campione Bruno Sammartino mentre Backlund era nel bel mezzo del push che lo avrebbe reso sfidante numero uno al titolo.\nVita personale.\nKamata pratic\u00f2 la lotta libera durante la sua adolescenza e svolse l'occupazione di buttafuori prima di divenire un wrestler. Si un\u00ec tra l'altro alla United States Air Force, allenandosi a fianco di lottatori amatoriali durante una permanenza in Turchia.\nNegli anni settanta si trasfer\u00ec in Canada, dove affianc\u00f2 la carriera nell'imprenditoria a quella sportiva. Apr\u00ec quindi due ristoranti, uno a Calgary e un altro a Saskatoon, nonch\u00e9 un centro di shiatsu. Da tempo affetto di problemi al cuore, si spense a Saskatoon il 23 luglio 2007 all'et\u00e0 di 70 anni."}
{"id": "6328898", "revid": "1005847", "url": "https://it.wikipedia.org/wiki?curid=6328898", "title": "Elezioni generali in Kenya del 1992", "text": "Le elezioni presidenziali in Kenya del 1992 si tennero il 29 dicembre; videro la vittoria di Daniel arap Moi, espressione dell'Unione Nazionale Africana del Kenya, che sconfisse Kenneth Matiba, esponente del Forum per la Restaurazione della Democrazia - Asili."}
{"id": "6328900", "revid": "729019", "url": "https://it.wikipedia.org/wiki?curid=6328900", "title": "Fernando Tamagnini de Abreu e Silva", "text": "Biografia.\nDe Abreu nasce il 13 maggio 1856 a Tomar in Portogallo.\nNel 1873 parte come volontario nel secondo reggimento di cavalleria. Nel 1891 assume la carica di direttore della Scuola Reggimentale e due anni pi\u00f9 tardi entra a far parte Guardie Comunali di Lisbona. Nel 1913, ha frequentato l'Escola de Repeti\u00e7\u00e3o e l'anno successivo fa parte dello Stato Maggiore dell'esercito. Nel 1915, viene nominato comandante della brigata di cavalleria.\nDopo la sua promozione a generale \u00e8 stato scelto per dirigere la Divisione di istruzioni mobilizzata a Tancos e in seguito al comandante della Corpo Expedicion\u00e1rio Portugu\u00eas.\nIl CEP, composto da circa 55.000 uomini fu inviato a combattere nelle Fiandre nella prima guerra mondiale, che fa parte del l'esercito inglese. Dopo la sconfitta della CEP nella Quarta battaglia di Ypres, il 9 aprile 1918, \u00e8 stato sostituito il 25 agosto, al comando del corpo dal generale Tom\u00e1s Ant\u00f3nio Garcia Rosado.\nIn seguito divenne anche comandante della 5\u00aa Divisione d'Armata e Presidente della Corte Suprema di Giustizia Militare.\nMuore il 24 novembre 1924 a Lisbona."}
{"id": "6328908", "revid": "1982", "url": "https://it.wikipedia.org/wiki?curid=6328908", "title": "Silbanski grebeni", "text": ""}
{"id": "6328914", "revid": "2091899", "url": "https://it.wikipedia.org/wiki?curid=6328914", "title": "Shahdi Langroudi", "text": "Scrisse in lingua farsi e gilaki e fu molto apprezzato per i suoi ghazal malinconici.\nBiografia.\nShahdi Langroudi, nacque il 23 dicembre 1930 nella citt\u00e0 costiera di Langarud sul Mar Caspio (Il suo nome significa \"abitante di Langaroud \"), dove oper\u00f2 per gran parte della vita. \nOrfano di padre a soli 14 mesi venne affidato al fratello maggiore Gholam Hassan, sin da giovane si dedic\u00f2 agli studi letterari che lo condurranno al diploma a Teheran ed all\u2019insegnamento. \nMor\u00ec il 13 gennaio 1993, dopo aver lottato con cancro e dopo solo 4 mesi della mancanza della moglie\nOpere.\nLe sue ghazal lisce e prive di artifici sono la sublimazione dei dolori di una vita, raccontano \u201cdi desideri spazzati dal vento che hanno il colore dei papaveri dell\u2019antico monte Elburz e la turbolenza ed il clamore del Caspio.\u201d\nNel settembre 1957 pubblic\u00f2 il suo quaderno di poesie in lingua gilaki \"Taranehaye Gilaki\" insieme a Mahmood Payande Langroudi e Naser Farhadian.\nLa sua maggiore opera poetica in lingua farsi \u00e8 \"Shabahang\" (marzo 1959).\nBibliografia.\n\u0633\u0627\u06cc\u0647 \u0647\u0627\u06cc \u0645\u0627\u0646\u062f\u06af\u0627\u0631 , \u0645\u0634\u0627\u0647\u06cc\u0631 \u0627\u062f\u0628\u06cc ,\u0645\u0648\u0633\u06cc \u062d\u0633\u06cc\u0646 \u0632\u0627\u062f\u0647 \u0644\u0646\u06af\u0631\u0648\u062f\u06cc \u0641\u0647\u06cc\u0645 (Ombre indelebili, letteratura) M.Hosseinzadeh Langroudi Fahim"}
{"id": "6328924", "revid": "1522738", "url": "https://it.wikipedia.org/wiki?curid=6328924", "title": "Ahmad al-Muadzam Shah di Pahang", "text": "Primi anni di vita.\nWan Ahmad, come era conosciuto prima della sua ascesa al trono, nacque presso il Pulau Maulana di Pekan il 23 maggio 1836 ed era figlio del 22\u00b0 bendahara Tun Ali e di Che Long bint Tok Kota Chenor. Poco dopo la sua nascita il saggio arabo Habib Abdullah ibni Omar Al-Attas predisse per lui un grande futuro. Wan Ahmad discendeva in linea patrilineare dal 13\u00b0 bendahara che aveva ricevuto il titolo dal 10\u00ba sultano di Johor, Abdul Jalil Shah IV. Dopo l'ascesa al trono di quest'ultimo il Pahang divenne provincia speciale dei bendahara, ovvero uno stato vassallo dotato di grande autonomia. Tuttavia, durante il regno di Tun Abdul Majid, visto il progressivo smembramento dell'impero, il Pahang divenne prima una provincia (Tanah Pegangan) e poi un feudo (Tanah Kurnia); in tal modo il regnante bendahara assunse il titolo raja bendahara (re gran visir). Nel 1853 il padre proclam\u00f2 formalmente l'indipendenza.\nWan Ahmad venne istruito privatamente nella corte del padre. Nonostante il genitore gli avesse concesso in giovane et\u00e0 i feudi di Kuantan e Endau, si oppose a riconoscere il dominio del fratellastro Tun Mutahir quando questi ascese al trono nel 1857.\nLa guerra civile.\nLa disputa sui territori di Kuantan ed Endau spinse Wan Ahmad ad opporsi al fratello nel governo dell'intero regno. Le tensioni tra i due fratelli portarono a una sanguinosa guerra civile, scoppiata alla fine del 1857. Tun Mutahir era sostenuto dal sultanato di Johor da sud e dagli inglesi degli Stabilimenti dello Stretto. Il ventiduenne Wan Ahmad poteva contare sull'alleanza con il Terengganu e con il regno di Rattanakosin a nord. Entrambe le parti, i cui sostenitori stranieri avevano secondi fini, si scontrarono principalmente in raid e imboscate, con occasionali combattimenti vicino alle fortificazioni lungo il vasto sistema fluviale del Pahang. I vascelli siamesi inviati per assistere Wan Ahmad nel 1862 furono eliminati dalle navi da guerra britanniche. La guerra fin\u00ec quando le truppe di Wan Ahmad conquistarono una serie di importanti citt\u00e0 e regioni dell'interno e alla fine la capitale, Pekan. Tun Mutahir si ritir\u00f2 a Temai e nel maggio 1863 fugg\u00ec a Kuala Sedili, dove mor\u00ec con il figlio Wan Koris in uno scontro armato.\nAhmad doveva la sua vittoria nella guerra in parte alla sua abilit\u00e0 eccezionale come comandante sul campo. Il vincitore venne investito formalmente come sovrano dai suoi capi villaggio con il titolo Bendahara Siwa Raja Tun Ahmad. Il nuovo sovrano proclam\u00f2 l'amnistia a quei capi e soggetti che avevano aiutato i suoi nemici. Egli premi\u00f2 i ricchi uomini d'affari che lo avevano finanziato durante la guerra concedendo loro i monopoli di Stato sul sale e sull'oppio.\nRegno.\nNei primi anni del suo regno, il Pahang rimase in subbuglio, visti i vari tentativi dei figli superstiti del defunto Tun Mutahir rifugiati nel Selangor di rovesciarlo. Ci\u00f2 port\u00f2 al coinvolgimento decisivo del Pahang nella guerra civile del Selangor. Gli scontri devastarono la penisola malese e portarono alla nascita del dissenso tra la classe dirigente e i capi territoriali che da allora si divisero in fazioni. Nel 1881, spinto dalla sua autorit\u00e0 ormai in declino sia all'interno del Pahang che tra i suoi omologhi degli altri stati malesi, Ahmad assunse il titolo di sultano e venne formalmente proclamato dai suoi capi due anni pi\u00f9 tardi. L'evento segn\u00f2 la rinascita del Pahang come sultanato dopo pi\u00f9 di due secoli di unione con la corona del Johor. Ahmad ottenne il riconoscimento formale da parte del governo degli Stabilimenti dello Stretto nel 1887 in cambio della firma di un trattato con gli inglesi che lo costrinse ad accettare un consigliere britannico nella sua corte.\nDurante il suo regno, la politica del Pahang divenne competenza del governo britannico. Grazie alle pressioni esercitate dal consigliere, lo Stato venne governato secondo gli ideali britannici e in modo moderno. Questo gener\u00f2 per\u00f2 malcontento e scontri tra i capi tradizionali e gli inglesi. I britannici alla fine costrinsero Ahmad a mettere il suo Stato sotto la protezione britannica nel 1888 e John Pickersgill Rodger divenne il primo ministro residente. Il lavoro di costruzione di un'amministrazione moderna dello Stato cominci\u00f2 con la creazione della Corte Suprema, della forza di polizia e del Consiglio di Stato. Nel 1895 il sultano firm\u00f2 il trattato costitutivo degli Stati malesi federati. Nel 1909 Ahmad trasfer\u00ec i potere esecutivo e amministrativo al figlio maggiore Tengku Long Mahmud per l'et\u00e0 avanzata ma mantenne il titolo di sultano fino alla sua morte, avvenuta a Kuala Pahang il 29 maggio 1914."}
{"id": "6328930", "revid": "1782831", "url": "https://it.wikipedia.org/wiki?curid=6328930", "title": "La festa del pap\u00e0", "text": "La festa del pap\u00e0 \u00e8 un programma televisivo italiano di genere variet\u00e0 organizzato dall'Antoniano di Bologna, andato in onda su Rai Yoyo il 19 marzo, in occasione appunto della Festa del pap\u00e0, nel 2013 e poi dal 2015 al 2017. Nel 2013 il programma \u00e8 stato trasmesso in prima serata con la conduzione di Carolina Benvenga, Benedetta Mazza, Mario Acampa, Lorenzo Branchetti, Licia Navarrini, Greta Pierotti, Oreste Castagna, Lallo e Gigliola. Gli anni successivi \u00e8 andato in onda in preserale, cambiando il titolo in \"Uno zecchino per pap\u00e0\", condotto dai gi\u00e0 citati Carolina Benvenga e Oreste Castagna affiancati da altri presentatori.\nEdizioni e conduttori.\nRAI YOYO DI MARTED\u00cc IN PRIMA SERATA (dalle 20:30 alle 21:20)\nRAI YOYO PRESERALE (dalle 18:40 alle 19:30)"}
{"id": "6328931", "revid": "729019", "url": "https://it.wikipedia.org/wiki?curid=6328931", "title": "Rete filoviaria di San Francisco", "text": "La rete filoviaria di San Francisco (in inglese \"San Francisco Trolleybus System\", IPA: ) \u00e8 la rete di filobus a servizio della citt\u00e0 di San Francisco, nello Stato della California. Entrata in servizio a partire dal 6 ottobre 1935, \u00e8 gestita dalla San Francisco Municipal Railway (Muni) dal 1941 e si compone di 15 linee.\n\u00c8 una delle sole cinque reti filoviarie in attivit\u00e0 negli Stati Uniti d'America e nel 2015 con i suoi passeggeri annuali \u00e8 la pi\u00f9 utilizzata. La rete comprende anche la salita pi\u00f9 ripida al mondo percorsa da un filobus, ovvero la sezione di Noe Street tra Cesar Chavez Street e 26th Street che ha una pendenza del 22,8%."}
{"id": "6328936", "revid": "62004", "url": "https://it.wikipedia.org/wiki?curid=6328936", "title": "La Bolghera", "text": "La Bolghera, gi\u00e0 giro della Bolghera, \u00e8 una corsa in linea maschile di ciclismo su strada che si disputa ogni marzo nel quartiere Bolghera a Trento, in Italia. Aperta ai ciclisti \"Elite\" e \"Under-23\", \u00e8 inserita nel calendario nazionale come gara di classe 1.19 UCI (gara regionale).\nStoria.\nLa prima edizione della gara si disput\u00f2 nel 1927 e fu vinta da Rizieri Brunialti. Nelle prime edizioni veniva disputata due volte l'anno, una in primavera e una in autunno. Dal 1949 la manifestazione, organizzata dal Veloce Club Trentino, acquist\u00f2 il ruolo di classica di apertura di stagione con la data della prima domenica di primavera. La prima edizione del nuovo ciclo, col nome di Gran Premio Ignis, fu vinta da Vasco Modena su Gazzini e Angelo Martini. In questa formula venne ripetuta fino al 1972 e poi sospesa per ragioni di traffico.\nL'organizzazione fu quindi ripresa nel 1986 dal \"Club Ciclistico Francesco Moser\" per le diverse categorie (Elite/Under-23 e Allievi). Per la categoria Juniores prende il nome di \"Trofeo Martiri Trentini\".\nPercorso.\nLa corsa ciclistica si snoda tradizionalmente su un percorso ad anello che si sviluppa lungo le strade del rione Bolghera di Trento. Il percorso prevede la partenza da via Vicenza, poi piazza Vicenza, via Gorizia, via Giocciadoro, salita Bellevue, e rientro in via Vicenza per un totale di 2,8\u00a0km, da ripetere pi\u00f9 volte in base alla categoria: Allievi 15 volte, per un totale di 42\u00a0km, Juniores 23 volte, per un totale di 64\u00a0km, e Dilettanti Elite/Under-23, 35 volte per un totale di 98\u00a0km.\nAlbo d'oro.\n\"Aggiornato all'edizione 2017.\""}
{"id": "6328947", "revid": "363629", "url": "https://it.wikipedia.org/wiki?curid=6328947", "title": "Colline (immagine)", "text": "Colline (\"Bliss\") \u00e8 il nome dell'immagine che fa da sfondo predefinito al desktop del sistema operativo Windows XP di Microsoft. La fotografia ritrae una collina verde con un cielo blu e alcune nuvole bianche in secondo piano. L'immagine \u00e8 stata scattata dal fotografo Charles O'Rear nel 1996 nell'area vinicola di Los Carneros, nella contea di Sonoma, in California. Nello stesso anno, l'autore invi\u00f2 la fotografia alla societ\u00e0 Corbis e successivamente Microsoft ne compr\u00f2 i diritti d'autore nel 2000.\nStoria.\nNel gennaio 1996 il fotografo di National Geographic Charles O'Rear si stava recando dalla propria abitazione, situata a St. Helena, verso quella della sua compagna e futura moglie, Daphne Irwin. I due stavano scrivendo un libro sui vini ed avevano bisogno di alcune immagini da inserire, dal momento che la zona centrale della California \u00e8 famosa per la produzione di vino da tavola. Durante il tragitto lungo la Sonoma Highway, O'Rear rimase colpito da una piccola collina tappezzata di erba verde appena cresciuta a causa delle frequenti piogge verificatesi in quel periodo. Alcuni anni prima l'altorilievo era stato sgomberato dai vigneti in precedenza presenti, dopo che un'infestazione di filossera ne aveva causato la distruzione. O'Rear prese quindi la sua macchina fotografica Mamiya RZ67 a medio formato e fotograf\u00f2 la collina utilizzando la pellicola fotografica Velvia di Fujifilm, la quale \u00e8 utilizzata spesso in fotografia per la sua particolare capacit\u00e0 di saturare i colori. O'Rear dichiar\u00f2 che se avesse utilizzato la pi\u00f9 comune pellicola 35 mm, la fotografia non avrebbe avuto lo stesso effetto. L'autore afferm\u00f2 inoltre che l'immagine non \u00e8 stata in alcun modo ritoccata o manipolata digitalmente.\nDal momento che la fotografia non era pertinente al libro che la coppia stava scrivendo, O'Rear decise di renderla disponibile come fotografia stock attraverso la societ\u00e0 statunitense Corbis. Tra il 2000 e il 2001, il team di sviluppo di Windows XP contatt\u00f2 O'Rear con l'intenzione non solo di comprare la licenza per utilizzare l'immagine come sfondo predefinito di Windows XP, ma di acquisirne tutti i diritti. A O'Rear fu offerta quella che egli dice essere \"la seconda somma pi\u00f9 alta mai fatta al mondo per l'acquisto di una singola fotografia\"; tuttavia il fotografo firm\u00f2 un accordo di non divulgazione con Microsoft, il quale non gli permette di rivelare la cifra esatta. O'Rear accett\u00f2 il contratto ed era intenzionato a spedire la pellicola originale a Microsoft, ma i corrieri postali rifiutarono la spedizione in quanto il valore era molto pi\u00f9 di quanto la loro assicurazione avrebbe coperto. Per ovviare a questo, la Microsoft pag\u00f2 a O'Rear un biglietto aereo per Seattle, dove il fotografo avrebbe consegnato personalmente la pellicola alla societ\u00e0.\nMicrosoft nomin\u00f2 l'immagine \"Bliss\" e la rese parte fondamentale per la campagna promozionale di Windows XP. La societ\u00e0 ammise che l'immagine era stata tagliata leggermente a sinistra per permettere di adattarsi meglio al desktop e che era stato accentuato il colore verde dell'erba. O'Rear stima che l'immagine sia stata vista su oltre un miliardo di computer. Il fotografo mantiene tuttora una piccola copia della fotografia nella sua abitazione."}
{"id": "6328965", "revid": "599013", "url": "https://it.wikipedia.org/wiki?curid=6328965", "title": "Fernand du Ch\u00e8ne de V\u00e8re", "text": ""}
{"id": "6328967", "revid": "298229", "url": "https://it.wikipedia.org/wiki?curid=6328967", "title": "Campionati europei allievi di atletica leggera", "text": ""}
{"id": "6328969", "revid": "1543377", "url": "https://it.wikipedia.org/wiki?curid=6328969", "title": "Sostrato di Cnido", "text": "Biografia.\nProveniente dalla citt\u00e0 di Cnido, in Caria, e figlio di un certo Deisifane, \u00e8 ritenuto il progettista del faro di Alessandria, una delle sette meraviglie del mondo; tuttavia non \u00e8 chiaro se fosse in effetti l'architetto o solamente un investitore che ne pag\u00f2 i costi di costruzione.\nStrabone ci riporta questa versione:\nPlinio il Vecchio, invece, dice cos\u00ec"}
{"id": "6328973", "revid": "339392", "url": "https://it.wikipedia.org/wiki?curid=6328973", "title": ".5 Vickers", "text": ""}
{"id": "6328975", "revid": "1430665", "url": "https://it.wikipedia.org/wiki?curid=6328975", "title": "Tea Bertasi", "text": ""}
{"id": "6328979", "revid": "254059", "url": "https://it.wikipedia.org/wiki?curid=6328979", "title": "Parco Colline Moreniche di Castiglione", "text": "Il parco Colline Moreniche di Castiglione \u00e8 un Parco Locale di Interesse Sovracomunale (PLIS), riconosciuto nel 2005 (\"con delibere del Consiglio Provinciale n\u00b0 54 del 24/02/2005 e n\u00b0 238 del 15/09/2005\") e si trova in Lombardia, nel comune di Castiglione delle Stiviere, nella Provincia di Mantova."}
{"id": "6328986", "revid": "729019", "url": "https://it.wikipedia.org/wiki?curid=6328986", "title": "Rete filoviaria di Dayton", "text": "La rete filoviaria di Dayton (in inglese \"Dayton Trolleybus System\", IPA: ) \u00e8 la rete di filobus a servizio della citt\u00e0 di Dayton, nello Stato dell'Ohio. Entrata in servizio a partire dal 23 aprile 1933, \u00e8 gestita dalla Greater Dayton Regional Transit Authority (GDRTA) dal 1972 e si compone di 7 linee.\n\u00c8 una delle sole cinque reti filoviarie in attivit\u00e0 negli Stati Uniti d'America e nel 2015 con i suoi passeggeri annuali \u00e8 la quarta rete pi\u00f9 utilizzata, davanti a solo quella della citt\u00e0 di Boston."}
{"id": "6328991", "revid": "1226", "url": "https://it.wikipedia.org/wiki?curid=6328991", "title": "Gian Luigi Bonelli", "text": ""}
{"id": "6328996", "revid": "1361571", "url": "https://it.wikipedia.org/wiki?curid=6328996", "title": "Extrameccano", "text": "Extrameccano \u00e8 il primo album del duo musicale italiano Meccano, pubblicato dall'etichetta discografica Keepon Musik nel 1987.\nL'album \u00e8 prodotto da Ruggero Penazzo. La parte musicale di 5 canzoni \u00e8 interamente curata da Walter Bassani e i testi sono opera di Elio Aldrighetti, mentre i rimanenti 3 brani portano anche le firme di altri autori: Nadia Bani ha partecipato alla scrittura di \"Senza di te\" (contenuto nel disco anche in versione strumentale) insieme a Mike Logan, che ha contribuito anche alla composizione di \"Una di me\", infine il nome di Oscar Avogadro compare nei crediti di \"Extra\".\nDal disco viene tratto il singolo \"Extra/Sulla scia\", mentre i brani \"Down Down Romeo\" e \"Alle porte dell'est\" erano stati gi\u00e0 pubblicati in precedenza in tale formato, cos\u00ec come \"Ipnotica\", quinto classificato al Festival di Sanremo 1986 nella sezione Nuove Proposte."}
{"id": "6329001", "revid": "1543377", "url": "https://it.wikipedia.org/wiki?curid=6329001", "title": "Ford Mustang (2014)", "text": "La Ford Mustang (nome in codice \"S-550\") \u00e8 la sesta generazione dell'omonima vettura ed \u00e8 una pony car prodotta dalla casa automobilistica statunitense Ford dal 2014.\nContesto.\nPresentazione e debutto.\nLa sesta generazione viene presentata il 5 dicembre del 2013, mentre la produzione \u00e8 stata avviata presso l\"'Assembly Plant\" di Flat Rock nel Michigan a partire dal 14 luglio 2014, con l'inizio delle vendite programmato per il novembre dello stesso anno, come \"model year 2015\", in versione coup\u00e9 o cabriolet.\nIl primo esemplare pre-serie \u00e8 stato battuto all'asta nel gennaio 2014 per 300.000 dollari, mentre sul mercato europeo, il 24 maggio 2014, in occasione della finale di Champions League, sono state aperte le ordinazioni on-line per i primi 500 esemplari pre-produzione a tiratura limitata. Il debutto della sesta serie ha conciso con il 50\u00ba anniversario dell'inizio della produzione del modello, iniziata nel 1964.\nLa sesta generazione della Ford Mustang ha debuttato il 5 dicembre 2013 con eventi mediatici paralleli che hanno avuto luogo a Dearborn nel Michigan, Los Angeles in California, New York, Barcellona, Shanghai, e Sydney. La Mustang nel 2015 segna il 50\u00ba anno di produzione ininterrotta della vettura statunitense, che ha avuto inizio nel marzo del 1964 con il debutto della Mustang originale alla New York World's Fair il 17 aprile 1964 a Flushing, nel Queens.\nProfilo, tecnica e meccanica.\nI cambiamenti rispetto alle precedenti serie \u00e8 radicale. Si tratta della prima generazione di Mustang pensata per il mercato globale, e non solo per quello statunitense. La nuova Mustang \u00e8 in vendita in tutti i mercati nei quali la Ford \u00e8 presente, seguendo la politica aziendale denominata \"One Ford\" di sviluppare una linea di automobili globali, al pari di modelli come la Fiesta, la Focus o la Mondeo; la Mustang viene prodotta per la prima volta, anche con guida a destra installata direttamente in fabbrica per i mercati che la prevedono, quali Regno Unito o Australia; precedentemente, le Mustang venivano adattate \"aftermarket\" o semplicemente mantenute con guida a sinistra in questi mercati. La sesta generazione della Ford Mustang \u00e8 anche la prima ad essere commercializzata e ufficialmente importata in Italia.\nLe maggiori novit\u00e0 del modello sono a livello tecnico. Per la prima volta, al posto delle sospensioni posteriori ad assale rigido, la sportiva a stelle e strisce \u00e8 dotata di un sistema a ruote indipendenti di tipo \"multilink\" su tutti i modelli, pi\u00f9 adatto a una guida sportiva e al contempo confortevole. Ford render\u00e0 comunque disponibile solo sul mercato americano, una versione \"spoglia\" dotata di un ponte rigido posteriore, adatta a modificazioni per le drag racing. I motori disponibili sono un 2.3 litri \"Ecoboost\" quattro cilindri turbo da 315 cavalli a iniezione diretta, un 3.7 litri V6 \"Cyclone\" da 310 cavalli (solo per il mercato USA) e un 5.0 V8 \"Coyote\" da 435 cavalli, disponibili con cambio manuale o automatico entrambi a sei rapporti.\nDesign.\nCarrozzeria.\nQuesta generazione della Mustang \u00e8 stata influenzata nell'estetica dal nuovo design Evos di Ford, che \u00e8 presente in tutte le auto della gamma Ford, caratterizzato da una griglia anteriore molto ampia a T rovesciata di forma esagonale e dei fari anteriori molto sottili e allungati.\nNella parte posteriore rimane la barra orizzontale di colore nero che ingloba i fari a 3 barre verticali che hanno caratterizzato tutte le Mustang delle precedenti generazioni, tuttavia \u00e8 dotata di un sistema di illuminazione a LED.\nInterni.\nLo stile degli interni della nuova Mustang richiama in alcuni dettagli il posto guida di conduzione di un velivolo. Rispetto alla generazione precedente gli interni vantano una maggiore larghezza e spazio. Il cruscotto presenta una strumentazione a binocolo per contagiri e tachimetro. Gli interni sono migliorati nelle finiture e negli assemblaggi, con opzione di avere anche finiture in pelle.\nRestyling 2017.\nIl 17 gennaio 2017, la Ford ha annunciato un restyling della Mustang. Oltre ai cambiamenti stilistici (con nuovi paraurti, spoiler e fanali posteriore e frontale completamente ridisegnato con paraurti, calandra e fari dalla linea pi\u00f9 snella e arrotondata), vi sono variazioni anche nella gamma motori con l'eliminazione del modello V6 (lasciando il motore EcoBoost come base della Mustang), nuove sospensioni con sistema magnetoreologico e l'aggiunta di una trasmissione automatica a 10 velocit\u00e0 (in sostituzione del precedente cambio automatico a 6 velocit\u00e0) con una rivisitazione delle trasmissioni manuali. Nell'abitacolo vi \u00e8 un nuovo cruscotto completamente digitale da 12 pollici in sostituzione del precedente analogico a lancette e un generale miglioramento delle finiture intere. Sul 2.3 litri EcoBoost \u00e8 stata diminuita la potenza a 290 cv incrementando la coppia motrice, mentre sul 5.0 litri V8 \u00e8 stata aumentata la potenza agli alti regimi di rotazione e la coppia ai bassi regimi con un complessivo aumento della risposta e della fluidit\u00e0 di erogazione grazie a delle migliorie al sistema sistema di alimentazione a iniezione diretta denominato \"dual-fuel\".\nVersioni speciali.\nShelby GT350 (2015-).\nPer il 2015 la casa di Detroit ha introdotto una variante speciale della coup\u00e9 del Michigan, la \"Shelby GT350\", con un motore da 5,2 litri V8 \"Voodoo\" con albero motore piatto da 533 CV 7500 giri/min e 582 Nm di coppia disponibili da 4750 giri/min, con il limitatore posto a 8250 giri/min. La GT350 \u00e8 pi\u00f9 incentrata per la guida in pista rispetto alla precedente Shelby GT500. Caratteristiche per questo modello sono la taratura del telaio irrigidito, significativi cambiamenti aerodinamici, dischi freno forati accoppiati con pinze Brembo, sospensioni \"MagneRide\", cambio manuale a sei marce Tremec e sedili Recaro. Inoltre \u00e8 presente un supporto rinforzato in fibra di carbonio del radiatore che dirige i flussi d'aria di raffreddamento dalla presa d'aria per le varie componenti.\nIl motore \u00e8 dotato di 32 valvole e del sistema DOHC con una cilindrata di 5163 cm3 ed \u00e8 un'evoluzione del motore V8 Coyote della Mustang GT. Il motore \u00e8 stato sviluppato appositamente per la versione Shelby GT350 della sesta generazione della Mustang. Alesaggio e corsa sono aumentati in confronto al 5,0 litri rispettivamente a 94 mm e 93 millimetri, con il rapporto di compressione che \u00e8 pari a 12,0:1.\nShelby GT350R (2015-).\nUn'edizione ulteriormente potenziata e ancor pi\u00f9 estrema della GT350 \u00e8 stata annunciata dalla Ford al Salone di Detroit del 2015, denominata \"Shelby GT350R\". Sar\u00e0 costruita in solo 37 esemplari, il primo del quale numero #001 \u00e8 stato venduto per 1 milione di dollari.\nLa Shelby GT350R \u00e8 pi\u00f9 leggera rispetto alla Shelby GT350 di 59\u00a0kg. La GT350R viene fornita con cerchi in fibra di carbonio che pesano soltanto 8\u00a0kg ciascuno, rispetto ai cerchi in alluminio della stessa specifica che tipicamente pesano 15\u00a0kg ciascuno.\nSono stati rimossi elementi quali l'aria condizionata, l'impianto stereo, i sedili posteriori, la pedana del bagagliaio e la moquette. I silenziatori dello scarico inoltre sono stati rimossi per risparmiare peso, creando un suono del motore scarico pi\u00f9 nitido.\nOltre alle ruote in fibra di carbonio, sono presenti uno splitter anteriore pi\u00f9 grande e alettone posteriore, Shelby GT350R caratteristiche distinte dettagli di design. Altre modifiche includono pinze dei freni verniciate in rosso. All'interno sono presenti cuciture rosse a contrasto.\nMotorizzazioni.\nIn Italia e in Europa sono state commercializzate due delle tre motorizzazioni disponibili negli Stati Uniti: un quattro cilindri a iniezione diretta \u201cEcoBoost\u201d da 2.3 litri e un V8 aspirato da 5.0 litri \u201cCoyote\". Il motore 2.3 litri, che nella Mustang \u00e8 stato comunque migliorato, aveva gi\u00e0 debuttato nel modello del 2015 della crossover Lincoln MKC.\nQui i tecnici della casa dell'ovale hanno utilizzato un turbocompressore a bassa inerzia twin-scroll, che risulta essere pi\u00f9 leggero e meno costoso rispetto a un sistema biturbo; la testa dei cilindri integra il collettore di scarico che separa le sponde interne ed esterne dei cilindri in ciascun passaggio di entrata dell'aria al turbo.\nIl motore EcoBoost ha anche segnato il ritorno delle Mustang a 4 cilindri, che in passato erano state gi\u00e0 prodotte dal 1974 al 1993, oltre ai modelli turbo \u201cSVO\u201d dal 1984 al 1986."}
{"id": "6329002", "revid": "1335027", "url": "https://it.wikipedia.org/wiki?curid=6329002", "title": "Ford Mustang VI", "text": ""}
{"id": "6329003", "revid": "1543377", "url": "https://it.wikipedia.org/wiki?curid=6329003", "title": "Gaston de Latenay", "text": "Biografia.\nGaston de Latenay ha studiato per un breve periodo all'Acad\u00e9mie Julian. Membro della \"Soci\u00e9t\u00e9 des artistes fran\u00e7ais\" e della \"Soci\u00e9t\u00e9 des aquarellistes\", ha partecipato alle esposizioni universali del 1889 e 1900. Ha dipinto soprattutto paesaggi, spesso marittimi, della Bretagna, del Belgio e dell'Artois, e in particolare le sue litografie, pubblicate da Edmond Sagot, dedicate al porto di Anversa e ai paesaggi della Schelda.\nOpere.\nGaston de Latenay \u00e8 rimasto indipendente da tutti i movimenti e dalle scuole di pensiero artistico, anche se \u00e8 stato influenzato dall'Art nouveau, ed ha sviluppato una propria visione poetica della natura. Molto presto, ha coniugato il giapponismo con lo stile della pittura del gruppo Nabis.\nDipinti.\nFra i suoi dipinti vanno citati: "}
{"id": "6329005", "revid": "327773", "url": "https://it.wikipedia.org/wiki?curid=6329005", "title": "Sulci di Ganimede", "text": "Segue una lista dei sulci presenti sulla superficie di Ganimede. La nomenclatura di Ganimede \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nI sulci di Ganimede portano i nomi di luoghi legati ai miti delle antiche popolazioni."}
{"id": "6329018", "revid": "124567610", "url": "https://it.wikipedia.org/wiki?curid=6329018", "title": "Ciso", "text": "Ciso () \u00e8 un personaggio della mitologia greca. Fu un re di Argo.\nGenealogia.\nFiglio di Temeno, fu padre di Medone, Marone e Flia.\nMitologia.\nCos\u00ec come fecero i suoi fratelli, anche Ciso non condivise la decisione del padre di concedere i suoi affetti a sua sorella Irneto ed a suo marito Deifonte e per questo motivo complottarono contro di loro e Ciso, in qualit\u00e0 di figlio maggiore prese il potere.\nDopo la sua morte fu succeduto dal figlio Medone."}
{"id": "6329030", "revid": "729019", "url": "https://it.wikipedia.org/wiki?curid=6329030", "title": "Battaglia di Tinchebray", "text": "La battaglia di Tinchebray (a volte scritto Tinchebrai o Tenchebrai) venne combattuta il 28 settembre 1106, a Tinchebray (oggi nel dipartimento francese dell'Orne), in Normandia, tra una forza d'invasione guidata dal re Enrico I d'Inghilterra contro il suo fratello maggiore Roberto II di Normandia.\nI cavalieri di Enrico riportarono una decisiva vittoria, catturando Roberto ed imprigionandolo nel castello di Devizes, in Inghilterra, e successivamente in Galles (nel castello di Cardiff) dove Roberto mor\u00ec nel 1134.\nAntefatti.\nEnrico invase la Normandia nel 1105, occupando Bayeux e Caen. Dovette per\u00f2 interrompere la campagna, e tornare in Inghilterra, per problemi politici sorti in seguito alla lotta per le investiture. Quando questi vennero risolti, egli torn\u00f2 in Normandia nella primavera del 1106. Dopo aver conquistato rapidamente l'abbazia fortificata di Saint-Pierre-sur-Dives (nei pressi di Falaise (Calvados)), Enrico mosse verso sud assediando il castello di Tinchebray, che sorgeva su di una collina vicino alla citt\u00e0. Tinchebray nel sudovest della Normandia, tenuto dal conte Guglielmo di Mortain, uno dei pochi importanti baroni rimasto fedele a Roberto. Roberto si diresse allora verso il castello per rompere l'assedio. Dopo alcuni negoziati infruttuosi, si decise che una battaglia in campo aperto fosse la migliore opzione.\nLa battaglia.\nL'esercito di Henry era organizzato in tre gruppi. Ranulfo di Bayeux, Roberto di Beaumont, II conte di Leicester e Guglielmo di Warenne, II conte di Surrey comandavano le due forze primarie. Una riserva, comandata da Elia I del Maine, venne collocata, fuori dalla vista, su un fianco dello schieramento. Alano IV di Bretagna, Guglielmo d'\u00c9vreux, Ralph di Tosny, Roberto di Montfort e Roberto di Grandmesnil erano schierati tra le file di Enrico. \nGuglielmo di Mortain e Roberto II di Bell\u00eame combattevano invece insieme a Roberto.\nLa battaglia dur\u00f2 soltanto un'ora circa. Enrico scese da cavallo ed ordin\u00f2 alla maggior parte dei suoi cavalieri di fare altrettanto. Questo era insolito per la tattica di battaglia dei Normanni, e significava che la fanteria avrebbe giocato un ruolo decisivo nello scontro. La forza di riserva di Enrico risult\u00f2 decisiva per le sorti dello scontro. La maggior parte dell'esercito di Roberto venne catturata od uccisa. Tra i prigionieri figuravano: Roberto stesso, Edgardo Atheling (zio della moglie di Enrico) e Guglielmo di Mortain. Roberto di Bell\u00eame, comandante della retroguardia del Duca, guid\u00f2 la ritirata, salvandosi dalla morte o dalla cattura. La maggior parte dei prigionieri vennero rapidamente liberati, ma Roberto Guglielmo di Mortain trascorsero il resto della loro vita in carcere.\nConseguenze.\nRoberto aveva un figlio legittimo, Guglielmo Cliton, le cui rivendicazioni del ducato di Normandia portarono a diverse ribellioni durante tutto il regno di Enrico.\nNella letteratura.\nLa battaglia \u00e8 descritta nel romanzo storico \"Knight's Fee\", del 1960, di Rosemary Sutcliff."}
{"id": "6329034", "revid": "158913", "url": "https://it.wikipedia.org/wiki?curid=6329034", "title": "Faraoni nella Bibbia", "text": "La Bibbia contiene riferimenti a vari faraoni (\u05e4\u05b7\u05bc\u05e8\u05b0\u05e2\u05b9\u05d4, /pa\u0281\u02c8\u0295o/) egizi, fra cui quelli, anonimi, menzionati nei racconti dell'insediamento israelita in Egitto, della successiva oppressione degli israeliti come antagonisti di Mos\u00e8 nelle vicende dell'Esodo, oltre a un certo numeri di regnanti pi\u00f9 tardi.\nPanoramica sui Faraoni nel testo biblico.\nFaraoni storici: Taharqa, Necao e Aprie.\n2 Re 19, 9 e Isaia 37, 9 menzionano il faraone Taharqa (regno: 690 - 664 a.C.) della XXV dinastia come avversario di Sennacherib d'Assiria; gli \u00e8 attribuito il titolo di \"Re d'Etiopia\" e non quello di faraone, con il quale compare per\u00f2 nelle fonti egizie. 2 Re 23, 29 e seguenti e 2 Cronache 35, 20 e seguenti menzionano re Necao II (regno: 610 - 595 a.C.) della XXVI dinastia, responsabile della morte di Giosia, re di Giuda. Geremia 44, 30 cita \"Hophra\", cio\u00e8 Aprie (589 - 570 a.C.).\nFaraoni congetturali: \"Sisac\" e \"So\".\n1 Re 11, 40 e 2 Cronache 12, 2 e seguenti narrano dell'invasione di Israele da parte di \"Sisac\" e di sue incursioni a Gerusalemme e nel Tempio di Salomone. \u00c8 solitamente identificato con il faraone Sheshonq I (regno: 943 - 922 a.C.). Secondo 2 Re 17, 4, Osea, re di Israele, avrebbe inviato una lettera a \"So, re d'Egitto\". Non si ha notizia di alcun faraone con tale nome al tempo di Osea (circa 730 a.C.) - epoca in cui regnavano sull'Egitto ben tre dinastie contemporaneamente: la XXII a Tanis, la XXIII a Leontopoli e la XXIV a Sais. Ciononostante, tale sovrano \u00e8 generalmente identificato con Osorkon IV (regno: 730 - 715 a.C.), che regn\u00f2 da Tanis, anche se \u00e8 possibile che l'autore del passo biblico in questione abbia confuso il re con la sua capitale e fuso \"So\" con Sais, all'epoca governata da Tefnakht.\nFaraoni non identificati.\nFaraoni nel Libro della Genesi.\nI passi di Genesi 12, 10-20 narrano del trasferimento di Abramo in Egitto per sfuggire a una carestia a Caanan. L'anonimo faraone, avendo avuto notizia della bellezza di Sara, moglie di Abramo, e, credutola sua sorella, la accoglie nel palazzo reale; conseguentemente, Abramo acquisisce prestigio agli occhi del sovrano, ricavandone favori e beni materiali. Dopo aver scoperto la verit\u00e0, il re egizio ordina ad Abramo e Sara di prendere i loro averi e abbandonare il Paese.\nGli ultimi capitoli del Libro della Genesi (Genesi 37-50) raccontano di Giuseppe, figlio di Giacobbe, venduto per invidia dai propri fratelli come schiavo in Egitto, che riesce per\u00f2 a farsi notare da un altro anonimo faraone al punto di diventare visir d'Egitto; in seguito viene autorizzato a stabilire la residenza del padre, dei fratelli e delle famiglie di questi ultimi nella Terra di Goscen (regione orientale del Delta del Nilo, nei pressi dell'odierna Faqus).\nIl Dr. Eugene H. Merrill ha ipotizzato che Sesostri II (regno: 1897 - 1878 a.C.), quarto faraone della XII dinastia, possa essere il faraone senza nome presente nella storia biblica di Giuseppe. D'altro canto, alcuni nomi propri egizi menzionati nella vicenda di Giuseppe (\"Zafnat-Paneach\", \"Asenat\", \"Potifera\") non sono attestati prima della XX e XXI dinastia (XI-X secolo a.C.)..\nFaraoni nel Libro dell'Esodo.\nLa Bibbia racconta della schiavit\u00f9 degli Israeliti in Egitto, della liberazione e della loro fuga dalla valle del Nilo sotto la guida di Mos\u00e8. Almeno due faraoni sarebbero coinvolti: il \"Faraone dell'oppressione\", che avrebbe ridotto gli Ebrei in schiavit\u00f9, e il \"Faraone dell'Esodo\", dal quale questi sarebbero fuggiti. Il testo biblico non fornisce il nome dei re, n\u00e9 alcuna altra informazione utile a collocare la vicenda nella plurimillenaria storia egizia. Ciononostante, sono state formulate svariate teorie circa l'identificazione dei faraoni in questione.\nFonti rabbiniche hanno stabilito che il Tempio di Salomone sarebbe rimasto intatto per 410 anni - e il \"Seder Olam Rabbah\" (una cronologia degli eventi biblici risalente al II secolo a.C.) ne colloca la costruzione nell'832 a.C. e la distruzione nel 442 a.C. (3338 A.M.): ben 165 dopo la comune datazione scientifica (i cosiddetti \"anni mancanti\"). Il \"Seder Olam Rabbah\" colloca l'inizio dell'Esodo nel 2448 A.M. (1313 a.C.): la data tradizionale, per la letteratura rabbinica. 1 Re 6, 1 afferma che l'Esodo avvenne 480 anni prima della costruzione del Tempio di Salomone: sia la datazione scientifica (1477 a.C. circa) che quella rabbinica (2448 A.M.) fanno cadere le vicende di Mos\u00e8 durante la XVIII dinastia egizia, e precisamente presso i due estremi cronologici di tale casata. La XVIII dinastia fu inoltre la prima del Nuovo Regno dell'Egitto, inauguratosi con l'espulsione degli occupanti stranieri Hyksos e del loro ultimo re Khamudi (1550/1540 a.C. circa) dalla loro capitale Avaris, nella zona nord-orientale del Delta; ci\u00f2 determin\u00f2 la fine del cosiddetto Secondo periodo intermedio dell'Egitto\nFaraoni nel Libro dei Re.\n1 Re 3,1 si riferisce di un'alleanza suggellata tramite il matrimonio fra Salomone e la figlia di un faraone egizio - lo stesso che avrebbe conquistato Gezer per poi consegnarla a Salomone 1 Re 9, 16. Tale sovrano egizio non \u00e8 mai menzionato per nome, e perci\u00f2 sono state proposte le seguenti identificazioni: \nIl Faraone dell'Esodo.\n\"Faraone\": un personaggio biblico.\nIl Libro della Genesi e quello dell'Esodo presentano tre Faraoni in successione. Il primo \u00e8 il \"Faraone dell'insediamento\": quello che accoglie presso di s\u00e9 Giuseppe, ne fa un proprio ministro e permette che gli Ebrei si insedino nella regione di Goscen, nell'Egitto nordorientale (Genesi 37-50). Il primo capitolo del Libro dell'Esodo menziona un secondo sovrano, il \"Faraone dell'oppressione\": quello che ordina l'asservimento degli Israeliti. Infine, il re egizio menzionato dal 5\u00ba al 15\u00ba capitolo del Libro dell'Esodo, il pi\u00f9 celebre, \u00e8 noto come \"Faraone dell'Esodo\": cos\u00ec come i due sovrani precedenti, anche quest'ultimo non \u00e8 mai indicato con il suo nome bens\u00ec, semplicemente, come \"re d'Egitto\" oppure \"Faraone\" e \"Faraone, re d'Egitto\" - termine che sembra assurgere a nome proprio.\nIl Faraone \u00e8 uno dei pi\u00f9 celebri personaggi secondari della Bibbia: si oppone al dio Yahweh, il quale vuole che gli Ebrei escano dall'Egitto, guidati da Mos\u00e8 e suo fratello Aronne. Dopo il loro insediamento in Egitto, gli Ebrei non cessano di moltiplicarsi e prosperare; davanti al loro numero impressionante, il \"Faraone dell'oppressione\", \"un nuovo re, che non aveva conosciuto Giuseppe\" (Esodo 1, 8), comincia a paventare un sollevamento e una presa del potere da parte loro, e decide infine di ridurli in schiavit\u00f9 per indebolirli (Esodo 1, 9-14). I sovrintendenti alle opere del faraone ricevono l'ordine far lavorare duramente gli Ebrei all'edificazione delle citt\u00e0 di Pitom e \"Ramses\" (Esodo 1, 11), mentre le levatrici ebree sono tenute a far morire i neonati maschi (Esodo 1, 15-16). Tre mesi dopo la nascita, Mos\u00e8 viene abbandonato dalla madre in un cesto sulle acque del Nilo e trovato, durante un bagno nel fiume insieme ad alcune ancelle, dalla figlia del faraone in persona, la quale decide di adottarlo pur avendo perfettamente capito che si tratta di un figlio di ebrei (Esodo 2, 1-10). Una volta adulto, Mos\u00e8 viene a conoscenza delle proprie origini e soffre nel vedere gli israeliti in schiavit\u00f9; vedendo un sorvegliante egizio che percuote un ebreo, in un attacco d'ira uccide l'egizio e fugge a Madian (Esodo 2,11-15). Tempo dopo, il \"Faraone dell'oppressione\" muore e il figlio gli succede sul trono: il \"Faraone dell'Esodo\". Sul Monte Horeb, davanti a un cespuglio in fiamme, Dio ordina a Mos\u00e8 di tornare in Egitto e liberare gli Ebrei dagli oppressori. Dopo alcune esitazioni, Mos\u00e8 si presenta al cospetto del faraone per persuaderlo a concedere agli Israeliti la libert\u00e0 (Esodo 3-4). Dopo dieci piaghe - cio\u00e8 calamit\u00e0 nazionali - terribili, \"Faraone\" si piega alla richiesta di Mos\u00e8 (Esodo 5-13), per poi per\u00f2 pentirsene e spedire un esercito contro il popolo in fuga.\nIpotesi di identificazione con faraoni storici.\nAhmose I.\nNel 1995, l'egittologo belga Claude Venderleyen propose una datazione per i fatti dell'Esodo: sotto il regno del faraone Ahmose I (regno: 1549 - 1525 a.C.) o, perlomeno, tra l'inizio del Nuovo Regno (1550 a.C. circa) e Thutmose III (regno: 1479 - 1425 a.C.). Venderleyen ha ritirato questa tesi nel 2016. Nella sua dimostrazione citava, ad esempio, i frammenti di Manetone che collocano la scacciata degli Hyksos sotto Ahmose I, primo re della XVIII dinastia - \"Tethm\u00f4sis\" (frg. 50-51), \"Am\u00f4s\" (frg. 52). Questi Hyksos sarebbero infatti gli antenati degli Israeliti, stando ad autori giudaici come Flavio Giuseppe. Le menzione della costruzione di Pi-Ramses (Esodo 1,11), che argomenterebbe a favore del periodo ramesside, sarebbe chiaramente un anacronismo dal momento il nome di tale citt\u00e0 compare gi\u00e0 in Genesi 47,11: Giuseppe vi installa il padre e i fratelli. Vandersleyen prende inoltre in considerazione le indicazioni temporali fornite dal testo biblico, che collocano il fatto 594 anni prima di re Salomone - il che collocherebbe la partenza degli Ebrei dall'Egitto intorno al 1400 a.C. o meglio, dopo alcuni calcoli d'aggiustamento, nel XVI secolo a.C. Le dieci piaghe d'Egitto, preludio alla partenza del popolo ebraico, fanno pensare a un importante evento tellurico o climatico, forse l'eruzione del vulcano sull'isola mediterranea di Santorini (\"eruzione minoica\"). La data di questo cataclisma non \u00e8 accertabile, anche se avvenne sicuramente fra il 1628 a.C. e il 1500 a.C. Nel 1964, Angelos Galanopoulos ha comparato l'apertura e la chiusura del Mar Rosso (Esodo 14, 15-30) a uno tsunami (onda anomala preceduta dal ritirarsi del mare) che si affianca sempre a fenomeni vulcanici marini. Il ricordo di questo disastro naturale comparirebbe in Manetone (frg. 52). Sotto il faraone \"Misphragmuth\u00f4sis\" (Ahmose I?) \u00e8 collocato il Diluvio di Deucalione, evidentemente nel suo regno si ebbe un'onda anomala memorabile; la colonna di ceneri vulcaniche sarebbe da mettere in relazione con il pilastro di fuoco che guida gl Ebrei in Esodo 13, 20-22. Invece, dal punto di vista egizio, la voce rimbombante del dio Seth menzionata nel Papiro di Rhind e la \"Stele della Tempesta\" fatta erigere da Ahmose I davanti al Tempio di Karnak potrebbero commemorare questo fenomeno vulcanico. Una connessione tra il passaggio nel Mar Rosso e l'eruzione \u00e8 stata ipotizzata, nel 2002, anche da due geologi, il francese Gilles Lericolais e lo statunitense William Ryan.\nThutmose II.\nAssai di rado Thutmose II \u00e8 associato all'Esodo biblico. Un opuscolo pubblicato nel 1974 da Jean de Miceli ha proposto questo faraone come antagonista storico di Mos\u00e8. Bench\u00e9 sia comunemente accettata l'estrema difficolt\u00e0 di dare una precisa sistemazione cronologica alla partenza del popolo ebraico dall'Egitto, questo autore \u00e8 giunto - attraverso alcuni calcoli astronomici - a quello che secondo lui sarebbe stato il giorno preciso dell'avvenimento biblico: il 9 aprile 1496 a.C. Numerosi archeologi hanno contestato la conclusione di de Miceli. Comunque, il decesso di Thutmose II \u00e8 pi\u00f9 comunemente collocato nel 1479 a.C. (secondo Jarom\u00edr M\u00e1lek, Dieter Arnold, J\u00fcrgen von Beckerath, Ian Shaw, Kenneth Kitchen, Nicolas Grimal e Rolf Krauss). Parecchi anni prima, Alfred Edersheim, nella sua \"Old Testament Bible History\" (1876 - 1887), aveva gi\u00e0 proposto Thutmose II come il meglio qualificato per essere il faraone dell'Esodo, attribuendogli un regno breve e prospero seguito da un tracollo improvviso e segnato dalla mancanza di eredi; per la verit\u00e0, suo figlio fu il grande faraone Thutmose III. Edersheim afferm\u00f2 inoltre che la mummia di Thutmose II sarebbe l'unica a mostrare delle cisti, possibile indizio di una epidemia diffusasi tra l'impero egizio e quello ittita. Le argomentazioni di questo sacerdote anglicano, formulate nella seconda met\u00e0 dell'800, non hanno retto alle prova del tempo e alle scoperte successive.\nThutmose II ha lasciato scarsissime tracce del proprio regno e della propria personalit\u00e0; \u00e8 tendenzialmente descritto come un faraone fragile e malaticcio, e nemmeno la durata del suo regno \u00e8 nota con certezza: pare, secondo recenti ricerche, che abbia regnato per soli tre anni. Secondo William H. Shea, tale oscurit\u00e0 sarebbe stata volontariamente provocata dai successori. La sua tomba originale, quella avrebbe avuto cura di predisporre per s\u00e9 in vita, \u00e8 sconosciuta. Nessuna delle sepolture ipogee della Valle dei Re reca il suo nome, anche se la KV42 sembra la pi\u00f9 probabile: fu scavata frattolosamente e si presenta come un luogo austero e privo di ornamenti, in linea con il ricordo del regno di Thutmose II (la morte improvvisa del debole faraone non ancora trentenne colse, probabilmente, i costruttori di sorpresa). William H. Shea ha cercato appunto di argomentare tale repentinit\u00e0 con un ipotetico annegamento del faraone nel Mar Rosso. Dopo aver lasciato l'Egitto, gli Israeliti vagarono per una quarantina d'anni nel deserto prima di giungere nella Cananea. Parallelamente, \u00e8 risaputo che Thutmose III, successore \"de jure\" di Thutmose II (nonostante un ventennio di regno \"de facto\" della zia/matrigna Hatshepsut), avrebbe cessato ogni impresa militare nel 42\u00ba anno del proprio regno - cio\u00e8 quarantadue anni dopo la morte di Thutmose II: forse per la presenza di Israeliti armati ai confini dell'Egitto. La mummia attribuita a Thutmose II fu scoperta nel 1881 in un nascondiglio di salme reali a Deir el-Bahari e sbendata nel 1886 da Gaston Maspero. Il braccio sinistro risulta strappato dal tronco, il braccio destro reciso all'altezza del gomito e la gamba destra mozzata con un colpo d'ascia: tutte queste offese furono sicuramente arrecate da antichi razziatori di tombe in cerca di gioielli - anche se alcuni hanno cercato di interpretarle come il risultato di un linciaggio postumo degli Israeliti quando avrebbero visto il corpo senza vita del faraone spinto sulla costa dalle onde.\nThutmose III.\nSecondo William H. Shea, l'affiancamento di dati archeologici ed extra-biblici alle informazioni fornite dalla stessa Bibbia porterebbe all'identificazione di Thutmose III quale Faraone dell'Esodo. 1 Re 6, 1 afferma che l'Esodo sarebbe avvenuto 480 anni prima del regno di Salomone, cio\u00e8 verso il 1450 a.C. Mos\u00e8 \u00e8 ottantenne quando guida il popolo ebraico fuori dall'Egitto (Esodo 7, 7): sarebbe perci\u00f2 nato intorno al 1530 a.C., tra il regno di Ahmose I e Thutmose I. Il carattere crudele di Thutmose III sembra trasparire dalle campagne militari che condusse in Nubia, Siria e Palestina, nel corso delle quali sarebbero state ordinate numerose esecuzioni. D'altro canto, l'egittologo italiano Franco Cimmino l'ha definito \nDi conseguenza (ma come pura speculazione) sembra accordarsi con l'intransigenza di questo grande sovrano il massacro dei bambini ebrei (Esodo 1, 22) da cui Mos\u00e8 si sarebbe salvato. Secondo questo scenario - comunque privo di fondamenti reali - la figlia del faraone che raccolse Mos\u00e8 dalle acque del Nilo potrebbe essere stata proprio Hatshepsut, anche se molto pi\u00f9 anziana di Thutmose III - cos\u00ec come potrebbe essere lei il faraone morto durante l'esilio di Mos\u00e8 nella terra di Madian. Sempre secondo William H. Shea, Thutmose III sarebbe morto annegato nel Mar Rosso - bench\u00e9 nessun documento egizio ne parli. Alcuni calcoli ricavati dall'autobiografia del militare Amenemheb, amico d'infanzia del faraone, collocherebbero la data di morte di Thutmose III intorno al 1450 a.C., verso la met\u00e0 di marzo - il che coinciderebbe con le indicazioni bibliche (Esodo 12-14) che fissano il passaggio del Mar Rosso nel mese ebraico di Nisan (marzo-aprile del calendario giuliano).\nPer quanto riguarda la sua mummia, alcune radiografie del 1978 sembrano aver rivelato che Thutmose III sarebbe morto tra i 40 e i 45 anni. Si sa per\u00f2 con certezza che questo faraone godette di 54 anni di regno - essendo perci\u00f2 morto intorno ai sessant'anni d'et\u00e0. Si pens\u00f2 quindi che la mummia col suo nome scoperta nel 1881 all'interno del nascondiglio di salme reali di Deir el-Bahari non fosse altro che un corpo sostituito a quello del grande faraone a causa di un'impossibilit\u00e0 a seppellire la vera salma - forse perch\u00e9 scomparsa nel Mar Rosso: dopo l'annegamento, il corpo di Thutmose III non sarebbe pi\u00f9 stato ritrovato, e cos\u00ec un semplice soldato sarebbe stato mummificato e inumato nella sua tomba in vece sua. Tale ricostruzione \u00e8 stata pesantemente criticata su pi\u00f9 fronti, in special modo da James K. Hoffmeier nel 2007. L'anno di morte di Thutmose III, tradizionalmente ritenuto il 1450 a.C., \u00e8 ormai rifiutato dalla maggior parte degli studiosi (fra cui Kenneth Kitchen) e spostato al 1425 a.C. Inoltre, la teoria dello scambio dei corpi non appare che una fantasiosa speculazione priva di sostanziali ed espliciti fondamenti.\nAmenofi II.\nUn'ipotesi propone Thutmose III come \"Faraone dell'oppressione\" e il suo sanguigno figlio Amenofi II come \"Faraone dell'Esodo\". Tale scenario si basa sulle coordinate cronologiche fornite da 1 Re 6, 1 e da Giudici 11, 26: interpretati letteralmente, tali passi permetterebbero di collocare l'uscita degli Israeliti dall'Egitto nel 1446 a.C. Secondo una cronologia faraonica problematica dal consenso limitato, tale anno cadrebbe nel mezzo del regno di Amenofi II che, secondo il canadese Donald Redford, si sarebbe esteso dal 1454 a.C. al 1419 a.C. Tale assetto solleva numerose difficolt\u00e0, soprattutto per il fatto che la maggioranza degli egittologi \u00e8 concorde nell'attribuire quel preciso lasso di tempo al regno del predecessore, il padre Thutmose III. Per la mancanza di prove dirette, i sostenitori della tesi di Amenofi II hanno avanzato prove indirette - sostenendo che l'Egitto di Amenofi II si sarebbe trovato a dover rimpiazzare un'intera forza lavoro venuta a mancare (i 600.000 Ebrei menzionati in Esodo 12, 37) con una massa, altrettanto importante, di prigionieri di guerra. Tale argomentazione \u00e8 ricavata dalla dichiarazione presente su una stele a ricordo di una spedizione militare in Palestina, datata al 9\u00ba anno del regno di Amenofi II, secondo la quale sarebbero stati deportati in Egitto ben 101.128 prigionieri: appunto per \"tamponare\" il vuoto lasciato dagli Ebrei fuggiti, secondo i fautori di questa tesi. La propaganda della monarchia egizia faceva normalmente uso dell'iperbole e il numero di 101.128 prigionieri \u00e8 una chiara esagerazione; Amenofi II dichiar\u00f2 di aver sottomesso cento volte il numero di stranieri sottomessi dai suoi predecessori. La seconda grande difficolt\u00e0 della collocazione dell'Esodo nel regno di Amenofi II \u00e8 data dal supposto annegamento di \"Faraone\" nel Mar Rosso; accogliendo come vere alcune affermazioni della Bibbia quali le indicazioni di cronologiche, sarebbe parimenti necessario, per onest\u00e0 intellettuale, accettare l'implicito riferimento all'annegamento di \"Faraone\". Le mummie di Thutmose III e Amenofi II sono state entrambe scoperte alla fine del XIX secolo - la prima nel nascondiglio DB320 di Deir el-Bahari, la seconda nella propria tomba nella Valle dei Re: nessuna delle due presenta la minima traccia di annegamento. Alcuni studiosi, come Charles F. Aling, hanno creduto di riconoscere nel principino Ubensenu, figlio di Amenofi II morto in giovanissima et\u00e0 (e sepolto con lui), il primogenito morto durante la decima piaga d'Egitto: \nAkhenaton.\nCondannato e dimenticato dagli stessi antichi egizi, il faraone Akhenaton (regno: 1350 - 1334 a.C. circa) dovette sottostare a un oblio millenario. Alla fine del XIX secolo, la riscoperta della sua riforma religiosa - l'atonismo - port\u00f2 alcuni studiosi a pensare che il faraone avesse intrapreso un'azione religiosa molto simile a quella di Mos\u00e8. Nel 1894, lo statunitense James Henry Breasted ebbe modo di dimostrare l'importanza di tale rivoluzione di stampo enoteistico (che mantenne, cio\u00e8, la credenza in pi\u00f9 divinit\u00e0 pur adorandone una sola) per la comprensione del monoteismo biblico; nel 1905 mise in luce lo stretto legame del \"Grande inno ad Aton\" e il \"Salmo 104\". Le conclusioni di Breasted ebbero un seguito, nel 1910, negli studi di Arthur Weigall, filologicamente pi\u00f9 fantasiosi (Aton = Adonai) e rivelatisi piuttosto inaffidabili. Il maggiore fautore di una relazione fra Akhenaton e Mos\u00e8 fu Sigmund Freud (1856 - 1939). Nel suo saggio \"L'uomo Mos\u00e8 e la religione monoteistica\" (\"Der Mann Moses und die monotheistische Religion\"), pubblicato poco prima della morte, il fondatore della psicoanalisi espose l'idea che Mos\u00e8 non sarebbe stato un ebreo, bens\u00ec un egizio di alto rango, sacerdote o principe, costretto a lasciare l'Egitto con i suoi seguaci dopo la morte di Akhenaton, e che avrebbe introdotto gli Israeliti a un monoteismo sviluppatosi dal culto di Aton. Anche Freud riteneva che vi fosse una connessione fra Adonai (il Dio biblico), Aton e il nome siriano del mitologico Adone, in un'unit\u00e0 linguistica primordiale - seguendo in ci\u00f2 l'idea, gi\u00e0 menzionata, dell'egittologo Arthur Weigall. Appassionato lettore di opere egittologiche, il medico austriaco fu influenzato e suggestionato da alcuni romanzi storici come quelli del romanziere russo Dmitrij Sergeevi\u010d Mere\u017ekovskij, autore di una trilogia sui faraoni d'epoca amarniana. A seguito della pubblicazione del libro di Freud, l'erroneo concetto di un Akhenaton propriamente monoteista entr\u00f2 nell'immaginario comune e nelle ricerche accademiche. Gi\u00e0 nel 1935 Freud aveva azzardato un'identificazione tra Mos\u00e8 e un egizio, attestato dall'archeologia, di nome Thutmose. Gettando uno sguardo su oltre un secolo di accostamenti pi\u00f9 o meno fondati tra Mos\u00e8 e l'eccentrico Akhenaton, il canadese Donald Redford ha concluso:\nAy.\nIn un libro del 2000, i fratelli Messod e Roger Sabbah affermarono di aver scoperto uno scenario storico nascosto all'interno della Bibbia: secondo loro, i principali personaggi biblici (Abramo, Giuseppe e Mos\u00e8) non sarebbero stati ebrei, bens\u00ec egizi - e nello specifico faraoni. Gli Ebrei si sarebbero costituiti come tali quando la parentesi \"pseudo-monoteistica\" (atonismo) propugnata da Akhenaton si concluse alla morte di quest'ultimo (1334/1333 a.C.). Quindi, gli Ebrei altro non sarebbero stati che i discendenti degli abitanti della capitale di Akhenaton, Akhetaton, rimasti fedeli all'unico dio al centro del loro culto e, di fatto, costretti all'esilio dopo la riabilitazione del culto di Amon a Tebe. Queste persone sarebbero state spostate nella Cananea dall'anziano faraone Ay (regno: 1323 - 1319 a.C.), successore di Tutankhamon. I due autori sottolineano, inoltre, la presunta relazione tra il nome di Ay (traslitterabile anche come Ai) e uno dei nomi del dio ebraico, Adonai - che sarebbe, secondo i fratelli Sabbah, un'evoluzione linguistica dell'espressione \"Aton-Ai\". Il libro formula altre speculazioni linguistiche e parla di una certa somiglianza tra l'alfabeto egizio e quello ebraico e tra elementi rituali come il kippah, il tefillin e l'arca dell'alleanza.\nLa tesi sviluppata dai fratelli Sabbah non ha nulla di scientifico, mancando anche di rigore. Elementi archeologici egizi come la Stele di Merenptah non sono praticamente mai menzionati. Inoltre, pretendere di identificare il faraone Seti I con Giosu\u00e8, Ramses II con Mos\u00e8 e Horemheb con Aronne senza portare alcuna prova solida rende l'intera tesi dei fratelli Sabbah assai inverosimile.\nRamses II.\nNel dibattito egittologico, l'idea di collocare l'Esodo in epoca ramesside risale almeno al 1840 e al tedesco Karl Richard Lepsius, pioniere di tale disciplina. Bench\u00e9 Lepsius pensase principalmente al faraone Merenptah (regno: 1213 - 1203 a.C.), il candidato proposto pi\u00f9 frequentemente \u00e8 il padre Ramses II \"il Grande\" (regno: 1279 - 1213 a.C.). Secondo alcune ricostruzioni della storia dell'Esodo - per esempio, quella proposta nel 1979 dall'esegeta cattolico Henri Cazelles, Mos\u00e8 sarebbe nato sotto re Horemheb (regno: 1319/1306 - 1292 a.C.), l'ultimo della XVIII dinastia egizia; secondo tale scenario, il \"Faraone dell'oppressione\" sarebbe stato Seti I e l'Esodo si sarebbe verificato nei primi anni del regno di Ramses II. Con cautela, questa possibilit\u00e0 non \u00e8 stata esclusa da rinomati egittologi come Claire Lalouette nel 1985, Nicolas Grimal nel 1988 e Christiane Desroches Noblecourt nel 1996. Quest'ultima lo colloca, precisamente, nel 7\u00ba anno del suo regno, verso il 1272 a.C., in concomitenza con un periodo d'instabilit\u00e0 nella penisola del Sinai (tra il 2\u00ba e il 9\u00ba anno di regno). Nel 1991, Joseph M\u00e9l\u00e8ze-Modrzejewski colloc\u00f2 l'inizio degli avvenimenti dell'Esodo nel 9\u00ba anno del regno di Ramses, con l'uscita dall'Egitto nel 1270 a.C. Nel 1982, un altro specialista del periodo, lo scozzese Kenneth Kitchen, nel suo saggio \"Pharaoh Triumphant. The Life and Times of Ramesses II, King of Egypt\", lo colloc\u00f2 nel primo trentennio di regno di Ramses II, intorno al 15\u00ba anno di regno. Comunque, non esistono prove dirette, documentali o archeologiche che Ramses II abbia dovuto affrontare qualcosa di simile alle dieci piaghe d'Egitto, n\u00e9 che abbia inseguito, o fatto inseguire, in armi degli schiavi ebrei fuggitivi. Pur non dubitando della veridicit\u00e0 dell'Esodo, Kitchen ammette che tale avvenimento\nVi sono stati anche tentativi di identificazione con altri personaggi della societ\u00e0 egizia dell'epoca. Nel 1998, lo statunitense Peter Feinman sugger\u00ec di vedere nel generale egizio Mehi colui che sarebbe diventato Mos\u00e8 dopo essere stato costretto all'esilio. Negli anni' 70 molti studiosi, fra cui George Mendenhall, associarono l'arrivo degli israeliti in terra di Canaan all'arrivo dei cosiddetti \"Habiru\" (in egizio: \"\u02c1pr.w\", traslitterabile \"'apiru\"), evento testimoniato da alcuni documenti del Nuovo Regno (come le \"Lettere di Amarna\") e del periodo del Ramses II, come ad esempio il trattato di pace con gli Hittiti. Testi della met\u00e0 del regno di Ramses II parlano dei Alcuni studiosi ritengono che, pi\u00f9 che un'etnia o una trib\u00f9, il termine \"Habiru\" designasse una classe sociale: si sarebbe trattato di un gruppo privo di una lingua comune e di leggi e confinato ai margini della societ\u00e0 - composto perlopi\u00f9, stando ai testi antichi, di fuorilegge, mercenari e schiavi. Per\u00f2, gli Habiru scomparvero dalle fonti egizie solamente all'epoca di Ramses IV (1155 - 1149 a.C.): il resoconto di una grande spedizione mineraria allo Uadi Hammamat, nel 1152/1151 a.C., enumera 8368 uomini uomini, fra cui 5000 soldati, 2000 servitori del Tempio di Amon, 800 Habiru e 130 scalpellini e cavapietre sotto il comando personale del \"Primo Profeta di Amon\" allora in carica, Ramessenakht. In particolare, il collegamento con Ramses II deriva da un passo secondo cui gli israeliti avrebbero costruito, per il re, le citt\u00e0 di \"Pitom\" e \"Ramses\":Il nome di quest'ultima sembra infatti avere un'assonanza con quello della citt\u00e0 di Pi-Ramses, fondata da Seti I quale residenza estiva e in seguito ampliata dal figlio come capitale del proprio regno. Kitchen ha scritto riguardo agli Habiru:\nMerenptah.\nCome ha dimostrato Fr\u00e9d\u00e9ric Servajean nel 2014 sulla scorta di Manetone, gli storici antichi identificarono Merenptah, l'anziano successore di Ramses II (e suo tredicesimo figlio), con il Faraone dell'Esodo. Nella \"Storia degli impuri\" riportata da Flavio Giuseppe (\"\u00c6gyptiaca\", frammento 54), Mos\u00e8-Osarseph \u00e8 contemporaneo di un faraone indicato genericamente come \"Amenofi\", il quale non potrebbe essere identificato con Amenofi III (regno: 1388 - 1350 a.C. circa), padre di Akhenaton, bens\u00ec con Merenptah: di fatto, nelle liste reali questo \"Amenofi\" risulta figlio di un faraone \"Ramses-Meriamon\", il quale non sarebbe altrimenti identificabile che con Ramses II (a cui sono attribuiti, inoltre, 66 anni di regno dai frammenti 50-55). Questa nozione era gi\u00e0 nota agli storici e ai biblisti del XIX secolo. Dopo la scoperta della mummia di Merenptah nel 1898 all'interno della necropoli tebana, nel 1900 Gaston Maspero annot\u00f2:\nLa scoperta della salma di re Merenptah non manc\u00f2 di causare malumori fra i credenti e nel clero: il faraone cos\u00ec imbalsamato e inumato non sarebbe potuto essere quello annegato alle spalle di Mos\u00e8. Una delegazione si rec\u00f2 al Cairo per chiedere spiegazioni a Maspero, il quale ebbe modo di accontentare l'opinione pubblica menzionando uno strato incrostato di sale sulla epidermide del sovrano, trascurando di specificare che si trattava di residui del sale natron comunemente utilizzato durante il processo di imbalsamazione. Mentre Ramses II appare come un candidato soddisfacente per il ruolo di \"Faraone dell'oppressione\", per la sua grande attivit\u00e0 edilizia (specialmente a Pi-Ramses), l'identificazione di suo figlio Merenptah quale \"Faraone dell'Esodo\" presenta delle difficolt\u00e0. L'Esodo si sarebbe dovuto necessariamente verificare molto presto nel regno di Merenptah: gi\u00e0 nel 5\u00ba anno del suo governo menzion\u00f2, sulla Stele di Israele, la presenza degli Israeliti in Cananea. Inoltre, l'esistenza stessa delle Stele esclude automaticamente l'annegamento di Merenptah nel Mar Rosso. Tale difficolt\u00e0 non imped\u00ec all'olandese Paul Heinish, nel 1934, di collocare l'Esodo nel 2\u00ba anno di regno di Merenptah: idea ripresa dal saggista tedesco Philipp Vandenberg nel 1977 in una sua biografia di Ramses II. Anche Isaac Asimov, nella sua \"Guide to the Bible\", propose l'immediato successore di Ramses II come avversario di Mos\u00e8.\nAltri: Dedumose II, Pepi I e Sethnakht.\nNel suo saggio \"A Test of Time: The Bible - from Myth to History\" del 1995, l'egittologo David Rohl attu\u00f2 una massiccia revisione della tradizionale cronologia egizia, accorciando il Terzo periodo intermedio di quasi 300 anni. Di conseguenza, la sincronia con i fatti narrati nella Bibbia mut\u00f2 radicalmente, facendo risultare, come faraone dell'Esodo, il sovrano della XIII dinastia Dedumose II, morto intorno al 1690 a.C.. Tale scenario non ha trovato il consenso degli altri studiosi ed \u00e8 stata duramente criticata dall'egittologo Kenneth Kitchen, che l'ha definita \"una sciocchezza al 100%\".\nNel suo libro \"Esodo: tra mito e storia\" del 2016, l'archeologo Emmanuel Anati ha identificato il faraone dell'Esodo con Pepi I, sovrano della VI dinastia, ritenendo che l'uscita degli ebrei dall'Egitto vada collocata tra il XXIV ed il XXIII secolo a.C. Tale teoria \u00e8 stata criticata dalla maggioranza degli studiosi (sia massimalisti che minimalisti) in particolar modo dall'egittologo James K. Hoffmeier e dall'archeologo Israel Finkelstein.\nSethnakht (regno: 1189 - 1186 a.C.), l'anziano fondatore della XX dinastia, \u00e8 stato preso in considerazione quale faraone dell'Esodo da Igor P. Lipovsky nel suo libro \"Early Israelites: Two Peoples, One History: Rediscovery of the Origins of Biblical Israel\"."}
{"id": "6329035", "revid": "599013", "url": "https://it.wikipedia.org/wiki?curid=6329035", "title": "Mariona Caldentey", "text": "Carriera.\nNazionale.\nCaldentey inizia a essere convocata dalla federazione calcistica della Spagna (\"Real Federaci\u00f3n Espa\u00f1ola de F\u00fatbol\" - RFEF) fin dal 2012, chiamata a indossare la maglia della formazione Under-17 affidata al tecnico Jorge Vilda, debuttando il 3 settembre 2012 nella partita vinta 8 a 0 contro le pari et\u00e0 delle F\u00e6r \u00d8er in occasione del primo turno di qualificazione all'edizione 2013 degli Europei di categoria.\nNel 2014 Vilda la inserisce in rosa con la formazione Under-19 che affronta le qualificazioni agli Europei di categoria di Israele 2015. Superata agevolmente le eliminatorie approda alla fase finale, condividendo con le compagne la finale del 27 luglio 2015 allo Stadio Netanya di Netanya persa 3-1 con le avversarie della Svezia e, grazie a questo risultato, garantendosi l'accesso al Mondiale Under-20 di Papua Nuova Guinea 2016. Con le rosse U-19, nei soli tornei UEFA, realizza 14 reti su 12 presenze.\nCaldentey gioca tutti i tre incontri disputati dalla Under-20 nella fase a gironi, realizzando la rete con cui il 16 novembre 2016 le spagnole superano il Giappone, ma raggiunti i quarti di finale la squadra viene eliminata dalla Corea del Nord ai supplementari.\nInvitata al raduno della nazionale maggiore del gennaio 2017, Vilda la inserisce in rosa nella formazione chiamata a partecipare all'edizione 2017 dell'Algarve Cup, prima volta della Spagna invitata al torneo. La squadra, superata la fase eliminatoria, accede alla finale col Canada dell'8 marzo, vinta per 1-0 all'Est\u00e1dio Algarve di Faro, permettendo a Caldentey di festeggiare la coppa con le compagne della sua nazionale."}
{"id": "6329036", "revid": "104458", "url": "https://it.wikipedia.org/wiki?curid=6329036", "title": "Dipartimento del Cher", "text": ""}
{"id": "6329037", "revid": "104458", "url": "https://it.wikipedia.org/wiki?curid=6329037", "title": "Dipartimento del Varo", "text": ""}
{"id": "6329038", "revid": "104458", "url": "https://it.wikipedia.org/wiki?curid=6329038", "title": "Var (dipartimento)", "text": ""}
{"id": "6329046", "revid": "257753", "url": "https://it.wikipedia.org/wiki?curid=6329046", "title": "Societ\u00e0 italiana di economia agro-alimentare", "text": "La SIEA - Societ\u00e0 Italiana di Economia Agro-Alimentare, fondata nel 1994, \u00e8 una societ\u00e0 scientifica accademica e professionale che associa studiosi e operatori interessati alle problematiche economiche relative allo sviluppo del sistema agro-alimentare.\nSi tratta di una delle societ\u00e0 scientifiche di riferimento degli economisti agrari italiani ed \u00e8 associata all'AISSA - Associazione Italiana delle Societ\u00e0 Scientifiche Agrarie.\nLa sua attivit\u00e0 principale consiste nell\u2019organizzare il convegno annuale e altri incontri dedicati a temi specifici dell\u2019economia agro-alimentare e delle discipline affini in ambito universitario.\nLa Societ\u00e0 \u00e8 proprietaria della rivista Economia Agro-alimentare / Food Economy, fondata nel 1996 dall'allora Presidente della SIEA Fausto Cantarelli."}
{"id": "6329048", "revid": "1359186", "url": "https://it.wikipedia.org/wiki?curid=6329048", "title": "Target Competition", "text": "La Target Competition \u00e8 una scuderia automobilistica italiana con sede ad Appiano sulla Strada del Vino, in Italia, fondata dai fratelli Markus e Andreas Gummerer.\nStoria.\nPrimi anni.\nFondata nel 2004, nei suoi primi anni di vita la scuderia ha partecipato a diverse Renault Clio Cup nazionali e alla Coppa Italia con una BMW M3. Il principale successo in questi anni \u00e8 la vittoria della Coppa Italia nel 2009.\nNel 2013 la scuderia ha acquistato una SEAT Le\u00f3n Supercopa \u00e8 si \u00e8 iscritta al trofeo monomarca della coppa europea turismo. Alla guida della vettura \u00e8 stato ingaggiato Mario Dablander. L'esperienza si riveler\u00e0 ricca di successi; il pilota austriaco ottiene infatti tre vittorie di classe tra le quali una vittoria generale aggiudicandosi la vittoria del trofeo monomarca.\nSEAT Le\u00f3n Eurocup.\nNel 2014 la Target si \u00e8 iscritta alla neonata SEAT Le\u00f3n Eurocup, campionato riservato alle nuove SEAT Le\u00f3n da coppa. Alla guida delle tre vetture acquistate sono stati ingaggiati Stefano Comini, Lorenzo Veglia e J\u00fcrgen Schmarl; ad alcune gare \u00e8 stata poi iscritta una quarta vettura affidata a diversi piloti. Tra i piloti della Target il migliore \u00e8 stato Comini, che tra gli altri risultati ha ottenuto tre vittorie che gli hanno valso il quarto posto finale con 56 punti. Veglia e Schmarl si sono invece classificati rispettivamente dodicesimo e tredicesimo.\nPer il 2015 la scuderia ha espanso il suo programma a quattro vetture regolari. Mentre Comini e Veglia sono passati alle TCR International Series (il primo \u00e8 stato promosso dalla stessa Target, mentre il secondo \u00e8 stato ingaggiato dal Liqui Moly Team Engstler), Schmarl \u00e8 stato confermato e accanto a lui sono stati ingaggiati Jordi Oriola, Mauricio Hern\u00e1ndez e Andrina Gugger. La stagione non \u00e8 per\u00f2 stata per\u00f2 positiva come la precedente; il miglior pilota \u00e8 stato Oriola, che ha ottenuto il sesto posto finale, mentre Hern\u00e1ndez, Schmarl e la Andrina Gugger si sono classificati rispettivamente undicesimo, ventesimo e ventunesima. Al termine della stagione, in seguito al passaggio a un'altra marca la scuderia si \u00e8 ritirata dalla competizione.\nTCR International Series.\nNel 2015, accanto alla partecipazione nella SEAT Le\u00f3n Eurocup, la scuderia ha annunciato la partecipazione alle neonate TCR International Series, campionato alternativo al WTCC riservato a vetture con specifiche derivate proprio dalla SEAT Le\u00f3n Eurocup. Al campionato sono state iscritte tre SEAT Le\u00f3n Cup Racer, alla guida delle quali sono stati ingaggiati Stefano Comini (promosso dalla SEAT Le\u00f3n Eurocup), Andrea Belicchi e Michel Nykj\u00e6r. Al termine delle gare di Austria e Russia Belicchi e Nykj\u00e6r hanno dovuto lasciare la scuderia per problemi di sponsorizzazione e sono stati sostituiti rispettivamente da Loris Hezemans e Rafa\u00ebl Galiana. Oltre ai tre piloti regolari la scuderie ha iscritto occasionalmente altre vetture ad alcune gare, arrivando a schierare sei vetture nella gara finale di Macao. La stagione \u00e8 stata ricca di successi, con ben nove vittorie su ventuno gare totali (sei per Comini, una per Belicchi e due per Nykj\u00e6r) che sono valse il titolo piloti (con Comini) e il titolo scuderie. Al termine della stagione, nonostante la Target avesse vinto tutti i titoli a disposizione, il direttore Andreas Gummerer ha annunciato l'intenzione di vendere tutte le Le\u00f3n della scuderia per passare a una nuova marca. Qualche giorno dopo \u00e8 stato annunciato l'accordo tra la Target e la Opel per lo sviluppo della nuova Astra TCR.\nNel 2016, in seguito all'accordo con la Opel, sono state iscritte due Opel Astra TCR, alla guida della quale sono stati ingaggiati Jordi Oriola (promosso dalla SEAT Le\u00f3n Eurocup) e il confermato Belicchi. Dopo la prima gara, tuttavia, la Opel ha richiamato le sue vetture per continuare lo sviluppo. Nella parte centrale della stagione la scuderia ha portato in pista una Honda Civic TCR guidata da Oriola e, dopo aver perso il supporto della Opel, ha portato in pista delle Honda Civic TCR e delle SEAT Le\u00f3n Cup Racer affidate a vari piloti. I risultati sono stati prevedibilmente peggiori della stagione precedente; la Target ha infatti ottenuto una sola vittoria (ad opera di Roberto Colciago) e si \u00e8 classificata sesta tra le scuderie con 66,5 punti. Al termine della stagione la Target ha scelto di non rinnovare la sua iscrizione al campionato per concentrarsi sul programma nel campionato tedesco TCR.\nADAC TCR Germany Touring Car Championship.\nNel 2016, in seguito al ritiro dalla SEAT Le\u00f3n Eurocup, la scuderia ha annunciato l'iscrizione al neonato ADAC TCR Germany Touring Car Championship con la nuova Opel Astra TCR. Successivamente sono stati annunciati gli ingaggi di Josh Files, J\u00fcrgen Schmarl (confermato dalla SEAT Le\u00f3n Eurocup) e Mike Beckhusen. A causa dei ritardi nello sviluppo della Astra la Target ha iniziato la stagione con le sue vecchie SEAT Le\u00f3n Cup Racer per poi passare a delle Honda Civic TCR dalla gara di Oschersleben. Beckhusen ha lasciato la scuderia dopo tre gare ed \u00e8 stato sostituito da vari piloti per il resto del campionato. A differenza di quanto accaduto nelle TCR International Series la scuderia ha disputato una stagione ricca di successi, ottenendo 6 vittorie su 14 gare e aggiudicandosi sia il titolo piloti (con Files) che il titolo scuderie.\nPer il 2017 la scuderia si \u00e8 ritirata dalle TCR International Series per concentrarsi sul campionato tedesco TCR. In seguito ha acquistato quattro nuove Audi RS3 LMS, alla guida delle quale sono stati ingaggiati Tom Lautenschlager, Tim Zimmermann, Gosia Rdest e Simon Larsson. Accanto alle Audi sono state iscritte anche due Civic gi\u00e0 usate nel 2016, alla guida delle quale sono stati ingaggiati Schmarl (al suo quarto anno consecutivo con la scuderia) e Kris Richard, campione ETCC in carica. Successivamente, tuttavia, la scuderia ha annunciato di aver reingaggiato Files a bordo della terza Civic, portando a sette il numero totale delle auto iscritte."}
{"id": "6329053", "revid": "889014", "url": "https://it.wikipedia.org/wiki?curid=6329053", "title": "Licenza di software proprietario", "text": ""}
{"id": "6329058", "revid": "287204", "url": "https://it.wikipedia.org/wiki?curid=6329058", "title": "Cultura di Mikhaylovka", "text": "La cultura di Mikhaylovka (3600-3000 a.C.) prende il nome da un precoce sito dell'et\u00e0 del rame della cultura di Jamna, situato nel corso inferiore del fiume Dnieper, noto per le sue fortificazioni.\nMikhaylovka I (3600-3400 a.C.) ebbe collegamenti con l'ovest, ed in particolare con la cultura di Kemi Oba (3700-2200 a.C.) presso l'area del Bug-Dniepr e la Crimea, e sembra avere avuto connessioni anche con la cultura di Maykop (3700-3000 aC).\nMikhaylovka II (3400-3000 a.C.) aveva collegamenti con l'est, come risulta dalla ceramica tipo Repin. Mikhaylovka II \u00e8 divisa in un livello inferiore (3400-3300 a.C.) ed un livello superiore (3300-3000 a.C.). Mikhaylovka II mostra un cambiamento dell'economia, da agricola a pastorale, tipica dell'orizzonte Jamna."}
{"id": "6329083", "revid": "113674398", "url": "https://it.wikipedia.org/wiki?curid=6329083", "title": "Gruppo di Salzm\u00fcnde", "text": "Il gruppo Salzm\u00fcnde o cultura di Salzm\u00fcnde (in tedesco: Salzm\u00fcnder Gruppe / Salzm\u00fcnder Kultur) \u00e8 il nome di un gruppo tardo della cultura del bicchiere imbutiforme (TRB) nel Saale-Elbe, regione centrale della Germania, che esistette tra il 3400 e il 3000 a.C. durante il periodo neolitico.\nIl sito tipo di Salzm\u00fcnde-Schiepzig (Saalekreis) venne scavato da Nils Niklasson nel 1921. Egli attribu\u00ec i reperti a una \"cultura nordica\", che a suo parere comprendeva anche il gruppo di Baalberge. Nel 1938, Paul Grimm raggrupp\u00f2 la \"cultura nordica\" di Niklasson e lo stile della ceramica Oppersch\u00f6ner insieme come cultura Salzm\u00fcnde.\nDistinguere i gruppi preistorici dell'area centrale e orientale tedesca (Hutburg, Walternienburg-Bernburg, Salzm\u00fcnde e Sch\u00f6ningen) l'uno dall'altro \u00e8 notoriamente difficile con notevoli differenze di vedute da autore ad autore. Per questo motivo, Johannes M\u00fcller sostiene che esse dovrebbero essere intese come sottogruppi all'interno della pi\u00f9 vasta cultura del bicchiere imbutiforme.\nIl gruppo Salzm\u00fcnde si inserisce nel medio neolitico secondo la cronologia della Germania settentrionale, o nel neolitico recente in base alla cronologia di Jens L\u00fcning per il sud e l'ovest della Germania. Nella regione centrale del Saale-Elbe, lo stile della ceramica Salzm\u00fcnde \u00e8 l'espressione locale del bicchiere imbutiforme fasi TRB-MES IV e V. In Boemia, gli ultimi materiali della cultura del bicchiere imbutiforme (TRB C) appartengono al gruppo Salzm\u00fcnde, che dur\u00f2 pi\u00f9 in quest'area che nella Germania centrale."}
{"id": "6329084", "revid": "239497", "url": "https://it.wikipedia.org/wiki?curid=6329084", "title": "Gruppo Salzm\u00fcnde", "text": ""}
{"id": "6329088", "revid": "287204", "url": "https://it.wikipedia.org/wiki?curid=6329088", "title": "Uni\u00f3n Deportiva Collerense (femminile)", "text": "LUni\u00f3n Deportiva Collerense, indicata anche come UD Collerense femenino o semplicemente come Collerense, \u00e8 una squadra di calcio femminile spagnola, con sede nella citt\u00e0 di Palma di Maiorca, principale citt\u00e0 dell'isola di Maiorca e capoluogo della comunit\u00e0 autonoma delle isole Baleari.\nFondata nel 1999, ha giocato in Primera Divisi\u00f3n, massimo livello del campionato spagnolo di calcio femminile, dalla stagione 2009-2010 alla 2015-2016.\nI maggiori risultati ottenuti sono il decimo posto in Primera Divisi\u00f3n, raggiunto nella stagione 2013-2014, e gli ottavi di finale delle edizioni 2010 e 2011 della Copa de la Reina, la Coppa di lega femminile della Spagna.\nOrganico attuale.\nRosa 2016-2017.\n\"Rosa estratta dai siti, Federaci\u00f3 Futbol de les Illes Balears (FFIB), lapreferente.com e futbolesta.com.\""}
{"id": "6329089", "revid": "104458", "url": "https://it.wikipedia.org/wiki?curid=6329089", "title": "Aire la Ville", "text": ""}
{"id": "6329093", "revid": "116794049", "url": "https://it.wikipedia.org/wiki?curid=6329093", "title": "Gantoftad\u00f6sen", "text": "Gantoftad\u00f6sen (o J\u00e4ttestugan - \"casa del gigante\") \u00e8 un dolmen parzialmente distrutto nella zona di Helsingborg, nella Scania, in Svezia. Il dolmen \u00e8 registrato dal Consiglio nazionale dei beni culturali di Svezia come Kvistofta 14: 1 e fu eretto tra il 3500 e il 2800 a.C. dalle genti della cultura del bicchiere imbutiforme (TBK; svedese Trattb\u00e4garkulturen).\nLa camera rettangolare era di circa 2,8 m di lunghezza e 1,4 m di larghezza. Tre grandi pietre di supporto reggono un lastrone di 1 metro di spessore di 2,5 x 2,5 m, parzialmente spaccato nel mezzo. Sulla lastra di copertura (svedese: takh\u00e4llen) vi sono nove coppelle, la forma pi\u00f9 comune di petroglifi dell'area nordica."}
{"id": "6329096", "revid": "287204", "url": "https://it.wikipedia.org/wiki?curid=6329096", "title": "Anieres", "text": ""}
{"id": "6329114", "revid": "726373", "url": "https://it.wikipedia.org/wiki?curid=6329114", "title": "MASK (videogioco)", "text": "MASK \u00e8 un videogioco sparatutto tratto dalla serie animata \"M.A.S.K.\", pubblicato nel 1987 per Amstrad CPC, Commodore 64 e ZX Spectrum dalla Gremlin Graphics.\nFu seguito da \"MASK II\" (1987) e \"VENOM Strikes Back\" (1988), che a differenza del primo uscirono anche per MSX.\nTrama.\nCome nell'originaria serie di cartoni animati e giocattoli, MASK \u00e8 un corpo di agenti speciali dotati di attrezzature fantascientifiche che controllano tramite maschere interattive. L'organizzazione criminale VENOM ha rapito sette agenti, li ha privati delle maschere e ne ha trasportati alcuni su altri mondi tramite un vortice spaziotemporale. L'unico agente rimasto, Matt Trakker, deve recuperare i compagni viaggiando attraverso il vortice con la Thunderhawk, un veicolo in grado di sorvolare ostacoli rasoterra. Le quattro zone in cui si trovano gli agenti sono, nell'ordine, il deserto presso la base MASK di Boulder Hill, un mondo preistorico, un mondo futuristico e la base VENOM, che Matt Trakker dovr\u00e0 infine distruggere.\nModalit\u00e0 di gioco.\nIl giocatore pilota la Thunderhawk su quattro livelli con visuale dall'alto, da esplorare liberamente con scorrimento nelle otto direzioni. Il veicolo pu\u00f2 muoversi in tutte le direzioni con un po' di inerzia e sparare proiettili a fuoco doppio.\nPer completare un livello occorre trovare due agenti e le rispettive maschere per poi tornare al vortice, escluso il primo livello dove c'\u00e8 un solo agente, ma si deve anzitutto recuperare la maschera di Matt Trakker stesso. Per ogni agente \u00e8 necessario trovare prima uno scanner, che una volta attivato indica la direzione in cui si trova il nascondiglio dell'agente tramite delle frecce nella parte bassa dello schermo. Per attivare lo scanner bisogna anche trovare le quattro parti della chiave di sicurezza e assemblarle; per far questo si deve aprire un'apposita finestra e risolvere un piccolo rompicapo, selezionando le parti giuste tra quelle possedute per comporre l'immagine di una lettera.\nSul territorio di ogni livello ci sono ostacoli invalicabili e oggetti da raccogliere, ossia gli scanner, le parti di chiave (tra cui solo quattro corrette e molte altre inutili), bonus di riparazione o bombe. Queste ultime si possono successivamente piazzare ed esplodono a tempo, e possono servire ad esempio a eliminare certe strutture.\nI nemici variano a seconda del livello: a Boulder Hill veicoli di terra di diversi tipi ed elicotteri che sganciano bombe, nel mondo preistorico dinosauri e vulcani, in quello futuristico UFO e buchi neri, e forze di ogni genere nella base VENOM. Si pu\u00f2 subire una certa quantit\u00e0 di danni prima della distruzione e c'\u00e8 anche un limite di tempo."}
{"id": "6329131", "revid": "276752", "url": "https://it.wikipedia.org/wiki?curid=6329131", "title": "A\u011fab\u0259yyal\u0131", "text": ""}
{"id": "6329132", "revid": "599013", "url": "https://it.wikipedia.org/wiki?curid=6329132", "title": "Aganz", "text": ""}
{"id": "6329133", "revid": "599013", "url": "https://it.wikipedia.org/wiki?curid=6329133", "title": "Agaps", "text": ""}
{"id": "6329134", "revid": "697352", "url": "https://it.wikipedia.org/wiki?curid=6329134", "title": "A\u011fk\u0259nd (T\u0259rt\u0259r)", "text": "A\u011fk\u0259nd, T\u0259z\u0259k\u0259nd(?-2015) \u00e8 un comune dell'Azerbaigian situato nel distretto di T\u0259rt\u0259r.\nCollegamenti esterni.\nA\u011fk\u0259nd su GEOnet Names Server"}
{"id": "6329135", "revid": "648716", "url": "https://it.wikipedia.org/wiki?curid=6329135", "title": "Al\u0131\u015farl\u0131", "text": "Al\u0131\u015farl\u0131, Qapanl\u0131 (?-2015) \u00e8 un comune dell'Azerbaigian situato nel distretto di T\u0259rt\u0259r."}
{"id": "6329136", "revid": "293377", "url": "https://it.wikipedia.org/wiki?curid=6329136", "title": "Lima (New York)", "text": "Lima \u00e8 un comune (\"town\") degli Stati Uniti d'America nella contea di Livingston nello Stato di New York.\nIl comune di Lima si trova nella parte nord-est della contea, a sud di Rochester. Il villaggio di Lima si trova all'interno del comune.\nGeografia fisica.\nSecondo lo United States Census Bureau, ha un'area totale di 31,9 miglia quadrate (82,7\u00a0km\u00b2).\nStoria.\nIl comune di Lima fu organizzato nel 1789 (prima della creazione della contea di Livingston) come \"Comune di Charleston\", ma fu rinominato in \"Lima\" nel 1808 per far ricordare che molti dei suoi abitanti provenivano dalla citt\u00e0 di Old Lyme, nel Connecticut, e per evitare confusione con un altro comune di nome Charleston nello stesso stato.\nSociet\u00e0.\nEvoluzione demografica.\nSecondo il censimento del 2010, c'erano persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 96,8% di bianchi, 0,6% di afroamericani, lo 0,3% di nativi americani, lo 1% di asiatici, lo 0,3% di altre razze, e lo 1% di due o pi\u00f9 etnie. Ispanici o latinos di qualunque razza erano l'1,7% della popolazione."}
{"id": "6329137", "revid": "599013", "url": "https://it.wikipedia.org/wiki?curid=6329137", "title": "Armenavan", "text": ""}
{"id": "6329138", "revid": "599013", "url": "https://it.wikipedia.org/wiki?curid=6329138", "title": "A\u015fa\u011f\u0131 Orata\u011f", "text": ""}
{"id": "6329139", "revid": "648716", "url": "https://it.wikipedia.org/wiki?curid=6329139", "title": "A\u015fa\u011f\u0131 Qapanl\u0131", "text": "A\u015fa\u011f\u0131 Qapanl\u0131, Qapanl\u0131 (?-2015) \u00e8 un comune dell'Azerbaigian situato nel distretto di T\u0259rt\u0259r."}
{"id": "6329140", "revid": "599013", "url": "https://it.wikipedia.org/wiki?curid=6329140", "title": "Ashaga-Seidimly", "text": ""}
{"id": "6329141", "revid": "599013", "url": "https://it.wikipedia.org/wiki?curid=6329141", "title": "Aslanlar", "text": ""}
{"id": "6329142", "revid": "765341", "url": "https://it.wikipedia.org/wiki?curid=6329142", "title": "Azad Qaraqoyunlu", "text": "Azad Qaraqoyunlu \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 2.487 abitanti.\nCollegamenti esterni.\nAzad Qaraqoyunlu su GEOnet Names Server"}
{"id": "6329143", "revid": "765341", "url": "https://it.wikipedia.org/wiki?curid=6329143", "title": "Bala K\u0259ng\u0259rli (T\u0259rt\u0259r)", "text": "Bala K\u0259ng\u0259rli \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 560 abitanti.\nCollegamenti esterni.\nBala K\u0259ng\u0259rli su GEOnet Names Server"}
{"id": "6329144", "revid": "765341", "url": "https://it.wikipedia.org/wiki?curid=6329144", "title": "Bayandur (Azerbaigian)", "text": "Bayandur \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 596 abitanti.\nCollegamenti esterni.\nBayandur su GEOnet Names Server"}
{"id": "6329145", "revid": "1573940", "url": "https://it.wikipedia.org/wiki?curid=6329145", "title": "Bayandurlu", "text": "Bayandurlu \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 428 abitanti."}
{"id": "6329146", "revid": "765341", "url": "https://it.wikipedia.org/wiki?curid=6329146", "title": "B\u0259yimsarov", "text": "B\u0259yimsarov \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 2.591 abitanti.\nCollegamenti esterni.\nB\u0259yimsarov su GEOnet Names Server"}
{"id": "6329148", "revid": "599013", "url": "https://it.wikipedia.org/wiki?curid=6329148", "title": "Bildir\u00e7inli", "text": ""}
{"id": "6329149", "revid": "765341", "url": "https://it.wikipedia.org/wiki?curid=6329149", "title": "Borsunlu (T\u0259rt\u0259r)", "text": "Borsunlu \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.093 abitanti.\nCollegamenti esterni.\nBorsunlu su GEOnet Names Server"}
{"id": "6329150", "revid": "765341", "url": "https://it.wikipedia.org/wiki?curid=6329150", "title": "Buruc", "text": "Buruc \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.005 abitanti.\nCollegamenti esterni.\nBuruc su GEOnet Names Server"}
{"id": "6329151", "revid": "599013", "url": "https://it.wikipedia.org/wiki?curid=6329151", "title": "\u00c7anyataq", "text": ""}
{"id": "6329152", "revid": "834", "url": "https://it.wikipedia.org/wiki?curid=6329152", "title": "\u00c7ardaql\u0131 (T\u0259rt\u0259r)", "text": ""}
{"id": "6329154", "revid": "599013", "url": "https://it.wikipedia.org/wiki?curid=6329154", "title": "\u00c7ayl\u0131 (T\u0259rt\u0259r)", "text": ""}
{"id": "6329155", "revid": "765341", "url": "https://it.wikipedia.org/wiki?curid=6329155", "title": "C\u0259milli (T\u0259rt\u0259r)", "text": "C\u0259milli \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.520 abitanti.\nCollegamenti esterni.\nC\u0259milli su GEOnet Names Server"}
{"id": "6329156", "revid": "599013", "url": "https://it.wikipedia.org/wiki?curid=6329156", "title": "Chinari (Azerbaigian)", "text": ""}
{"id": "6329157", "revid": "765341", "url": "https://it.wikipedia.org/wiki?curid=6329157", "title": "D\u0259mir\u00e7il\u0259r (T\u0259rt\u0259r)", "text": "D\u0259mir\u00e7il\u0259r \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.078 abitanti.\nCollegamenti esterni.\nD\u0259mir\u00e7il\u0259r su GEOnet Names Server"}
{"id": "6329158", "revid": "599013", "url": "https://it.wikipedia.org/wiki?curid=6329158", "title": "D\u0259mirli", "text": ""}
{"id": "6329159", "revid": "599013", "url": "https://it.wikipedia.org/wiki?curid=6329159", "title": "Dostagir", "text": ""}
{"id": "6329160", "revid": "1573940", "url": "https://it.wikipedia.org/wiki?curid=6329160", "title": "D\u00fcy\u0259rli (T\u0259rt\u0259r)", "text": "D\u00fcy\u0259rli \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 718 abitanti."}
{"id": "6329161", "revid": "599013", "url": "https://it.wikipedia.org/wiki?curid=6329161", "title": "Dzhamilli Vtoryye", "text": ""}
{"id": "6329162", "revid": "1573940", "url": "https://it.wikipedia.org/wiki?curid=6329162", "title": "\u018fl\u0259sg\u0259rli (T\u0259rt\u0259r)", "text": "\u018fl\u0259sg\u0259rli \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.105 abitanti."}
{"id": "6329163", "revid": "765341", "url": "https://it.wikipedia.org/wiki?curid=6329163", "title": "\u018fskipara (T\u0259rt\u0259r)", "text": "\u018fskipara \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.029 abitanti.\nCollegamenti esterni.\n\u018fskipara su GEOnet Names Server"}
{"id": "6329164", "revid": "765341", "url": "https://it.wikipedia.org/wiki?curid=6329164", "title": "Evo\u011flu (T\u0259rt\u0259r)", "text": "Evo\u011flu \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.957 abitanti.\nCollegamenti esterni.\nEvo\u011flu su GEOnet Names Server"}
{"id": "6329165", "revid": "599013", "url": "https://it.wikipedia.org/wiki?curid=6329165", "title": "Godaksar", "text": ""}
{"id": "6329166", "revid": "599013", "url": "https://it.wikipedia.org/wiki?curid=6329166", "title": "Goravena", "text": ""}
{"id": "6329167", "revid": "599013", "url": "https://it.wikipedia.org/wiki?curid=6329167", "title": "G\u00f6yarx", "text": ""}
{"id": "6329168", "revid": "1573940", "url": "https://it.wikipedia.org/wiki?curid=6329168", "title": "G\u00fcl\u0259batl\u0131", "text": "G\u00fcl\u0259batl\u0131 \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 371 abitanti."}
{"id": "6329169", "revid": "599013", "url": "https://it.wikipedia.org/wiki?curid=6329169", "title": "G\u00fclyataq", "text": ""}
{"id": "6329170", "revid": "212348", "url": "https://it.wikipedia.org/wiki?curid=6329170", "title": "Hacall\u0131 (T\u0259rt\u0259r)", "text": ""}
{"id": "6329171", "revid": "765341", "url": "https://it.wikipedia.org/wiki?curid=6329171", "title": "Hac\u0131q\u0259rv\u0259nd", "text": "Hac\u0131q\u0259rv\u0259nd \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 2.592 abitanti.\nCollegamenti esterni.\nHac\u0131q\u0259rv\u0259nd su GEOnet Names Server"}
{"id": "6329172", "revid": "599013", "url": "https://it.wikipedia.org/wiki?curid=6329172", "title": "H\u0259s\u0259nqaya (T\u0259rt\u0259r)", "text": ""}
{"id": "6329173", "revid": "1409041", "url": "https://it.wikipedia.org/wiki?curid=6329173", "title": "H\u00fcs\u0259nli", "text": "H\u00fcs\u0259nli \u00e8 un comune dell'Azerbaigian situato nel distretto di T\u0259rt\u0259r. Conta una popolazione di abitanti.\nCollegamenti esterni.\nH\u00fcs\u0259nli su GEOnet Names Server"}
{"id": "6329174", "revid": "599013", "url": "https://it.wikipedia.org/wiki?curid=6329174", "title": "\u0130lx\u0131\u00e7\u0131lar (T\u0259rt\u0259r)", "text": ""}
{"id": "6329175", "revid": "599013", "url": "https://it.wikipedia.org/wiki?curid=6329175", "title": "\u0130r\u0259vanl\u0131 (T\u0259rt\u0259r)", "text": ""}
{"id": "6329176", "revid": "765341", "url": "https://it.wikipedia.org/wiki?curid=6329176", "title": "\u0130smay\u0131lb\u0259yli", "text": "\u0130smay\u0131lb\u0259yli \u00e8 un comune dell'Azerbaigian situato nel distretto di T\u0259rt\u0259r.\nCollegamenti esterni.\n\u0130smay\u0131lb\u0259yli su GEOnet Names Server"}
{"id": "6329178", "revid": "599013", "url": "https://it.wikipedia.org/wiki?curid=6329178", "title": "Jraberd", "text": ""}
{"id": "6329179", "revid": "599013", "url": "https://it.wikipedia.org/wiki?curid=6329179", "title": "Kakhrylyar", "text": ""}
{"id": "6329180", "revid": "765341", "url": "https://it.wikipedia.org/wiki?curid=6329180", "title": "K\u0259birli (T\u0259rt\u0259r)", "text": "K\u0259birli \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 702 abitanti.\nCollegamenti esterni.\nK\u0259birli su GEOnet Names Server"}
{"id": "6329181", "revid": "1764135", "url": "https://it.wikipedia.org/wiki?curid=6329181", "title": "K\u0259ng\u0259rli (T\u0259rt\u0259r)", "text": "K\u0259ng\u0259rli (detto anche K\u0259n\u011f\u0259rli, Kengerli e Kengerly) \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.361 abitanti.\nCollegamenti esterni.\nK\u0259ng\u0259rli su GEOnet Names Server"}
{"id": "6329182", "revid": "536159", "url": "https://it.wikipedia.org/wiki?curid=6329182", "title": "Ki\u00e7an", "text": ""}
{"id": "6329183", "revid": "765341", "url": "https://it.wikipedia.org/wiki?curid=6329183", "title": "Mam\u0131rl\u0131", "text": "Mam\u0131rl\u0131 \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.547 abitanti.\nCollegamenti esterni.\nMam\u0131rl\u0131 su GEOnet Names Server"}
{"id": "6329184", "revid": "599013", "url": "https://it.wikipedia.org/wiki?curid=6329184", "title": "Maraga (Azerbaigian)", "text": ""}
{"id": "6329185", "revid": "599013", "url": "https://it.wikipedia.org/wiki?curid=6329185", "title": "Kyrmyzykena", "text": ""}
{"id": "6329186", "revid": "599013", "url": "https://it.wikipedia.org/wiki?curid=6329186", "title": "L\u00fcl\u0259saz", "text": ""}
{"id": "6329187", "revid": "599013", "url": "https://it.wikipedia.org/wiki?curid=6329187", "title": "Madagiz", "text": ""}
{"id": "6329188", "revid": "599013", "url": "https://it.wikipedia.org/wiki?curid=6329188", "title": "Maralyansarov", "text": ""}
{"id": "6329189", "revid": "699852", "url": "https://it.wikipedia.org/wiki?curid=6329189", "title": "Miqrelalay", "text": ""}
{"id": "6329190", "revid": "599013", "url": "https://it.wikipedia.org/wiki?curid=6329190", "title": "Muzur", "text": ""}
{"id": "6329191", "revid": "599013", "url": "https://it.wikipedia.org/wiki?curid=6329191", "title": "Nerkin Chaylu", "text": ""}
{"id": "6329192", "revid": "599013", "url": "https://it.wikipedia.org/wiki?curid=6329192", "title": "Pitomnik", "text": ""}
{"id": "6329193", "revid": "697352", "url": "https://it.wikipedia.org/wiki?curid=6329193", "title": "Qarada\u011fl\u0131 (T\u0259rt\u0259r)", "text": "Qarada\u011fl\u0131 \u00e8 un comune dell'Azerbaigian situato nel distretto di T\u0259rt\u0259r.\nCollegamenti esterni.\nQarada\u011fl\u0131 su GEOnet Names Server"}
{"id": "6329194", "revid": "765341", "url": "https://it.wikipedia.org/wiki?curid=6329194", "title": "Qaraa\u011fac\u0131", "text": "Qaraa\u011fac\u0131 \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.302 abitanti.\nCollegamenti esterni.\nQaraa\u011fac\u0131 su GEOnet Names Server"}
{"id": "6329195", "revid": "765341", "url": "https://it.wikipedia.org/wiki?curid=6329195", "title": "Poladl\u0131 (T\u0259rt\u0259r)", "text": "Poladl\u0131 \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 441 abitanti.\nCollegamenti esterni.\nPoladl\u0131 su GEOnet Names Server"}
{"id": "6329196", "revid": "765341", "url": "https://it.wikipedia.org/wiki?curid=6329196", "title": "Qaynaq", "text": "Qaynaq \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.590 abitanti.\nCollegamenti esterni.\nQaynaq su GEOnet Names Server"}
{"id": "6329197", "revid": "765341", "url": "https://it.wikipedia.org/wiki?curid=6329197", "title": "Qazyan (T\u0259rt\u0259r)", "text": "Qazyan \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 784 abitanti.\nCollegamenti esterni.\nQazyan su GEOnet Names Server"}
{"id": "6329198", "revid": "834", "url": "https://it.wikipedia.org/wiki?curid=6329198", "title": "Ki\u00e7ik Qarab\u0259y", "text": ""}
{"id": "6329199", "revid": "765341", "url": "https://it.wikipedia.org/wiki?curid=6329199", "title": "K\u00f6\u00e7\u0259rli", "text": "K\u00f6\u00e7\u0259rli \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.528 abitanti.\nCollegamenti esterni.\nK\u00f6\u00e7\u0259rli su GEOnet Names Server"}
{"id": "6329200", "revid": "599013", "url": "https://it.wikipedia.org/wiki?curid=6329200", "title": "K\u00f6vdad\u0131q", "text": ""}
{"id": "6329201", "revid": "599013", "url": "https://it.wikipedia.org/wiki?curid=6329201", "title": "Q\u0131rm\u0131z\u0131-Saqqallar", "text": ""}
{"id": "6329202", "revid": "599013", "url": "https://it.wikipedia.org/wiki?curid=6329202", "title": "Q\u0131z\u0131loba (T\u0259rt\u0259r)", "text": ""}
{"id": "6329203", "revid": "765341", "url": "https://it.wikipedia.org/wiki?curid=6329203", "title": "R\u0259c\u0259bli (T\u0259rt\u0259r)", "text": "R\u0259c\u0259bli \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 484 abitanti.\nCollegamenti esterni.\nR\u0259c\u0259bli su GEOnet Names Server"}
{"id": "6329204", "revid": "765341", "url": "https://it.wikipedia.org/wiki?curid=6329204", "title": "Sar\u0131cal\u0131 (T\u0259rt\u0259r)", "text": "Sar\u0131cal\u0131 \u00e8 un comune dell'Azerbaigian situato nel distretto di T\u0259rt\u0259r. \nCollegamenti esterni.\nSar\u0131cal\u0131 su GEOnet Names Server"}
{"id": "6329205", "revid": "765341", "url": "https://it.wikipedia.org/wiki?curid=6329205", "title": "Sarov (T\u0259rt\u0259r)", "text": "Sarov \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 1.495 abitanti.\nCollegamenti esterni.\nSarov su GEOnet Names Server"}
{"id": "6329206", "revid": "599013", "url": "https://it.wikipedia.org/wiki?curid=6329206", "title": "Sarvanlar (T\u0259rt\u0259r)", "text": ""}
{"id": "6329207", "revid": "765341", "url": "https://it.wikipedia.org/wiki?curid=6329207", "title": "S\u0259hl\u0259bad", "text": "S\u0259hl\u0259bad \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 2.074 abitanti.\nCollegamenti esterni.\nS\u0259hl\u0259bad su GEOnet Names Server"}
{"id": "6329208", "revid": "536159", "url": "https://it.wikipedia.org/wiki?curid=6329208", "title": "Qasapet", "text": ""}
{"id": "6329209", "revid": "765341", "url": "https://it.wikipedia.org/wiki?curid=6329209", "title": "Seydimli", "text": "Seydimli \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 2.495 abitanti.\nCollegamenti esterni.\nSeydimli su GEOnet Names Server"}
{"id": "6329210", "revid": "599013", "url": "https://it.wikipedia.org/wiki?curid=6329210", "title": "Seysulan", "text": ""}
{"id": "6329211", "revid": "599013", "url": "https://it.wikipedia.org/wiki?curid=6329211", "title": "Shorbulag", "text": ""}
{"id": "6329212", "revid": "765341", "url": "https://it.wikipedia.org/wiki?curid=6329212", "title": "Soyulan", "text": "Soyulan \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 431 abitanti.\nCollegamenti esterni.\nSoyulan su GEOnet Names Server"}
{"id": "6329213", "revid": "699852", "url": "https://it.wikipedia.org/wiki?curid=6329213", "title": "Tal\u0131\u015f (T\u0259rt\u0259r)", "text": ""}
{"id": "6329214", "revid": "765341", "url": "https://it.wikipedia.org/wiki?curid=6329214", "title": "T\u0259z\u0259k\u0259nd (T\u0259rt\u0259r)", "text": "T\u0259z\u0259k\u0259nd \u00e8 un comune dell'Azerbaigian situato nel distretto di T\u0259rt\u0259r.\nCollegamenti esterni.\nT\u0259z\u0259k\u0259nd su GEOnet Names Server"}
{"id": "6329215", "revid": "599013", "url": "https://it.wikipedia.org/wiki?curid=6329215", "title": "Tona\u015fen", "text": ""}
{"id": "6329216", "revid": "599013", "url": "https://it.wikipedia.org/wiki?curid=6329216", "title": "Ulu Qarab\u0259y", "text": ""}
{"id": "6329217", "revid": "599013", "url": "https://it.wikipedia.org/wiki?curid=6329217", "title": "Umudlu (T\u0259rt\u0259r)", "text": ""}
{"id": "6329230", "revid": "74801", "url": "https://it.wikipedia.org/wiki?curid=6329230", "title": "Xoruzlu", "text": "Xoruzlu \u00e8 un comune dell'Azerbaigian situato nel distretto di T\u0259rt\u0259r. Conta una popolazione di abitanti."}
{"id": "6329231", "revid": "599013", "url": "https://it.wikipedia.org/wiki?curid=6329231", "title": "Yegakor", "text": ""}
{"id": "6329232", "revid": "1573940", "url": "https://it.wikipedia.org/wiki?curid=6329232", "title": "Yenik\u0259nd (T\u0259rt\u0259r)", "text": "Yenik\u0259nd \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 422 abitanti."}
{"id": "6329233", "revid": "599013", "url": "https://it.wikipedia.org/wiki?curid=6329233", "title": "Yerek-Mankunk", "text": ""}
{"id": "6329234", "revid": "1573940", "url": "https://it.wikipedia.org/wiki?curid=6329234", "title": "Yuxar\u0131 Qapanl\u0131", "text": " Yuxar\u0131 Qapanl\u0131 \u00e8 un comune dell'Azerbaigian situato nel distretto di T\u0259rt\u0259r."}
{"id": "6329235", "revid": "697352", "url": "https://it.wikipedia.org/wiki?curid=6329235", "title": "Yuxar\u0131 Qarada\u011fl\u0131", "text": "Yuxar\u0131 Qarada\u011fl\u0131, Qarada\u011fl\u0131 (?-2015) \u00e8 un comune dell'Azerbaigian situato nel distretto di T\u0259rt\u0259r. \nCollegamenti esterni.\nYuxar\u0131 Qarada\u011fl\u0131 su GEOnet Names Server"}
{"id": "6329236", "revid": "697352", "url": "https://it.wikipedia.org/wiki?curid=6329236", "title": "Yuxar\u0131 Sar\u0131cal\u0131", "text": "Yuxar\u0131 Sar\u0131cal\u0131, Sar\u0131cal\u0131 (?-2015) \u00e8 un comune dell'Azerbaigian situato nel distretto di T\u0259rt\u0259r. \nCollegamenti esterni.\nYuxar\u0131 Sar\u0131cal\u0131 su GEOnet Names Server"}
{"id": "6329237", "revid": "699852", "url": "https://it.wikipedia.org/wiki?curid=6329237", "title": "Z\u0259ylik (T\u0259rt\u0259r)", "text": ""}
{"id": "6329238", "revid": "765341", "url": "https://it.wikipedia.org/wiki?curid=6329238", "title": "Zolg\u00f6r\u0259n", "text": "Zolg\u00f6r\u0259n \u00e8 un comune dell'Azerbaigian situato nel distretto di T\u0259rt\u0259r. Conta una popolazione di 300 abitanti.\nCollegamenti esterni.\nZolg\u00f6r\u0259n su GEOnet Names Server"}
{"id": "6329239", "revid": "599013", "url": "https://it.wikipedia.org/wiki?curid=6329239", "title": "\u015e\u0131xarx", "text": ""}
{"id": "6329241", "revid": "1543377", "url": "https://it.wikipedia.org/wiki?curid=6329241", "title": "Vittoria Savorelli", "text": "Figlia del conte Alessandro Savorelli e dalla contessa Caterina Vespignani, divenne celebre in seguito al fidanzamento con Domenico Doria Pamphilj che la port\u00f2 alla morte, cos\u00ec come narrato da Edmond About in \"Tolla\" e da Antonio Coppi in \"Vittoria Savorelli: Istoria del Secolo XIX.\"\nBiografia.\nLa giovinezza.\nIl padre di Vittoria, il conte Alessandro Savorelli, era nato a Forl\u00ec nel 1791, appartenente alla nobilt\u00e0 forlivese e figlio della marchesa Elisabetta Casali di Pastina. Sua madre, la contessa Caterina Vespignani, apparteneva invece alla nobilt\u00e0 di Monte Maggiore.\nDescritta come elegante e bella, estremamente brillante gi\u00e0 nella infanzia, a cinque anni cominci\u00f2 i suoi studi presso il Reale Istituto Maria Luisa di Lucca, dove eccelse ottenendo numerosi attestati e riconoscimenti riservati alle migliori studentesse nell'ambito dell'aritmetica, della lingua italiana, inglese e francese, del disegno, della buona condotta, della storia, della geografia, della calligrafia, dei lavori e della letteratura italiana. \nConclusasi la sua istruzione, nell'autunno del 1834 il duca di Lucca proclam\u00f2 l'abolizione dell'istituto, restituendolo alle monache Domenicane a cui l'edificio apparteneva.\nIl fidanzamento con Domenico Doria Pamphilj.\nTornata dunque dalla famiglia a Roma, Vittoria conobbe don Domenico Doria Pamphilj, che dal vezzeggiativo Domenicuccio era chiamato Cuccio, figlio di Luigi Doria Pamphilj Landi, principe di Melfi, e di Teresa Orsini. Noto fra i giovani del tempo come uno scioperato e uno spirito libero, si innamor\u00f2 della giovane, venendo da lei ricambiato.\nPer la forte distinzione di ceto tra i due giovani amanti i genitori di lui vedevano con enorme sfavore la loro unione e, per questo motivo, fin da principio, tentarono di ostacolarla. Grande opposizione venne anche dal Cardinale Doria e dal Cardinale Bernetti, Segretario di Stato.\nNonostante queste rimostranze, il fidanzamento tra i due venne ufficializzato nel 1837, suscitando cos\u00ec, oltre all'avversione della famiglia Doria Pamphilj, anche la gelosia e l'invidia di tutte le ragazze da marito sia dell'alta nobilt\u00e0 che dell'alto ceto. Le calunnie non tardarono ad arrivare, e Vittoria Savorelli venne dichiarata dalla nobilt\u00e0 romana \"ridicola, interessata e pretenziosa, con quella sua istruzione pi\u00f9 adatta ad una istruttrice che ad una futura principessa\". In merito, dalle lettere di Vittoria, traspare un dolore indirizzato pi\u00f9 verso il nome della famiglia e l'onore dei propri genitori che verso la propria reputazione.\nL'epidemia di colera e la reclusione nel monastero di S. Antonio.\nNel giugno del 1837 un'epidemia di colera travolse Roma, costringendo tutti coloro che potevano a lasciare la citt\u00e0. Fra le prime a partire fu proprio la famiglia Savorelli, che si rec\u00f2 nella propria villa a Castel Gandolfo. Al contrario, Cuccio rimase insieme alla sua famiglia a Roma, non interrompendo con la giovane n\u00e9 il fidanzamento n\u00e9 il proprio rapporto, che si tradusse in una lunga corrispondenza epistolare. Nonostante ci\u00f2, in assenza dell'amata, il giovane principe continu\u00f2 a dedicarsi alla vita mondana, dimenticando presto i propri impegni con Vittoria.\nLe discrepanze tra i due, per\u00f2, si rimarginarono facilmente al ritorno della famiglia Savorelli a Roma con il termine della pestilenza. \nNuovo motivo di allontanamento arriv\u00f2 nell'aprile del 1838, quando Domenico si rec\u00f2 in Inghilterra per assistere al matrimonio del fratello primogenito con la figlia del Conte di Shrewsbury, lady Mary Talbot.\nAlla partenza di lui, Vittoria, per prevenire nuove calunnie nei propri confronti, decise di farsi rinchiudere nel monastero di S. Antonio, dove avrebbe aspettato il suo ritorno.\nLo scioglimento del fidanzamento e la morte.\nLa frequenza delle lettere, da principio ricolme di \"dichiarazioni ardenti d'immutabile amore\", diminu\u00ec progressivamente, fino a che, l'11 agosto 1838, da Bruxelles giunse un biglietto in cui Domenico scioglieva il fidanzamento, sostenendo che \"essendosi i suoi opposti a quel matrimonio egli si vedeva in dovere di obbedir loro e di dimenticarla\". Motivo del cambiamento del giovane, probabilmente, fu l'intervento del cavalier Doria, che lo aveva raggiunto nel continente e a cui, nella sopracitata lettera, Domenico attribuisce la propria presa di coscienza.\nInvano il conte Savorelli cerc\u00f2 di richiamarlo ai suoi sentimenti di gentiluomo, e invano Vittoria gli indirizz\u00f2 numerose lettere, poich\u00e9 Domenico non rispose a nessuno dei due e ben presto riprese la vita di un tempo, trascorrendo le proprie serate in svaghi spensierati nei pi\u00f9 malfamati luoghi di Londra.\nVittoria, ancora rinchiusa in convento, scrisse alla sua amica e compagna di collegio, Giuseppina Giovanetti, che il disonore la addolorava al punto tale da spingerla a pensare, perfino, di procurarsi del veleno per porre fine alle proprie sofferenze.\nIl veleno, in seguito, si rivel\u00f2 del tutto inutile, poich\u00e9 per il dolore e la debolezza il suo cuore cedette la sera del 17 ottobre 1838, all'interno del monastero di S. Antonio, alla presenza dalle suore camaldolesi. In seguito a questo evento, dunque, la giovane ottenne l'epiteto di \"Vittoria Savorelli, la giovane nobildonna che mor\u00ec di mal d'amore\".\nLa morte di Tolla Savorelli provoc\u00f2 un'enorme riprovazione nell'ambiente romano: si imprec\u00f2 contro casa Doria e si maledisse il traditore. Inoltre, sotto richiesta della famiglia Savorelli, il Cardinale Odescalchi concesse una deroga alla legge, non potendo rifiutare che il corpo di Vittoria, vestito di bianco come quello di una sposa, coperto da un velo e circondato di fiori, fosse posto sul feretro allo scoperto. I conducenti del corteo, invece di proseguire diretti verso la Basilica dei Santi XII Apostoli, vollero passare per via del Corso, sotto Palazzo Doria, dove si fermarono in silenzio come un muto rimprovero..\nLa corrispondenza epistolare tra i due amanti \u00e8 tuttora conservata presso l'archivio Doria Pamphilj, nell'omonimo palazzo."}
{"id": "6329242", "revid": "1493356", "url": "https://it.wikipedia.org/wiki?curid=6329242", "title": "Tolla Savorelli", "text": ""}
{"id": "6329255", "revid": "92723", "url": "https://it.wikipedia.org/wiki?curid=6329255", "title": "Victoria (Messico)", "text": "Victoria \u00e8 un comune dello stato di Guanajuato, nel Messico centrale, capoluogo dell'omonima municipalit\u00e0.\nLa popolazione della municipalit\u00e0 \u00e8 di 19.820 abitanti (2010) e ha un'estensione di 1.050,188\u00a0km\u00b2."}
{"id": "6329266", "revid": "1305772", "url": "https://it.wikipedia.org/wiki?curid=6329266", "title": "Pietro Novelli (disambigua)", "text": ""}
{"id": "6329270", "revid": "86849069", "url": "https://it.wikipedia.org/wiki?curid=6329270", "title": "Invasione della Normandia", "text": ""}
{"id": "6329271", "revid": "110157", "url": "https://it.wikipedia.org/wiki?curid=6329271", "title": "Plain Rap", "text": "Plain Rap \u00e8 il terzo album del gruppo hip hop statunitense The Pharcyde, pubblicato il 7 novembre 2000. Distribuito dalla Edeltone Records, l'album segna il ritorno alle produzioni del gruppo da parte di J-Swift.\nL'album ottiene recensioni miste: per AllMusic \"Plain Rap\" \u00e8 da quattro stelle su cinque, Metacritic raccoglie sei recensioni e un punteggio medio di 65/100, RapReviews apprezza le basi, ma giudica di scarso livello il testo, dando comunque un voto medio di 6,5/10 all'album, mentre il critico Robert Christgau salva solamente il singolo \"Trust\" da un album pessimo.\n\"Plain Rap\" riesce a entrare sia nella Billboard 200 sia nella Top R&amp;B/Hip-Hop Albums, arrivando anche al nono posto tra gli album indipendenti. Il singolo \"Trust\" raggiunge la quindicesima posizione nella Hot Rap Songs.\nDopo l'uscita di Fatlip dal gruppo, in seguito alla pubblicazione dell'album se ne va anche SlimKid3 (Tre Hardson) per tentare la carriera solista, lasciando i Pharcyde in due: restano solamente Bootie Brown e Imani."}
{"id": "6329272", "revid": "86849091", "url": "https://it.wikipedia.org/wiki?curid=6329272", "title": "Castello di Devizes", "text": ""}
{"id": "6329274", "revid": "1788047", "url": "https://it.wikipedia.org/wiki?curid=6329274", "title": "Celano Football Club Olimpia 1990-1991", "text": "Questa voce raccoglie le informazioni riguardanti il Celano Football Club Olimpia nelle competizioni ufficiali della stagione 1990-1991."}
{"id": "6329287", "revid": "834", "url": "https://it.wikipedia.org/wiki?curid=6329287", "title": "Ciao!", "text": ""}
{"id": "6329293", "revid": "425293", "url": "https://it.wikipedia.org/wiki?curid=6329293", "title": "Stadio Stirpe", "text": ""}
{"id": "6329297", "revid": "121827937", "url": "https://it.wikipedia.org/wiki?curid=6329297", "title": "Unione Calcio Enna 1990-1991", "text": "Questa pagina raccoglie le informazioni riguardanti l'Unione Calcio Enna nelle competizioni ufficiali della stagione 1990-1991."}
{"id": "6329298", "revid": "86849393", "url": "https://it.wikipedia.org/wiki?curid=6329298", "title": "Dialetti germanici", "text": ""}
{"id": "6329306", "revid": "1494169", "url": "https://it.wikipedia.org/wiki?curid=6329306", "title": "Petagna", "text": ""}
{"id": "6329307", "revid": "599013", "url": "https://it.wikipedia.org/wiki?curid=6329307", "title": "Humboldt Beginnings", "text": "Humboldt Beginnings \u00e8 il quarto e ultimo album del gruppo hip hop statunitense The Pharcyde, pubblicato il 13 luglio del 2004. Distribuito dall'etichetta indipendente Chapter One Entertainment, l'album, passato inosservato da pubblico e critica, segna la fine del duo formato da Bootie Brown e da Imani. L'album presenta 7 interludi e nessun featuring di rilievo in 23 tracce, molte delle quali prodotte da Space Boy Boogie X.\nRapRewievs assegna ad \"Humboldt Beginnings\" 6.5/10, invece per AllMusic l'album \u00e8 da due stelle e mezzo su cinque."}
{"id": "6329308", "revid": "1702319", "url": "https://it.wikipedia.org/wiki?curid=6329308", "title": "Chiesa dei Santi Pietro e Paolo Apostoli (Gottolengo)", "text": ""}
{"id": "6329309", "revid": "164044", "url": "https://it.wikipedia.org/wiki?curid=6329309", "title": "Mesterfinale 2017", "text": ""}
{"id": "6329310", "revid": "164044", "url": "https://it.wikipedia.org/wiki?curid=6329310", "title": "Mesterfinale", "text": ""}
{"id": "6329311", "revid": "767487", "url": "https://it.wikipedia.org/wiki?curid=6329311", "title": "Ork (film)", "text": "Ork (\"Cellar Dweller\") \u00e8 un film statunitense del 1988 diretto da John Carl Buechler."}
{"id": "6329313", "revid": "86849777", "url": "https://it.wikipedia.org/wiki?curid=6329313", "title": "Martirio di San Pietro", "text": ""}
{"id": "6329314", "revid": "767487", "url": "https://it.wikipedia.org/wiki?curid=6329314", "title": "The Dead Next Door", "text": "The Dead Next Door \u00e8 un film statunitense del 1989 scritto, diretto e prodotto da J. R. Bookwalter."}
{"id": "6329315", "revid": "124123", "url": "https://it.wikipedia.org/wiki?curid=6329315", "title": "Pitidemo", "text": "Biografia.\nPitidemo fu arconte eponimo della citt\u00e0 di Atene nel 269/268 a.C., quindi nel periodo in cui Atene aveva riacquisito autonomia dall'egemonia del regno di Macedonia. Nell'agosto del 269 a.C. venne approvato l'importante decreto di Cremonide, che sanc\u00ec l'alleanza tra Atene e Sparta e la conseguente guerra cremonidea; questa guerra vide lo scontro tra Atene, Sparta di Areo I ed Egitto tolemaico di Tolomeo II da un lato, e regno di Macedonia di Antigono II Gonata dall'altro."}
{"id": "6329329", "revid": "1494169", "url": "https://it.wikipedia.org/wiki?curid=6329329", "title": "Antoniano (disambigua)", "text": ""}
{"id": "6329330", "revid": "287204", "url": "https://it.wikipedia.org/wiki?curid=6329330", "title": "Prostituzione in Brasile", "text": "La prostituzione in Brasile \u00e8 legale in quanto non vi sono leggi che vietano agli adulti d'intraprendere professionalmente il lavoro sessuale, mentre \u00e8 illegale svolgerla in un bordello o utilizzare la prostituzione in qualsiasi altro modo (che implichi cio\u00e8 una qualche forma di sfruttamento).\nEstensione del fenomeno.\nNon sono disponibili stime recenti attendibili sul numero totale dei lavoratori del sesso nel paese.\nLo sfruttamento di bambini e adolescenti attraverso la prostituzione minorile in Brasile \u00e8 molto diffuso e costituisce un serio problema da affrontare in sede giudiziaria. Il Brasile \u00e8 considerato per avere i peggiori livelli di traffico e sfruttamento sessuale minorile dopo la Thailandia, con una stima di circa 250.000 bambini coinvolti. Il fenomeno \u00e8 strettamente correlato con gli alti livelli di povert\u00e0 e disuguaglianza sociale presenti in alcune zone del paese. Secondo il \"Protection Project report\" recentemente pubblicato varie fonti ufficiali concordano sul fatto che tra i 250 e i 500.000 minorenni risultano essere coinvolti nel traffico della prostituzione.\nIl governo brasiliano sta lavorando alacremente nel tentativo di reprimere la prostituzione di minori.\nRegolamentazioni.\nLa prostituzione in s\u00e9, come detto (lo scambio di sesso per denaro) in Brasile \u00e8 legale, in quanto non vi sono leggi che vietano il lavoro adulto del sesso, ma \u00e8 bens\u00ec illegale, tuttavia, operare all'interno di una casa di tolleranza o di utilizzare i lavoratori del sesso in qualsiasi altro modo.\nL'illegalit\u00e0 di questi tipi di case \u00e8 quasi una contraddizione, se si considera che la maggior parte dei lavoratori del sesso non pu\u00f2 permettersi di lavorare in modo autonomo.\nLa costituzione di case \u00e8 illegale, ma non sono altres\u00ec insolite in Brasile, ove la loro presenza \u00e8 diffusa capillarmente. La maggior parte di esse sono piene di corruzione e sfruttamento della prostituzione. Avendo questo in mente e al contempo con un occhio sui Giochi della XXXI Olimpiade del 2016 che sono stati ospitati dal Brasile, il deputato federale Jean Wyllys present\u00f2, gi\u00e0 nel 2013, il disegno di legge \"Gabriela Leite project\": un progetto che aveva lo scopo di regolamentare la professione dei lavoratori del sesso e dei loro diritti.\nIl progetto non solo avrebbe posto fine alle situazioni critiche a cui i lavoratori del sesso erano sottoposti, ma avrebbe contribuito anche ad evitare il traffico sessuale dei bambini e il traffico di esseri umani a scopo di sfruttamento sessuale. La legge di Gabriela Leite sottolinea inoltre l'urgenza di regolare i bordelli e fa una chiara distinzione tra servizi sessuali e sfruttamento sessuale.\nNel 2002 la pressione da parte dell'organizzazione delle lavoratrici del sesso \"Davida\" ha cooperato con il Ministero del Lavoro per l'aggiunta di \"lavoratrice del sesso\" in un elenco ufficiale delle occupazioni brasiliane. Il lavoro sessuale professionale non \u00e8 regolato in alcun modo (senza controlli sanitari obbligatori ecc.), ma i lavoratori del sesso e le \"call girls\" o escort possono contribuire al fondo pensione ufficiale del governo ed in tal maniera ricevere cos\u00ec i benefici dovuti quando vanno in pensione.\nFernando Gabeira, fondatore del Partito Verde, \u00e8 stato una delle voce forti che si \u00e8 fatta sentire a favore dei diritti dei lavoratori del sesso in Brasile e per introdurre nella proposta di legislazione ferma in Congresso il riconoscimento dei lavoratori del sesso come una professione. Il disegno di legge \u00e8 per\u00f2 stato bocciato nel 2007.\nI lavoratori del sesso brasiliani hanno fatto una campagna per l'abrogazione delle leggi che criminalizzano il mantenimento dei bordelli e lo sfruttamento della prostituzione. Questi reati portano, se commessi, da due a cinque anni di carcere. Hanno chiesto anche che dovrebbero pagare i benefici sociali ed ottenere i relativi privilegi, come tutti gli altri lavoratori. La \"Rede Brasileira de Prostitutas\" (\"Rete Brasiliana delle Prostitute\") si \u00e8 trovata ad essere in conflitto con la IV Conferenza internazionale sulle donne di Pechino per la loro condanna della prostituzione. Il loro capo, l'ex prostituta e sociologa Gabriela Leite da Silva, ha affermato che operava assieme al sociologo Fernando Henrique Cardoso presso l'Universit\u00e0 di San Paolo, il quale in seguito divenne presidente del Brasile.\nSiti web governativi.\nIl sito web del governo sui lavoratori del sesso \"Primer Lavoro\" e l'Employment Ministry Primer on Sex Professional, che descrive il lavoro del sesso come uno dei tanti lavori possibili, \u00e8 stata la fonte di polemiche, un po' anche accusando il governo di incoraggiare il lavoro sessuale professionale. Vi sono state alcune accuse al sito dicendo che insegna ai lavoratori del sesso come \"ottenere un incontro\", consigliando loro di \"diventare visivamente accattivanti, stare in attesa, sedurre con lo sguardo, avvicinarsi al cliente; affascinare con la voce; sedurre con nomignoli affettuosi, conquistare con il tocco; coinvolgere con il profumo; offrire le specialit\u00e0 del cliente; riconoscere il proprio potenziale cliente; ballare per il cliente; ballare con il cliente; soddisfare l'ego del cliente; lodare il cliente\". Tuttavia, questo non \u00e8 lo scopo del sito il quale \u00e8 rivolto a tutti. Piuttosto, il sito del Ministero del Lavoro elenca semplicemente tutte le caratteristiche della prostituzione come lavoro: vale a dire ci\u00f2 che una prostituta \u00e8 e che tipicamente prevede di fare nel corso della sua manodopera. Il sito non incoraggia in alcun modo o \"consiglia\" di prostituirsi.\nLa stampa ha riportato alla fine del 2008 la notizia che un funzionario del governo ha annunciato che il sito sarebbe stato \"attenuato\", dopo le critiche da parte dei media. Il professore di diritto Luiz Flavio Gomes ha detto al giornale \"O Globo\" nella sua edizione online che \"ci\u00f2 che \u00e8 sul sito d\u00e0 l'impressione di un'apologia dello sfruttamento sessuale\".\nStoria.\nUno dei pi\u00f9 famosi bordelli di Rio de Janeiro \u00e8 stata la \"Casa Rosa\", che alcuni hanno chiesto che fosse resa un punto di riferimento o un museo nazionale.\nNegli anni 2000 la lavoratrice del sesso Bruna Surfistinha si \u00e8 guadagnata l'attenzione dei mass media per il suo blog, dove ha raccontato delle sue esperienze con i clienti. \u00c8 diventata famosa e ha scritto un libro autobiografico, \"O Doce Veneno fare escorpiao\" (S\u00e3o Paulo, SP: Panda Books, 2005).\nSecondo un sondaggio condotto nel 1998, il 64% della popolazione pensava al lavoro sessuale professionale come immorale e che avrebbe dovuto essere reso illegale, mentre il 29% lo vedeva come un lavoro come un altro. Il 59% (64% delle donne) riteneva che i lavoratori del sesso facevano quello che fanno perch\u00e9 piace loro.\nHIV/AIDS.\nNel 2003 \u00e8 stato stimato che circa il 6% dei lavoratori del sesso brasiliani sono stati infettati con l'HIV. Gabriela Silva Leite, il direttore esecutivo della \"Prostitution Civil Rights\", afferma che a causa delle campagne di informazione la percentuale di uso del preservativo tra i lavoratori del sesso \u00e8 alta.\nIl governo brasiliano ha rifiutato 40 milioni di dollari in fondi da parte degli Stati Uniti per la lotta anti-HIV/AIDS nel 2005 perch\u00e9 il governo statunitense ha richiesto a tutti i destinatari di firmare un impegno anti-prostituzione. Il programma anti-Aids brasiliano impiega i lavoratori del sesso per distribuire informazioni e preservativi gratis; il commissario per l'AIDS Pedro Checker \u00e8 stato citato per aver affermato che \"gli operatori del sesso sono parte dell'attuazione della nostra politica contro l'AIDS e nella decisione su come promuoverlo. Sono i nostri partner. Come potremmo chiedere alle prostitute di prendere una posizione contro se stesse?\" Il \"Washington Post\" in un articolo ha dichiarato che il programma anti-Aids brasiliano \u00e8 considerato dalle Nazioni Unite come essere quello di maggior successo nel mondo in via di sviluppo.\nTurismo sessuale.\nIl governo brasiliano \u00e8 sempre pi\u00f9 preoccupato per il fatto che un certo numero di turisti stranieri viaggiano in Brasile per turismo sessuale, tra cui anche per la prostituzione minorile presente a macchia d'olio nel paese.\nIl turismo sessuale esiste in tutto il paese, ma \u00e8 pi\u00f9 evidente nelle citt\u00e0 costiere turistiche nella Regione Nordest del Brasile, nella regione Sud del Brasile e nella regione Sudest del Brasile, e nelle destinazioni pi\u00f9 importanti come Rio de Janeiro e Fortaleza, Cear\u00e1, cos\u00ec come nelle zone turistiche della fauna selvatica del Pantanal e dell'Amazzonia.\nNel 2006 in uno studio condotto dall'Universit\u00e0 di Brasilia \u00e8 emerso che circa un quarto delle 1.514 destinazioni turistiche frequentate da cittadini stranieri ha avuto un mercato commerciale sessuale attivo per i bambini e gli adolescenti ed ha anche trovato, in combinazione con il \"SEDH\" e il Fondo delle Nazioni Unite, che i bambini e adolescenti coinvolti nel mercato del sesso a scopo commerciale sono presenti in circa un sesto del paese, pari a 5.561 comuni. Nel 2014 un'ONG inglese ha annunciato che avrebbero gestito la pubblicit\u00e0 sui voli della British Airways in rotta per il Brasile per scoraggiare i turisti che pagano per il sesso con i bambini durante il Campionato mondiale di calcio 2014.\nTraffico di esseri umani.\nLe donne sono vittime della tratta da tutte le parti del paese. Il governo ha riferito che le rotte del traffico esistevano in tutti gli stati compreso il Distretto Federale. La Ricerca Nazionale sul traffico di donne, bambini e adolescenti per la finalit\u00e0 dello sfruttamento sessuale ha individuato 241 rotte internazionali e nazionali di traffico. Le persone sfruttate negli schemi di traffico di solito provengono da famiglie a basso reddito e generalmente non hanno terminato la scuola superiore.\nSi stima che il Brasile \u00e8 responsabile all'incirca del 15% delle vittime di tratta delle donne in tutto il Sud America, una grande maggioranza di esse provenienti dalla regione Nord del Brasile e dal Nord-Est."}
{"id": "6329332", "revid": "767487", "url": "https://it.wikipedia.org/wiki?curid=6329332", "title": "L'occhio della morte", "text": "L'occhio della morte (\"Destroyer\") \u00e8 un film statunitense del 1988 diretto da Robert Kirk."}
{"id": "6329343", "revid": "47767", "url": "https://it.wikipedia.org/wiki?curid=6329343", "title": "\u00d3ttar", "text": ""}
{"id": "6329344", "revid": "610351", "url": "https://it.wikipedia.org/wiki?curid=6329344", "title": "Prostituzione in Cile", "text": "Anche se la prostituzione adulta \u00e8 legale in Cile, i bordelli non lo sono. Diverse centinaia di donne sono state registrate come prostitute nel \"Servizio Sanitario Nazionale\". La polizia spesso si trova ad arrestare le prostitute (di solito a seguito di lamentele da parte dei residenti del quartiere) con l'accusa di \"reati contro la morale\", che potrebbero portare ad una multa di 50.000 pesos o cinque giorni di prigione. Procurare a terzi prostitute o operare come intermediari \u00e8 illegale e punibile dalla legge. Indurre un minore (sotto 18 anni) a fare sesso in cambio di denaro o altri favori risulta essere illegale. La punizione varia da tre a 20 anni di carcere e una multa pari a 520.000 pesos a seconda dell'et\u00e0 del minore. Una polizia specializzata contro i crimini sessuali \u00e8 stata specificamente incaricata di indagare e perseguire i casi di pedofilia e di pornografia infantile.\nLa maggior parte delle vittime di tratta di esseri umani sono donne e minori vittime del traffico interno atto allo sfruttamento sessuale. Le donne e le ragazze cilene risponderebbero alle offerte di lavoro false e, successivamente, verrebbero sottoposte alla prostituzione forzata. Le vittime sono trafficate dal paese in Argentina, Per\u00f9, Bolivia, Stati Uniti, Europa e Asia. Le donne straniere provenienti da Argentina, Bolivia, Per\u00f9, Colombia e Paraguay, oltre ai paesi asiatici come la Cina, vengono attirate in Cile con le offerte di lavoro fraudolente e successivamente costrette a prostituirsi.\nNel 2003 il governo cileno ha stimato che ci sono stati circa 3.700 i bambini coinvolti in qualche forma di sfruttamento sessuale minorile commerciale; nel 1999, l'UNICEF ha calcolato il numero di bambini che si prostituiscono a cifre molto pi\u00f9 alte, stimando che ci sono stati circa 10.000 bambini di et\u00e0 compresa tra i 6 e i 18 anni coinvolti nel mercato della prostituzione."}
{"id": "6329354", "revid": "1573940", "url": "https://it.wikipedia.org/wiki?curid=6329354", "title": "Villa Silvestrella", "text": "Villa Silvestrella, o semplicemente La Silvestrella, \u00e8 una residenza storica dell'Aquila.\nStoria.\nLa villa venne progettata ed eretta nei primi decenni del XX secolo, probabilmente intorno al 1915, per volere della famiglia Palitti.\nL'area in questione \u2014 una vasta zona verde tra le mura dell'Aquila ed l'asse decumanico di via Garibaldi \u2014 era in quel periodo sottoposta ad un intenso processo di rinnovamento urbanistico che porter\u00e0 all'apertura, nel 1933, della circonvallazione di viale Duca degli Abruzzi; alla scomparsa di alcuni antichi insediamenti religiosi, come la chiesa di San Benedetto di Arischia, si assiste ad una rapida urbanizzazione, a scopo residenziale, degli isolati.\nLa Silvestrella \u00e8 pressoch\u00e9 coeva della vicina Villa Masci (posta su viale Duca degli Abruzzi) e di poche altre abitazioni in stile liberty realizzate all'Aquila; a differenza degli altri, tuttavia, la villa mantiene un significativo rapporto con il boschetto circostante, estraniandosi in maniera marcata dall'impianto urbano della citt\u00e0 ed \u00e8 sottoposta a vincolo a partire dal 1939. La villa si \u00e8 conservata poi nei decenni successivi senza alcuna modifica della struttura originaria.\nL'edificio ha subito danneggiamenti dal terremoto dell'Aquila del 2009 in seguito al quale \u00e8 stato sottoposto ad un intervento di restauro e isolamento sismico che si \u00e8 concluso nel 2015.\nDescrizione.\nVilla Silvestrella \u00e8 un raro esempio di architettura eclettica, una corrente artistica che si mostra in tono minore in Abruzzo. Ai caratteri propriamente liberty, si affiancano motivi sette-ottocenteschi che rimandano all'architettura neorinascimentale \u2014 come, ad esempio, il portico \u2014 e soprattutto neogotica.\nL'edificio presenta una pianta articolata ed irregolare con il fronte posto verso la strada che rappresenta in realt\u00e0 il prospetto laterale e la facciata principale, volta verso nord, in direzione della cinta muraria, caratterizzata da un grazioso porticato a cinque arcate a tutto sesto. \nDi particolare interesse \u00e8 la ripida copertura che, insieme alle vetrate decorate con motivi \"Jugendstil\" e con l'innesto delle torrette, rimanda all'architettura neogotica d'inizio secolo; in questo ambito, appare evidente l'ispirazione della Villa Fallet di Le Corbusier (1905).\nCon il restauro successivo al terremoto del 2009, la villa \u00e8 stata dotata di una struttura di fondazione caratterizzata, alla base, dalla presenza di 25 isolatori elastometrici e 23 isolatori scorrevoli multidirezionali. Sono state inoltre riportate in auge le colorazioni originarie dell'edificio."}
{"id": "6329356", "revid": "88740", "url": "https://it.wikipedia.org/wiki?curid=6329356", "title": "Haase", "text": ""}
{"id": "6329357", "revid": "86850290", "url": "https://it.wikipedia.org/wiki?curid=6329357", "title": "Comum oppidum", "text": ""}
{"id": "6329362", "revid": "729019", "url": "https://it.wikipedia.org/wiki?curid=6329362", "title": "Battaglia di Efeso (seconda guerra siriaca)", "text": "La battaglia di Efeso fu una battaglia, combattuta durante la seconda guerra siriaca, tra la citt\u00e0 di Rodi, alleata dell'impero seleucide, e la flotta del regno tolemaico; la data della battaglia \u00e8 incerto, ma probabilmente fu nel 258 o nel 255 a.C. I rodi, comandati da Agatostrato sconfissero l'ammiraglio ateniese Cremonide, che era a capo della flotta del re egizio Tolomeo II."}
{"id": "6329367", "revid": "767487", "url": "https://it.wikipedia.org/wiki?curid=6329367", "title": "Souls of Mischief", "text": "I Souls of Mischief sono un gruppo musicale hip hop statunitense di Oakland, California, parte del collettivo Hieroglyphics. Fondato nel 1991, il gruppo \u00e8 composto da A-Plus, Opio, Phesto e Tajai.\nBiografia.\nTajai e A-Plus si conosco alle elementari grazie alla loro passione comune per l'hip hop. Nelle scuole medie Tajai incontra Phesto, successivamente, lo stesso Tajai introduce A-Plus e Phesto al rimanente membro dei Souls of Mischief, Opio, e il gruppo nasce alle superiori prima di firmare con la major Jive Records e registrare nel 1993 l'album di debutto, \"93 'til Infinity\", che diverr\u00e0 un classico del genere. Nel gennaio del 1998 la rivista specializzata \"The Source\" lo indica come uno dei migliori 100 album rap.\nIl gruppo \u00e8 parte del collettivo hip hop Hieroglyphics e ha preso parte ai tre album della crew: \"3rd Eye Vision\", \"Full Circle\" e \"The Kitchen\".\nIn seguito, i Souls of Mischief pubblicano anche gli album \"No Man's Land\" (1995), \"Focus\" (1998), \"Trilogy: Conflict, Climax, Resolution\" (2000), \"Montezuma's Revenge\" (2009) e \"There Is Only Now\" (2014), che non riescono a ottenere il medesimo successo dell'album d'esordio."}
{"id": "6329368", "revid": "144796", "url": "https://it.wikipedia.org/wiki?curid=6329368", "title": "Oasi di S\u012bwah", "text": ""}
{"id": "6329369", "revid": "380453", "url": "https://it.wikipedia.org/wiki?curid=6329369", "title": "Anorthosis VC", "text": ""}
{"id": "6329372", "revid": "404449", "url": "https://it.wikipedia.org/wiki?curid=6329372", "title": "Falaschi", "text": ""}
{"id": "6329375", "revid": "599013", "url": "https://it.wikipedia.org/wiki?curid=6329375", "title": "Ottar (nome)", "text": ", usato in norvegese, danese, svedese e faroese.\nOrigine e diffusione.\nContinua l'antico nome norreno \"\u00d3ttarr\", a sua volta da un nome proto-norreno ricostruito come \"*Ohtherr\"; \u00e8 composto da \"\u00f3tti\" (\"paura\", \"terrore\") e \"ar\" (\"esercito\", \"lancia\" o \"guerriero\"). \nIl nome \u00e8 stato usato occasionalmente nel periodo precedente la seconda guerra mondiale."}
{"id": "6329418", "revid": "767487", "url": "https://it.wikipedia.org/wiki?curid=6329418", "title": "Ultimi echi di guerra", "text": "Ultimi echi di guerra (\"Distant Thunder\") \u00e8 un film statunitense del 1988 diretto da Rick Rosenthal."}
{"id": "6329419", "revid": "767487", "url": "https://it.wikipedia.org/wiki?curid=6329419", "title": "Giacobbe ed Esa\u00f9", "text": "Giacobbe ed Esa\u00f9 \u00e8 un film italiano del 1963, appartenente al genere storico - religioso, diretto da Mario Landi. Nel cast figurano Fosco Giachetti (nel ruolo di Isacco), Edmund Hashim (Giacobbe), Ken Clark (Esa\u00f9 adulto), Massimo Serato (Ismaele), Elisa Cegani (Rebecca), Ennio Girolami (Esa\u00f9 giovane), Wandisa Guida (Giuditta), Rossana Mace (Rachele).\nTrama.\nGiacobbe ed Esa\u00f9, figli di Isacco, vivono in conflitto per ottenere la successione del padre. Giacobbe, pi\u00f9 furbo, riesce ad avere la meglio sul forte Esa\u00f9, ma quando questi decide di vendicarsi Giacobbe \u00e8 costretto alla fuga. Lo scontro finale segner\u00e0 la riconciliazione tra i due fratelli."}
{"id": "6329430", "revid": "767487", "url": "https://it.wikipedia.org/wiki?curid=6329430", "title": "Ernesto salva il Natale", "text": "Ernesto salva il Natale (\"Ernest Saves Christmas\") \u00e8 un film commedia statunitense del 1988, diretto da John R. Cherry III."}
{"id": "6329455", "revid": "124123", "url": "https://it.wikipedia.org/wiki?curid=6329455", "title": "\u00de\u00f3rr\u00ed\u00f0r \u00de\u00f3rkilsd\u00f3ttir", "text": "Biografia.\nTuri\u00f0 era figlia di \u00de\u00f3rkell Barfrost e di Ragnhild \u00deoralfsd\u00f3ttir. Intorno al 986 spos\u00f2 il missionario faroese Sigmundr Brestisson, colui che introdusse il Cristianesimo nelle isole F\u00e6r \u00d8er per ordine di re Olaf I Tryggvasson, durante la sua terza visita in Norvegia.\nSecondo la F\u00e6reyinga saga (Saga dei faroesi) il matrimonio ebbe luogo presso la fattoria di Haakon Jarl, vicino Trondheim, e dur\u00f2 per sette giorni. Turi\u00f0 pare che gli avesse gi\u00e0 dato una figlia, \u00de\u00f3ra. Quello stesso autunno, la coppia e la loro figlia si trasferirono nelle F\u00e6r \u00d8er (precisamente a Sk\u00favoy), dove Turi\u00f0 visse per il resto della sua vita. Turi\u00f0 e Sigmundr ebbero altri quattro figli, \u00de\u00f3r\u00e1lfr, Steingr\u00edmr, Brandr e Heri Sigmundsson, che vissero tutti nella fattoria di Sk\u00favoy. "}
{"id": "6329456", "revid": "1543377", "url": "https://it.wikipedia.org/wiki?curid=6329456", "title": "Sabato notte si spara", "text": "Sabato notte si spara (titolo originale \"Shotgun Saturday Night\") \u00e8 un romanzo poliziesco del 1987 dello scrittore statunitense Bill Crider, secondo della serie dedicata alle indagini dello sceriffo texano Dan Rhodes.\nTrama.\nAlla prigione-stazione di polizia della Blacklin County, lo sceriffo Dan Rhodes riceve la visita inaspettata di Bert Ramsey che reca con s\u00e9 un macabro reperto: un braccio perfettamente amputato, avvolto nel cellophane. Bert racconta di avere anche un altro braccio in auto oltre ad una coppia di gambe spaiate: tutto questo materiale era contenuto in alcune scatole lasciate fra le erbacce nei campi della tenuta degli Adams, dove Ramsey stava lavorando.\nPer fortuna di Rhodes, gli arti amputati non sembrano la prova della presenza di un serial killer in azione nella Blacklin County. Le altre incombenze dello sceriffo sono meno sanguinose: una mandria di mucche in libert\u00e0 davanti ad una chiesa, i \"problemi di vista\" della novantenne signora Thurman, che chiede aiuto allo sceriffo ogni volta che si fulmina una lampadina. L'altro \"problema\" di Rhodes riguarda la sua vita personale: che cosa deve fare con Ivy Daniel, deve chiedere alla donna di sposarlo?\nLe cose cambiano il sabato sera seguente, quando Bert Ramsey viene ucciso in casa sua con una fucilata. Il delitto \u00e8 stato scoperto la domenica mattina dalla signora Ramsey, passata a trovare il figlio prima di andare in chiesa. Controllando l'abitazione di Ramsey, lo sceriffo trova numerosi oggetti di valore, e una discreta somma di denaro nascosta, dettagli poco compatibili col tenore di vita di una persona dedita ai lavori saltuari. Un tatuaggio sul corpo di Bert rivela che l'uomo era stato membro della gang di motociclisti chiamata \"Los Muertos\"."}
{"id": "6329460", "revid": "344503", "url": "https://it.wikipedia.org/wiki?curid=6329460", "title": "Julien Leclercq (regista)", "text": ""}
{"id": "6329461", "revid": "550776", "url": "https://it.wikipedia.org/wiki?curid=6329461", "title": "Orcamo", "text": "Orcamo (Orchamus) \u00e8 un personaggio presente nel IV Libro de \"Le metamorfosi\" del poeta latino Publio Ovidio Nasone. \u00c8, nella narrazione di Ovidio, un re achemenide, settimo discendente di Belo e padre di Leucotoe.\nLa vicenda narrata da Ovidio si avvia con gli amori adulteri tra Venere (Afrodite), la dea compagna di Vulcano (Efesto) questo figlio di Giunone (Hera), e Marte (Ares), il virile dio della guerra. \nSol (Helios), il dio Sole che tutto vede, scorge il divino adulterio e lo denuncia al figlio di Giunone, il legittimo consorte di Venere il quale, maestro e divino artigiano di ingegno, predispone una rete di lacci per incatenare sul letto i due amanti esibendoli in questo modo all'intero consesso degli d\u00e8i e quindi al pubblico ludibrio.\nVenere infuriata intende vendicarsi di Sol e, in qualit\u00e0 di divina potenza dell'Amore, lo induce ad appassionarsi perdutamente di Leucotoe, la bellissima vergine figlia di Orcamo e di Eurinome. \nSol, perdutamente innamorato della figlia di Orcamo e di Eurinome, prende le forme di quest'ultima e si introduce nel talamo di Leucotoe invitando le ancelle ad allontanarsi e quindi, mostrando il suo divino splendore, induce Leucotoe a subire violenza senza protestare. \nLa ninfa Clizia, gi\u00e0 perdutamente innamorata di Sol, osserva gelosa la vicenda e denuncia al padre Orcomeno la figlia Leucotoe, il quale, per punirla, si decide a seppellirla viva nonostante ella protestasse la subita violenza. "}
{"id": "6329464", "revid": "1345932", "url": "https://it.wikipedia.org/wiki?curid=6329464", "title": "Costa di Wilkins", "text": "La costa di Wilkins (centrata alle coordinate ) \u00e8 una porzione della costa della Terra di Palmer, in Antartide. In particolare, la costa di Wilkins si estende nella parte orientale della Penisola Antartica, tra capo Agassiz (), a nordovest, e capo Boggs (), a sudest, e confina a nord con la costa di Bowman (e quindi con la Terra di Graham) e a sud con la costa di Black. La costa \u00e8 separata dalla costa di Falli\u00e8res e dalla costa di Rymill, sul lato occidentale della penisola Antartica, per mezzo delle Antartande.&lt;br&gt;Davanti ad essa si estende la parte meridionale della piattaforma di ghiaccio Larsen.\nStoria.\nLa costa di Wilkins \u00e8 stata cos\u00ec battezzata dal Comitato consultivo dei nomi antartici in onore di Sir Hubert Wilkins che, il 20 dicembre 1928, durante un pionieristico volo di esplorazione dell'Antartide, si diresse verso sud partendo dall'isola Deception, nelle isole Shetland Meridionali, e, costeggiando la parte orientale della penisola Antartico, arriv\u00f2 fino all'isola di Hearst, proprio davanti alla costa di Wilkins."}
{"id": "6329504", "revid": "380453", "url": "https://it.wikipedia.org/wiki?curid=6329504", "title": "Nea Salamis Famagusta VC", "text": ""}
{"id": "6329508", "revid": "1345932", "url": "https://it.wikipedia.org/wiki?curid=6329508", "title": "Costa di Black", "text": "La costa di Black \u00e8 una porzione della costa della Terra di Palmer, in Antartide. In particolare, la costa di Black si estende nella parte orientale della penisola Antartica, tra Capo Boggs (), a nordovest, e Capo Mackintosh (), a sudest, confinando a nord con la costa di Wilkins e a sud con la costa di Lassiter. La costa \u00e8 separata dalla costa di Rymill, sul lato occidentale della penisola Antartica, per mezzo delle Antartande.\nStoria.\nLa costa di Black \u00e8 stata scoperta e fotografata per la prima volta il 30 dicembre 1940, durante un volo di esplorazione effettuato da membri di stanza alla base Est del Programma Antartico degli Stati Uniti d'America. Durante il volo essi arrivarono fino ai 74\u00b0S, raggiungendo l'insenatura di Wright ma nelle fotografie si possono identificare formazioni della costa ancora pi\u00f9 meridionali, come le penisola di Bowman.&lt;br&gt;\nLa costa \u00e8 stata battezzata con il suo attuale nome in onore di Richard B. Black, capitano (e in seguito ammiraglio) della marina militare statunitense e ufficiale comandante della Base East, che comand\u00f2 il suddetto volo del 30 dicembre."}
{"id": "6329509", "revid": "767487", "url": "https://it.wikipedia.org/wiki?curid=6329509", "title": "In nome di mia figlia", "text": "In nome di mia figlia (\"Au nom de ma fille\") \u00e8 un film del 2016 diretto da Vincent Garenq e scritto da lui stesso insieme con Julien Rappeneau. La pellicola \u00e8 tratta da una storia vera riguardante il caso Dieter Krombach.\nTrama.\nLa vicenda inizia nel 1982 quando Kalinka, la figlia quattordicenne del commercialista Andr\u00e9 Bamberski, muore in circostanze misteriose mentre \u00e8 in vacanza in Germania con la madre e il patrigno, il dottor Dieter Krombach. Dopo aver letto il referto dell'autopsia ed avere scoperto negligenze ed omissioni importanti nella sua esecuzione, Andr\u00e9 comincia a coltivare il sospetto che la morte di Kalinka non sia stata un semplice incidente. Dopo essere infatti venuto a conoscenza delle strane cure mediche a cui il dottor Krombach aveva sottoposto la ragazza il giorno prima della morte, si convince che la responsabilit\u00e0 della morte \u00e8 da imputare al patrigno, arrivando a intentare un processo con l'accusa di omicidio. Non riuscendo per\u00f2 a farlo incriminare in Germania, Andr\u00e9 cerca di far aprire un procedimento giudiziario in Francia, a seguito del quale ottiene una condanna a quindici anni di reclusione e in seguito un mandato di cattura internazionale. Bamberski dedicher\u00e0 il resto della vita nella ricerca di giustizia per sua figlia, arrivando a servirsi della stampa per far eco alle vicende di incompetenza giudiziaria di cui \u00e8 stato oggetto il suo caso ed a commettere egli stesso vari reati al fine di assicurare alla giustizia l'assassino di sua figlia. Krombach verr\u00e0 finalmente arrestato solamente quasi trent'anni dopo l'omicidio della figlia di Andr\u00e9."}
{"id": "6329512", "revid": "993957", "url": "https://it.wikipedia.org/wiki?curid=6329512", "title": "Turi\u00f0 Torkilsd\u00f3ttir", "text": ""}
{"id": "6329514", "revid": "1543377", "url": "https://it.wikipedia.org/wiki?curid=6329514", "title": "Hassan Ridgeway", "text": "Carriera universitaria.\nRidgeway frequent\u00f2 l'Universit\u00e0 del Texas ad Austin e gioc\u00f2 per i Texas Longhorns dal 2012 al 2015. In quattro stagioni disput\u00f2 36 partite (18 da titolare), totalizz\u00f2 92 tackle combinati (58 singoli), 9,5 sack, due fumble recuperati (uno ritornato per touchdown) e un passaggio deviato.\nCarriera professionistica.\nIndianapolis Colts.\nRidgeway fu scelto nel corso del quarto giro (116\u00ba assoluto) nel Draft NFL 2016 dagli Indianapolis Colts. Debutt\u00f2 come professionista nel primo turno contro i Detroit Lions, mettendo a segno un tackle. Nella sua stagione da rookie disput\u00f2 tutte le 16 partite, 5 delle quali come titolare, con 21 tackle e 1,5 sack. Nella stagione 2017, Ridgeway disput\u00f2 tredici partite (una da titolare) e totalizz\u00f2 14 placcaggi combinati (5 singoli), 3 sack e una safety.\nNella stagione 2018 disput\u00f2 solamente cinque partite, mettendo a segno sei placcaggi totali (cinque solitari e uno assistito).\nPhiladelphia Eagles.\nNel 2019 Ridgeway fu scambiato con i Philadelphia Eagles."}
{"id": "6329517", "revid": "8660", "url": "https://it.wikipedia.org/wiki?curid=6329517", "title": "Antonio Morrison", "text": "Biografia.\nIndianapolis Colts.\nAl college, Ridgeway gioc\u00f2 a football con i Florida Gators dal 2012 al 2015. Fu scelto nel corso del quarto giro (125\u00ba assoluto) nel Draft NFL 2016 dai Indianapolis Colts. Debutt\u00f2 come professionista nel primo turno contro i Detroit Lions, mettendo a segno un tackle. Nella sua stagione da rookie disput\u00f2 tutte le 16 partite, 4 delle quali come titolare, con 52 tackle."}
{"id": "6329521", "revid": "767487", "url": "https://it.wikipedia.org/wiki?curid=6329521", "title": "Costa di Lassiter", "text": "La costa di Lassiter (centrata alle coordinate ) \u00e8 una porzione della costa della Terra di Palmer, in Antartide. In particolare, la costa di Lassiter si estende nella parte orientale della penisola Antartica, tra Capo Mackintosh (), a nordest, e Capo Adams (), a sudovest, confinando a nord con la costa di Black e a sud con la costa di Orville. La costa \u00e8 separata dalla costa di English, sul lato occidentale della penisola Antartica, per mezzo delle Antartande.\nStoria.\nLa parte pi\u00f9 settentrionale della costa di Lassiter \u00e8 stata scoperta e fotografata per la prima volta nel 1940, durante un volo di esplorazione effettuato da membri del Programma Antartico degli Stati Uniti d'America. La mappatura dell'intera estensione della costa la si ebbe invece nel 1947 grazie a fotografie aeree scattate da membri della spedizione antartica di ricerca Ronne (RARE), comandata da Finn R\u00f8nne, e all'opera di cartografi del Falkland Islands Dependencies Survey.\nLa costa \u00e8 stata battezzata con il suo attuale nome dal Comitato consultivo dei nomi antartici in onore di James W. Lassiter, capitano dell'aeronautica statunitense, che partecip\u00f2 come pilota comandante alla RARE e che fu a capo non solo del volo che port\u00f2 al completamento della scoperta della costa di Lassiter, ma anche del volo a sudest di capo Adams che port\u00f2 al primo avvistamento e alle prime fotografie del fronte marino della piattaforma di ghiaccio Filchner-Ronne."}
{"id": "6329525", "revid": "599013", "url": "https://it.wikipedia.org/wiki?curid=6329525", "title": "Renato Marga\u00e7a", "text": "Caratteristiche tecniche.\nMediano di centrocampo, in grado di agire da terzino sinistro.\nCarriera.\nNazionale.\nIl 17 marzo 2017 - una volta ottenuta la cittadinanza cipriota - viene convocato in nazionale dal CT Christak\u012bs Christoforou in vista degli impegni contro Kazakistan ed Estonia. Esordisce quindi in nazionale il 22 marzo contro il Kazakistan, subentrando al 57' al posto di Vincent Laban.\nStatistiche.\nPresenze e reti nei club.\n\"Statistiche aggiornate al 30 giugno 2020.\""}
{"id": "6329531", "revid": "533647", "url": "https://it.wikipedia.org/wiki?curid=6329531", "title": "Vittorio Francesco Viola", "text": "Biografia.\n\u00c8 nato a Biella, citt\u00e0 capoluogo di provincia e sede vescovile, il 4 ottobre 1965.\nFormazione e ministero sacerdotale.\nDopo la maturit\u00e0 scientifica, \u00e8 entrato nell'Ordine dei frati minori; ha compiuto gli studi presso l'Istituto Teologico di Assisi e in seguito presso il Pontificio istituto liturgico Sant'Anselmo a Roma, dove ha ottenuto la licenza in liturgia; presso lo stesso ateneo nel 2000 ha conseguito il dottorato in sacra liturgia.\nIl 14 settembre 1991 ha emesso i voti solenni nell'Ordine dei frati minori a Santa Maria degli Angeli; \u00e8 stato ordinato diacono il 4 luglio 1992 e presbitero il 3 luglio 1993 dal vescovo Luca Brandolini, ausiliare di Roma.\nDopo l'ordinazione, nell'Ordine dei frati minori \u00e8 stato definitore della provincia serafica umbra dal 1999 al 2002, dal 2003 al 2005 e infine dal 2011 al 2014. A livello diocesano \u00e8 stato responsabile dell'ufficio liturgico della Regione ecclesiastica Umbria dal 1997 al 2014, dell'ufficio diocesano di Assisi per l'educazione, la scuola e l'universit\u00e0 dal 2006 al 2008 e poi della Caritas diocesana di Assisi-Nocera Umbra-Gualdo Tadino dal 2008 al 2014.\nOltre ad essere stato docente di liturgia presso il Pontificio istituto liturgico Sant'Anselmo a Roma, l'Istituto Teologico di Assisi e l'Istituto di scienze religiose sempre di Assisi, \u00e8 stato membro consultore dell'Ufficio liturgico nazionale.\nMinistero episcopale.\nIl 15 ottobre 2014 papa Francesco lo ha nominato vescovo di Tortona; \u00e8 succeduto a Martino Canessa, dimessosi per raggiunti limiti di et\u00e0. Il 7 dicembre successivo ha ricevuto l'ordinazione episcopale, nella basilica di Santa Maria degli Angeli ad Assisi, dall'arcivescovo Domenico Sorrentino, vescovo di Assisi-Nocera Umbra-Gualdo Tadino, coconsacranti il cardinale Gualtiero Bassetti, arcivescovo metropolita di Perugia-Citt\u00e0 della Pieve, e il suo predecessore Martino Canessa. Il 14 dicembre ha preso possesso della diocesi, nella cattedrale di Tortona.\nDal momento della sua nomina episcopale al 1\u00ba ottobre 2015, giorno della nomina di Luigi Renna a vescovo di Cerignola-Ascoli Satriano, \u00e8 stato l'ordinario diocesano italiano pi\u00f9 giovane.\nIn seno alla Conferenza Episcopale Italiana \u00e8 stato membro della commissione episcopale per la liturgia.\nIl 27 maggio 2021 papa Francesco lo ha nominato segretario della Congregazione per il culto divino e la disciplina dei sacramenti, elevandolo alla dignit\u00e0 di arcivescovo; \u00e8 succeduto ad Arthur Roche, nominato prefetto del medesimo dicastero. \u00c8 rimasto amministratore apostolico di Tortona fino all'ingresso del suo successore Guido Marini, avvenuto il 7 novembre seguente.\nGenealogia episcopale.\nLa genealogia episcopale \u00e8:"}
{"id": "6329532", "revid": "767487", "url": "https://it.wikipedia.org/wiki?curid=6329532", "title": "Costa di English", "text": "La costa di English, precedentemente chiamata \"costa di Robert English\" (centrata alle coordinate ) \u00e8 una porzione della costa della Terra di Palmer, in Antartide. In particolare, la costa English si estende nella parte occidentale della penisola Antartica, tra i nunatak di Buttress (), a nordest, e la penisola di Rydberg (), a sudovest, confinando a nord con la costa di Rymill e a sudovest con la costa di Bryan. La costa \u00e8 separata dalla costa di Lassiter, sul lato orientale della penisola Antartica, per mezzo delle Antartande.&lt;br&gt; Davanti alla costa \u00e8 presente la piattaforma di ghiaccio Giorgio VI che, ricoprendo il canale di Giorgio VI, racchiude al suo interno diverse piccole isole e che la separa dall'isola di Alessandro I.\nStoria.\nLa costa di English fu scoperta ed esplorata nel 1940 da Finn R\u00f8nne e Carl R. Eklund e battezzata in onore del capitano Robert A.J. English della marina militare statunitense, segretario esecutivo del Programma Antartico degli Stati Uniti d'America dal 1939 al 1941 che aveva anche preso parte alla seconda spedizione antartica Byrd nel 1933-35."}
{"id": "6329540", "revid": "729019", "url": "https://it.wikipedia.org/wiki?curid=6329540", "title": "Battaglia di Cos", "text": "La battaglia di Cos fu una battaglia combattuta tra la flotta macedone e la flotta del regno tolemaico.\nAntigono II Gonata guid\u00f2 le sue forze verso la vittoria, presumibilmente contro Patroclo, ammiraglio di Tolomeo II Filadelfo. \u00c8 stato ampiamente ipotizzato che la battaglia avesse gravemente danneggiato il controllo tolemaico del mar Egeo, ma questo fatto \u00e8 stato contestato. Dopo la battaglia, Antigono dedic\u00f2 la sua nave ammiraglia ad Apollo.\nLa data della battaglia \u00e8 incerta, ma probabilmente fu nel periodo tra il 262 e il 256 a.C. Hammond la colloca pi\u00f9 tardi, nel 255 a.C., ma ultimamente ha ottenuto pi\u00f9 consenso il 261 a.C."}
{"id": "6329547", "revid": "124751077", "url": "https://it.wikipedia.org/wiki?curid=6329547", "title": "Cultura LGBT in Spagna", "text": "La cultura LGBT in Spagna ha cominciato a svilupparsi soprattutto dopo la fine della Spagna franchista, ovvero la dittatura instaurata da Francisco Franco a partire dal 1939. Con l'avvento del XXI secolo la Spagna \u00e8 stata riconosciuta come uno dei paesi pi\u00f9 liberali e culturalmente Gay friendly del mondo e la cultura LGBT ha iniziato ad assumere un ruolo significativo nella letteratura, nella musica, nel cinema e nelle altre forme di intrattenimento.\nLetteratura.\nAll'inizio del XX secolo autori spagnoli come Jacinto Benavente, Pedro de R\u00e9pide Gallegos e Antonio de Hoyos y Vinent dovevano ancora scegliere tra l'ignorare il tema dell'omosessualit\u00e0 o il rappresentarlo negativamente. Gli unici autori che pubblicavano letteratura con contenuti LGBT erano allora stranieri: Augusto d'Halmar dal Cile pubblic\u00f2 \"Pasi\u00f3n y muerte del Cura Deusto\", Alfonso Hern\u00e1ndez Cat\u00e1 da Cuba diede alle stampe \"El \u00e1ngel de Sodoma\" e Alberto Nin Fr\u00edas dall'Uruguay fece pubblicare \"La novela del Renacimiento\". Altri titoli del periodo sono la \"Fuente envenenada\", \"Marcos, amador de la belleza\", \"Alexis o el significado del temperamento Urano\" e, nel 1933, \"Homosexualismo creador\", il primo saggio che rappresenta l'omosessualit\u00e0 in una luce positiva.\nAltri, come gli autori della Generazione del '27 si rifugiarono nella poesia. I poeti gay e bisessuali di questo movimento letterario sono stati tra i pi\u00f9 influenti della letteratura spagnola: Federico Garc\u00eda Lorca con i suoi \"Sonetti dell'amore oscuro\", Emilio Prados, Luis Cernuda, Vicente Aleixandre e Manuel Altolaguirre. Questi poeti sono stati fortemente influenzati dai grandi autori gay del resto d'Europa, come Oscar Wilde, Andr\u00e9 Gide, soprattutto con il suo saggio \"Corydon\" e Marcel Proust. A quel tempo Emilio Garc\u00eda G\u00f3mez ha pubblicato anche i suoi \"arabigoandaluces Poemas\", i quali comprendevano i poeti pederastici di al-Andalus.\nCirca verso la met\u00e0 degli anni 1930 c'\u00e8 stata una lieve liberalizzazione che \u00e8 stata pero poi subito troncata dalla guerra civile spagnola. Dopo la guerra civile, con Lorca assassinato e la maggior parte dei poeti gay e bisessuali in esilio, la cultura gay si ritir\u00f2 di nuovo verso la poesia criptica di Vicente Aleixandre, che non ha mai ammesso pubblicamente la sua omosessualit\u00e0. Altri poeti gay di questo periodo sono Francisco Brines, Leopoldo Mar\u00eda Panero, Juan Gil-Albert e Jaime Gil de Biedma e, a Cordova, Vicente N\u00fa\u00f1ez, Pablo Garc\u00eda Baena e Juan Bernier Luque, appartenente quest'ultimo al gruppo \"C\u00e1ntico\".\nTra gli autori che compaiono dopo la transizione spagnola che sono pi\u00f9 degni di nota ricordiamo Juan Goytisolo, il pi\u00f9 influente al di fuori della Spagna, Luis Antonio de Villena, forse tra gli intellettuali omosessuali pi\u00f9 impegnati negli studi gay, Antonio Gala e Terenci Moix, i quali furono tra i pi\u00f9 conosciuti scrittori gay grazie alle loro apparizioni in TV. Altri scrittori gay noti sono \u00c1lvaro Pombo, Vicente Molina Foix, Antonio Roig, Biel Mesquida Amengual, Leopoldo Alas M\u00ednguez, Vicente Garc\u00eda Cervera, Carlos Sanrune con \"El gladiador de Chueca\", il catalano Jaume Cela, Eduardo Mendicutti, il drammaturgo Luis Fern\u00e1ndez Ardav\u00edn, V\u00edctor Monserrat, Alberto Card\u00edn, Mariano Garc\u00eda Torres, Agust\u00edn G\u00f3mez Arcos , \u00d3scar Esquivias, Luisg\u00e9 Mart\u00edn con \"El amor del rev\u00e9s\" e I\u00f1aki Echarte.\nNessuna autrice lesbica in Spagna ha riconosciuto pubblicamente la propria omosessualit\u00e0 fino al 1990. Gloria Fuertes non ha mai voluto esprimere in pubblico il suo orientamento sessuale. La prima autrice di narrativa lesbica che \u00e8 apertamente gay \u00e8 stata Andrea Luca. Altri autori che hanno trattato l'amore tra donne nei loro libri includono Ana Mar\u00eda Moix, Ana Rossetti, Esther Tusquets, Carmen Riera Guilera, Elena Fort\u00fan, Isabel Franc e Luc\u00eda Etxebarr\u00eda, nel suo romanzo \"Beatriz y los cuerpos Celestes\", Premio Nadal 1998.\nDal punto di vista editoriale ci sono due case editrici specializzate in temi LGBT: \"Egales\" (fondata nel 1995) e \"Odisea editoriale\" (fondata nel 1999). Alla prima \u00e8 stata assegnata il premio Terenci Moix per la narrativa gay e lesbica del 2005; alla seconda il \"Premio Odisea\" per i libri gay e lesbiche in spagnolo nel 1999.\nCinema.\nGli inizi della rappresentazione dell'omosessualit\u00e0 nel cinema spagnolo sono stati difficili a causa della forte censura presente sotto Franco. Il primo film che mostra svariate tipologie di omosessualit\u00e0, con molta discrezione, era \"Diferente\", un musical del 1961, diretto da Luis Mar\u00eda Delgado. Fino al 1977 gli omosessuali sono apparsi a tutti in maniera ridicola come i classici \"froci divertenti affetti da effeminatezza\".\nDurante la transizione spagnola ci sono stati i primi film in cui \u00e8 apparsa l'omosessualit\u00e0 ritratta non in modo negativo. Esempi sono \"La Muerte de Mikel\" (1983) di Imanol Uribe e \"Oca\u00f1a, retrat intermitent\" (1977) di Ventura Pons. In questi film gli autori sperimentano diverse visioni del gay: il travestito in \"Un hombre Llamado Flor de Oto\u00f1o\" (1978), il gay virile e attraente, per la prima volta in \"Los Placeres ocultos\" (1976) di Eloy de la Iglesia, la \"regina\" drag queen di \"Gay Club\" (1980), ecc. L'omosessualit\u00e0 diventa cos\u00ec il centro della trama e gli omosessuali sono mostrati come vulnerabili, in tumulto interiore e in conflitto con la societ\u00e0.\nA partire dal 1985 l'omosessualit\u00e0 perde il primato sulla trama, a dispetto del fatto di essere ancora fondamentale. Questa tendenza inizia con \"La legge del desiderio\" (1987) di Pedro Almod\u00f3var e continua con film come \"Tras el cristal\" (1986) di Agust\u00ed Villaronga, \"Las Cosas del querer\" (1989) e \"Las Cosas del querer 2\" (1995) di Jaime Ch\u00e1varri.\nFilm di successo recenti includono \"Perdona bonita, pero Lucas mi quer\u00eda a mi\" (1997), \"Seconda pelle\" (1999), Km. 0 (2000); una co-produzione ha girato in Argentina \"Plata quemada\" (2000), \"Los novios b\u00falgaros\" (2003) e \"Cachorro\" (2004).\nTra le pi\u00f9 conosciute persone LGBT di Spagna senza dubbio c'\u00e8 Pedro Almod\u00f3var. Il direttore della Mancia ha \u00e8 spesso intrecciato tematiche LGBT nelle sue trame e i suoi film lo hanno trasformato nel pi\u00f9 noto regista di film spagnolo fuori della Spagna. A parte Almod\u00f3var, Ventura Pons e Eloy de la Iglesia sono i due registi che hanno lavorato su pi\u00f9 temi LGBT nei loro film. Nel settembre 2004 il regista Alejandro Amen\u00e1bar ha annunciato pubblicamente la sua omosessualit\u00e0.\nNon ci sono stati molti film spagnoli con una chiara trama lesbica. Il pi\u00f9 rinomato pu\u00f2 essere la commedia \"A mia madre piacciono le donne\" (2002) e il dramma romantico \"Habitaci\u00f3n en Roma\" (2010).\nI pi\u00f9-importanti festival cinematografici LGBT sono \"LesGayCineMad\" a Madrid e il \"Festival International di cinema gai i l\u00e8sbic de Barcelona\" (FICGLB). Ci sono anche molti altri festival e spettacoli pi\u00f9 piccoli, tra cui: il \"Festival del Mar\" nelle isole Baleari, il \"Festival del Sol\" nelle isole Canarie, \"Zinegoak\" a Bilbao, \"LesGaiFestiVal\" a Valencia e \"Zinentiendo\" a Saragozza.\nMusica.\nDurante la dittatura di Franco raramente \u00e8 stato fatto qualche riferimento, da parte dei musicisti, all'omosessualit\u00e0 nelle loro canzoni o in discorsi pubblici. Un'eccezione \u00e8 stata il cantante di copla andalusa Miguel de Molina, apertamente omosessuale e contrario al franchismo; ha dovuto fuggire in esilio in Argentina dopo essere stato brutalmente torturato ed aver visto i suoi spettacoli vietati. Un'altra eccezione \u00e8 stato \"Bambino\" (Miguel Vargas Jim\u00e9nez), la cui omosessualit\u00e0 era conosciuta nei circoli di flamenco. Alcune canzoni da Raphael, come \"Qu\u00e9 sabe nadie\" o \"Digan lo que digan\", sono stati frequentemente interpretati in una luce gay.\nNel 1974 la band folk rock C\u00e1novas, Rodrigo, Adolfo y Guzm\u00e1n ha osato parlare di una relazione lesbica nella canzone \"Maria y Amaranta\"; a sorpresa il brano non \u00e8 stato colpito dalla censura. Durante la transizione, il duo Vainica Doble ha cantato di un uomo gai in lotta contro i pregiudizi della sua famiglia nella canzone \"El rey de la casa\".\nIl cantautore V\u00edctor Manuel ha incluso in molti dei suoi soggetti canzoni a tema LGBT. Nel 1980 ha pubblicato \"Qui\u00e9n puso m\u00e1s\", una vera storia d'amore tra due uomini la quale termina dopo 30 anni di convivenza. Pi\u00f9 tardi ha parlato della transessualit\u00e0 nella sua canzone \"Como los monos de Gibraltar\" e dell'omosessualit\u00e0 femminile in \"Laura ya no vive aqu\u00ed\".\nNon vi fu vera movida madrile\u00f1a fino a quando l'omosessualit\u00e0 non divenne visibile nella musica spagnola. Pedro Almod\u00f3var e Fabio McNamara si vestivano di solito in abiti femminili durante i loro concerti in duo, cantando una variet\u00e0 di testi provocatori. Tino Casal non ha mai nascosto la sua omosessualit\u00e0 ed \u00e8 diventato un'icona gay per molti nel corso del tempo. Tuttavia, sar\u00e0 il trio Alaska, Nacho Canut e Carlos Berlanga che, nei loro diversi progetti, da \"Kaka de Luxe\" a Fangoria, verranno individuati fin dall'inizio con la comunit\u00e0 LGBT a causa dei loro costanti riferimenti all'omosessualit\u00e0 nei propri testi e nei loro concerti. Durante il periodo di Fangoria hanno registrato la canzone \"A quien le importa\" che \u00e8 diventata l'inno gay in Spagna. Anche dopo il periodo della \"Movida\" alcuni dei loro artisti hanno continuato a fare musica con tematiche omosessuali, come Fabio McNamara e Carlos Berlanga in canzoni come \"Vacaciones\", o Luis Migu\u00e9lez, ex-chitarrista dei Fangoria ed ora parte di Glamour to Kill.\nAlla fine degli anni 1980 ha fatto scalpore la band pop Mecano con la canzone \"Mujer contra mujer\", che difendeva l'amore di due donne. Ci sono state anche le versioni francese (\"Une femme avec une femme\") e italiana (\"Per lei contro di lei\"). La canzone \u00e8 stata un grande successo in Francia nel 1990, raggiungendo il primo posto in classifica e rimanendovi per sette settimane. La canzone \u00e8 stata un successo anche in America latina ed \u00e8 uno dei pi\u00f9 ricordati del gruppo. In seguito hanno composto la canzone \"Stereosexual\" che parlava di bisessualit\u00e0. Nel 1988 i Tam Tam Go! nel loro album in spagnolo inclusero la canzone \"Manuel Raquel\", l'unico singolo in lingua spagnola presente nell'LP, che \u00e8 la storia raccontata da un transessuale. Tino Casal ha incluso nel suo album del 1989 \"Histeria\" la canzone molto esplicita \"Que digan misa\".\nAgli inizi degli anni 1990 i nuovi cantautori hanno parlato esplicitamente del soggetto, specialmente Inma Serrano, Javier \u00c1lvarez e Andr\u00e9s Lewin, ma anche Pedro Guerra nella sua canzone \"Otra forma de sentir\" o Tontxu (Juan Antonio Ipi\u00f1a) con \"Entiendes\". Altri artisti con gli stili pi\u00f9 diversi hanno anch'essi utilizzato il tema, come \"El cielo no entiende\" da parte del gruppo OBK, \"Entender el amor\" di M\u00f3nica Naranjo, \"El d\u00eda de a\u00f1o nuevo\" da parte della band Amaral, \"Eva y Maria\" dei Materia Prima, come \"Sacrif\u00edcate\" da parte del duo Amistades Peligrosas, \"La revoluci\u00f3n sexual\" da parte de La Casa Azul, \"\u00c1ngeles\" di Merche, \"Como una flor\" di Mal\u00fa, \"Da igual\" dei Taxi, \"El que quiera entender, que entienda\" di M\u00e4go de Oz, solo per citare alcuni esempi.\nAnche l'Indie pop e l'Indie rock hanno trattato da diversi punti di vista l'omosessualit\u00e0, come la band Ellos nella canzone \"Diferentes\", o L-Kan in \"Gayhetera\". Il duo Astrud \u00e8 stato legato alla cultura gay, essendo un'icona per una determinata area di pubblico omosessuale. Il gruppo di subcultura leather Gore Gore Gays ha spaziato con i temi provenienti dal movimento LGBT con canzoni che trattano argomenti che arrivano fino all'inneggiare esplicitamente al sesso. All'interno dell'universo indie pop molte altre band hanno prodotto canzoni quasi esclusivamente per un pubblico gay, soprattutto gay friendly o con una chiara connotazione e contenuti gay (Nancys Rubias, Lorena C, Spunky, La Terremoto de Alcorc\u00f3n, Putilatex, Putirecords, Borrachas provincianas, Vanity Bears, Model\u00e9 Fatale, Dos Hombres Solos, Postura 69 ecc). Anche alcune drag queen hanno una carriera di successo nella musica, come La Prohibida o Nacha la Macha.\nTelevisione.\nFino agli anni '70 il tema omosessuale nella televisione spagnola era totalmente assente, non ne ha mai semplicemente mostrato i personaggi nella fiction o nei programmi televisivi in generale e naturalmente tutti coloro che vi lavoravano non erano riconosciuti pubblicamente. Iniziata la transizione spagnola cominciarono timidamente i primi progressi in termini di visibilit\u00e0, nonostante le difficolt\u00e0 incontrate con la censura.\nA titolo di esempio il programma di dibattito \"La Clave\" aveva annunciato la trasmissione di un programma sul tema da mandare in onda l'8 aprile 1978, che \u00e8 stato per\u00f2 censurato e non pot\u00e9 quindi esser visto. La questione non poteva essere affrontata fino al 1983 in quella stessa sede. Un altro importante traguardo per le norme morali del tempo fu un reportage sul giorno internazionale dell'orgoglio gay emesso nello spazio \"Informe semanal\" trasmesso nel 1981.\nNel campo della fiction televisiva gli sviluppi che si sono conseguiti in televisione furono identici a quelli del cinema: cominciarono ad apparire i primi personaggi gay, ma sempre come oggetto di scherno. Le parodie di Andr\u00e9s Pajares o le barzellette di Ar\u00e9valo sono buoni esempi.\nCon gli anni '80 inizia a cambiare la prospettiva. I personaggi sono a volte turbati dalla loro condizione, individui tormentati e depressi. Un buo precursore fu Jaime Ch\u00e1varri nell'approccio che conferisce il carattere di Oscar Wilde nell'episodio \"El retrato de Dorian Gray\" nella serie \"Los libros\" trasmesso il 28 dicembre 1977; la prima ad offrire questo stesso approccio \u00e8 stata la sceneggiatrice Ana Diosdado nell'episodio \"A pescar y a ver al duque\" nella serie \"Anillos de oro\" (1983), che mostra un giovane dominato da sua madre e sposato con una donna per silenziare le pressioni sociali. Tre anni pi\u00f9 tardi lo stesso autore ha scritto la prima serie spagnola in cui appaiono dei personaggi omosessuali; fu la \"Segunda ense\u00f1anza\" del 1986.\nNegli anni '90 \u00e8 stato girato \"T\u00edo Willy\", considerato come un tentativo disonesto di rappresentare l'omosessualit\u00e0 su misura per lo spettatore eterosessuale, con comidi e artificiali stereotipi per lo spettatore medio.\nCon la fine del XX secolo hanno cominciato a proliferare le serie tv nazionali, che hanno incluso personaggi LGBT. Questi personaggi sono generalmente caratterizzati dal fatto che cercano di rompere quegli stereotipi tradizionali sull'omosessualit\u00e0 e per trattare le questioni attuali dei diritti LGBT. come il matrimonio o l'adozione tra gli altri. Fu pioniera in questo campo \"M\u00e1s que amigos\" con il personaggio di Bea, una lesbica che accetta la sua condizione con naturalezza.\nUna menzione speciale dev'esser fatta per il famoso \"Al salir de clase\", una serie giovanile della stagione 1999-2000, che introdusse una relazione gay tra una coppia di adolescenti in modo completamente normale o il carattere di Clara iniziata come una lesbica ma che diventa presto bisessuale, anche se dur\u00f2 meno tempo sullo schermo rispetto ad altre serie dell'epoca.\nForse il punto di svolta per quanto riguarda la normalizzazione di gay in televisione \u00e8 dato da \"7 vite\" (1999-2006), la serie pi\u00f9 duratura della televisione spagnola, con la protagonista Diana che \u00e8 un'attrice lesbica. Il suo successivo spin-off intitolato \"A\u00edda\" presenta coraggiosamente come uno dei personaggi principali un adolescente gay il quale curiosamente rappresenta con esagerazione alcuni dei pi\u00f9 notori stereotipi LGBT. Secondo Eduardo Casanova, l'attore che interpreta il ragazzo, di nome Fidel, il quale aveva solo 15 anni quando ha iniziato ad interpretarlo, l'obiettivo era quello di ottenere che gli omosessuali fossero riconosciuti come tali e capire che la libert\u00e0 sessuale doveva iniziare quanto prima.\nSulla scia di 7 vite altre serie di prima serata ottennero i massimi ascolti, come \"Aqu\u00ed no hay quien viva\", \"Hospital Central\", \"Los Serrano\" e \"Fisica o chimica\" e tra cui vi sono degli omosessuali tra i suoi personaggi protagonisti."}
{"id": "6329559", "revid": "76963", "url": "https://it.wikipedia.org/wiki?curid=6329559", "title": "Richard Ranft", "text": "Biografia.\nRanft inizia a studiare pittura e disegno a Ginevra sotto la guida di Eugene Etienne Sordet (1836-1915) che gli insegna l'arte della pittura di paesaggi. In seguito si trasferisce a Parigi dove frequenta gli ateliers di Gustave Courbet e Auguste Dumont, scultore che gli insegna l'arte dell'incisione. Raft in seguito realizza molte litografie, sia manifesti che stampe, continuando tuttavia a dipingere paesaggi. \nEgli entra in contatto con la rivista La Plume per la quale realizza miniature e incisioni e partecipa anche al Salon des Cent; inoltre collabora con la rivista L'Estampe moderne.\nLascia Parigi e si trasferisce a Coubert. \u00c8 membro del salone della Societ\u00e0 di Belle Arti ed espone al Salon des Ind\u00e9pendants; nel 1910 espone a Parigi nella galleria Channel e Simondon.\nTra il 1892 e il 1913 \u00e8 autore di numerose illustrazioni per libri e romanzi tra i quali \"Mademoiselle d'Orchair\" (1892) e \"L'Illustre Famille\" (1913). In Inghilterra \u00e8 considerato il miglior interprete di William Turner\nRanft muore nell'giugno 1931 e qualche settimana dopo Gustave Kahn gli rende omaggio nella rivista Mercure de France quando viene organizzata una retrospettiva del pittore al Salon d'Automne."}
{"id": "6329584", "revid": "599013", "url": "https://it.wikipedia.org/wiki?curid=6329584", "title": "Shelley Thompson (calciatrice)", "text": "Carriera.\nNazionale.\nChiamata a vestire la maglia della nazionale tedesca Under-19 che affronta il campionato europeo di categoria di Germania 2003, nella partita di Torgau del 29 luglio 2003 sigla una quadripletta nell'incontro in cui le tedesche si impongono sulle pari et\u00e0 dell'Inghilterra per 6-0, prestazione che le consente al termine del torneo di conseguire il titolo di capocannoniere pur non realizzando altre reti."}
{"id": "6329589", "revid": "93556", "url": "https://it.wikipedia.org/wiki?curid=6329589", "title": "Uscita del Regno Unito dall'Unione europea", "text": "Luscita del Regno Unito dall'Unione europea, nota pi\u00f9 comunemente come Brexit (/br\u025bks\u026at, br\u025b\u0261z\u026at/; sincrasi formata dall'inglese Britain\", \"Bretagna\", ed exit\", \"uscita\"), \u00e8 stata il processo che ha posto fine all'adesione del Regno Unito all'Unione europea, secondo le modalit\u00e0 previste dall'articolo 50 del Trattato sull'Unione europea, come conseguenza del \"referendum\" sulla permanenza del Regno Unito nell'Unione europea in cui il 52% degli elettori britannici ha votato per lasciare l'Unione mentre il 48% ha votato per rimanere nell'UE. Il governo britannico ha formalmente annunciato il ritiro del paese a marzo 2017, avviando i negoziati di recesso. L'uscita \u00e8 inizialmente stata ritardata dal parlamento britannico e dal disaccordo su alcuni punti nei negoziati con l'Unione europea.\nA seguito delle elezioni generali del 2019, il Parlamento ha ratificato l'accordo di recesso e il Regno Unito ha lasciato l'UE alle 23:00 GMT del 31 gennaio 2020. Ci\u00f2 ha dato inizio a un periodo di transizione che si \u00e8 concluso il 31 dicembre 2020, durante il quale il Regno Unito e l'UE hanno negoziato le loro relazioni future. Durante il periodo di transizione, il Regno Unito \u00e8 rimasto soggetto al diritto dell'UE ed \u00e8 rimasto parte dell'unione doganale e del mercato unico dell'UE, senza per\u00f2 fare pi\u00f9 parte degli organi o delle istituzioni politiche dell'UE.. Con la fine del periodo di transizione, i rapporti fra Regno Unito e UE hanno iniziato ad essere regolati dall'accordo sottoscritto il 24 dicembre 2020, che prevede pesanti limitazioni allo spostamento di persone, nonch\u00e9 dichiarazioni doganali per le merci, mentre non regola i servizi finanziari, tagliando di fatto le aziende della City londinese fuori dal mercato comune.\nIl ritiro \u00e8 stato sostenuto dagli euroscettici e contrastato dai filo-europei, con ambedue le aree politiche. Il Regno Unito ha aderito alle Comunit\u00e0 europee (CE) - principalmente alla Comunit\u00e0 economica europea (CEE) - nel 1973 e la sua adesione continuata \u00e8 stata approvata con un referendum del 1975. Negli anni '70 e '80, il ritiro dalla CE fu sostenuto principalmente dalla sinistra politica, ad esempio nel manifesto elettorale del Partito Laburista del 1983. Il trattato di Maastricht del 1992 ha fondato l'UE, ma non \u00e8 stato sottoposto a referendum. L'ala euro-scettica del Partito Conservatore condusse una ribellione sulla ratifica del trattato e, con il Partito per l'Indipendenza del Regno Unito (UKIP) e la campagna del Partito Popolare, fecero pressioni sul primo ministro conservatore David Cameron affinch\u00e9 tenesse un Referendum sulla permanenza del Regno Unito nell'Unione europea, che si \u00e8 tenuto a giugno 2016. Cameron, che aveva fatto una campagna elettorale per rimanere nella UE, si dimise dopo il risultato e gli successe Theresa May.\nIl 29 marzo 2017 il governo del Regno Unito ha avviato formalmente il processo di ritiro invocando l'articolo 50 del trattato sull'Unione europea con il permesso del Parlamento. Nel mese di giugno 2017 May ha convocato delle elezioni generali, che ha portato a un governo di minoranza conservatrice sostenuto dal Partito Unionista Democratico (DUP). I negoziati di ritiro tra Regno Unito e UE sono iniziati alla fine del mese. Il Regno Unito ha negoziato l'uscita dall'unione doganale e dal mercato unico dell'UE. Ci\u00f2 ha comportato l'accordo di recesso del novembre 2018, ma il parlamento britannico ha votato contro la ratifica tre volte. Il partito laburista desiderava qualsiasi accordo per mantenere un'unione doganale, mentre molti conservatori si opponevano alla soluzione finanziaria dell'accordo, nonch\u00e9 al \"backstop irlandese\" progettato per impedire i controlli alle frontiere tra l'Irlanda del Nord e la Repubblica d'Irlanda. I Liberal Democratici, il Partito Nazionale Scozzese (SNP) e altri hanno cercato di invertire la Brexit attraverso un secondo referendum proposto.\nNel marzo 2019 il parlamento britannico ha votato contro May per chiedere all'UE di ritardare la Brexit fino ad aprile, e successivamente a ottobre. Non avendo ottenuto l'approvazione del suo accordo, May si \u00e8 dimessa da primo ministro a luglio ed \u00e8 stata sostituita da Boris Johnson. Egli ha cercato di sostituire parti dell'accordo e ha promesso di lasciare l'UE entro la nuova scadenza. Il 17 ottobre 2019 il governo britannico e l'UE hanno concordato un accordo di ritiro riveduto, con nuovi accordi per l'Irlanda del Nord. Il Parlamento approv\u00f2 l'accordo per un ulteriore controllo, ma rifiut\u00f2 di passarlo in legge prima della scadenza del 31 ottobre e costrinse il governo (attraverso il \"Benn Act\") a chiedere un terzo ritardo sulla Brexit. Il 12 dicembre si sono quindi svolte le elezioni politiche anticipate. I conservatori hanno vinto una larga maggioranza in quelle elezioni, con Johnson che ha dichiarato che il Regno Unito avrebbe lasciato l'UE all'inizio del 2020. L'accordo di recesso \u00e8 stato ratificato dal Regno Unito il 23 gennaio e dall'UE il 30 gennaio; \u00e8 entrato in vigore il 31 gennaio.\nMolti effetti della Brexit dipendono da quanto il Regno Unito sar\u00e0 strettamente legato all'UE o dal fatto che il periodo di transizione si concluda senza un accordo (\"Brexit senza accordo\"). Opinione che gode di ampio consenso tra gli economisti \u00e8 che la Brexit probabilmente dannegger\u00e0 l'economia del Regno Unito e ridurr\u00e0 il suo reddito pro capite reale a lungo termine e che il referendum stesso abbia danneggiato l'economia. \u00c8 probabile che la Brexit riduca l'immigrazione dai paesi dello Spazio economico europeo (SEE) nel Regno Unito e rappresenta una sfida per l'istruzione superiore, la ricerca accademica e la sicurezza del Regno Unito. A seguito della Brexit, il diritto dell'UE e la Corte di giustizia dell'UE non hanno pi\u00f9 la supremazia sulle leggi del Regno Unito o della sua Corte suprema, se non in misura temporanea. La legge dell'Unione europea (di recesso) del 2018 mantiene il diritto dell'UE pertinente come legge nazionale, che il Regno Unito potrebbe quindi modificare o abrogare.\nLa regolamentazione dell'uscita dall'Unione europea.\nIl ritiro di uno stato membro dall'Unione europea \u00e8 regolato dall'articolo 50 del trattato sull'Unione europea. \u00c8 stato originariamente redatto da Lord Kerr di Kinlochard, e introdotto dal Trattato di Lisbona, in vigore dal 2009, su insistenza del Regno Unito.\nL'articolo afferma che qualsiasi stato membro pu\u00f2 ritirarsi \"conformemente ai propri requisiti costituzionali\" notificando al Consiglio europeo la propria intenzione di farlo. La notifica innesca un periodo di negoziazione di due anni, in cui l'UE deve \"negoziare e concludere un accordo con lo Stato di partenza, stabilendo le modalit\u00e0 per il suo ritiro, tenendo conto del quadro per le sue future relazioni con l'Unione europea\". Se entro due anni non viene raggiunto un accordo, l'adesione termina senza un accordo, a meno che vi sia un accordo unanime di proroga tra tutti gli stati dell'UE, incluso quello di recesso.\nDa parte dell'UE, l'accordo deve essere ratificato a maggioranza qualificata in seno al Consiglio europeo e dal Parlamento europeo.\nContesto storico.\nRapporti tra Regno Unito e Unione europea.\nL\u2019idea di un\u2019unione dei paesi europei nacque nell'immediato dopoguerra dalla volont\u00e0 di uscire dalla violenza del secondo conflitto mondiale, in nome di una stabilit\u00e0 economica del continente europeo. Il documento ufficiale che avrebbe poi concretizzato questa evoluzione politica in Europa dopo la seconda guerra mondiale fu discusso tra il presidente degli Stati Uniti Franklin Roosevelt ed il primo ministro britannico Winston Churchill sin dal 1941 sotto il nome di Carta Atlantica, e venne realizzato a guerra finita nel 1949 (Patto Atlantico).\nI \"Sei fondatori\" firmarono il Trattato di Parigi nel 1951, istituendo la Comunit\u00e0 europea del carbone e dell'acciaio (CECA). La Conferenza di Messina del 1955 ritenne che la CECA fosse un successo e decise di estendere ulteriormente il concetto, portando cos\u00ec ai trattati di Roma del 1957 che istituirono la Comunit\u00e0 economica europea (CEE) e la Comunit\u00e0 europea dell'energia atomica (Euratom). Nel 1967, queste divennero note come le Comunit\u00e0 europee (CE). Il Regno Unito tent\u00f2 di aderire nel 1963 e nel 1967, ma a queste domande fu posto il veto dal presidente della Francia, Charles de Gaulle.\nQualche tempo dopo le dimissioni di De Gaulle nel 1969, il Regno Unito fece domanda per l'adesione alle CE e il primo ministro conservatore Edward Heath firm\u00f2 il Trattato di adesione nel 1972. Il Parlamento approv\u00f2 la legge sulle Comunit\u00e0 europee pi\u00f9 tardi quell'anno e il Regno Unito insieme alla Danimarca e all'Irlanda diventarono membri il 1\u00ba gennaio 1973.\nTuttavia, i rapporti tra il Regno Unito e l\u2019Europa, fin dall'adesione alla Comunit\u00e0 economica europea (CEE) nel 1973, sono stati sempre caratterizzati da incertezze e ripensamenti.\nIl Partito Laburista dell'opposizione vinse le elezioni generali del febbraio 1974 senza maggioranza e quindi contest\u00f2 le successive elezioni generali dell'ottobre 1974 con l'impegno di rinegoziare le condizioni di adesione della Gran Bretagna alle CE, ritenendole sfavorevoli, e quindi tenere un referendum sul fatto di rimanere nella CE sui nuovi termini. I laburisti vinsero nuovamente le elezioni (questa volta con una piccola maggioranza) e nel 1975 il Regno Unito tenne il suo primo referendum nazionale, chiedendo se il Regno Unito dovesse rimanere nella CE. Nonostante una significativa divisione all'interno del partito laburista al potere, tutti i principali partiti politici e la stampa tradizionale sostennero l'adesione continua alle CE. Il 5 giugno 1975, il 67,2% dell'elettorato e tutti tranne due contee e regioni del Regno Unito votarono per rimanere.\nIl Partito Laburista fece una campagna elettorale per le elezioni generali del 1983, impegnandosi a ritirarsi dalle CE senza referendum. Dopo la pesante sconfitta in quelle elezioni, i laburisti cambiarono la propria politica. Nel 1985, il secondo governo di Margaret Thatcher ratific\u00f2 l'Atto unico europeo, la prima grande revisione del Trattato di Roma, senza referendum.\nNell'ottobre 1990, sotto la pressione dei ministri e nonostante la profonda opposizione di Thatcher, il Regno Unito ader\u00ec agli Accordi europei di cambio (AEC), con la sterlina ancorata al marco tedesco. Thatcher si dimise da primo ministro il mese successivo, tra le divisioni del Partito Conservatore derivanti in parte dalle sue opinioni sempre pi\u00f9 euro-scettiche. Il Regno Unito e l'Italia furono costretti a ritirarsi dall'AEC nel settembre 1992, dopo che la sterlina inglese e la lira subirono pressioni dalle speculazioni valutarie (\"mercoled\u00ec nero\").\nAi sensi del trattato di Maastricht, le CE sono divenute l'UE il 1\u00ba novembre 1993 riflettendo l'evoluzione dell'organizzazione da un'unione economica in un'unione politica. Danimarca, Francia e Irlanda hanno tenuto referendum per ratificare il Trattato di Maastricht. In conformit\u00e0 con la convenzione costituzionale britannica, in particolare quella della sovranit\u00e0 parlamentare, la ratifica nel Regno Unito non era soggetta all'approvazione mediante referendum. Nonostante ci\u00f2, lo storico costituzionale britannico Vernon Bogdanor ha scritto che esisteva \"una chiara logica costituzionale per richiedere un referendum\" perch\u00e9, sebbene i parlamentari siano incaricati del potere legislativo dall'elettorato, non sono autorizzati a trasferire tale potere. Inoltre, poich\u00e9 la ratifica del trattato era nei manifesti dei tre principali partiti politici, gli elettori contrari alla ratifica non avevano modo di esprimerlo. Per Bogdanor, mentre la ratifica da parte della Camera dei Comuni poteva essere legale, non sarebbe stata legittima, poich\u00e9 richiedeva il consenso popolare. Questo deficit democratico percepito ha portato direttamente alla formazione del Partito Referendario e del Partito per l'Indipendenza del Regno Unito.\nCon il governo laburista di Tony Blair e, poi, di Gordon Brown, sembr\u00f2 aprirsi un periodo di distensione, ma le pressioni antieuropeiste interne tornarono alla ribalta negli anni seguenti, con il Partito Conservatore di nuovo al potere.\nAumento dell'euroscetticismo.\nThatcher, che aveva precedentemente sostenuto il mercato comune e l'Atto unico europeo, nel discorso di Bruges del 1988 aveva messo in guardia contro \"un super-stato europeo che esercitava un nuovo dominio da Bruxelles\". Influenz\u00f2 Daniel Hannan, che nel 1990 fond\u00f2 la Campagna di Oxford per la Gran Bretagna indipendente. \"Con il senno di poi, alcuni vedono questo come l'inizio della campagna per la Brexit\", scrisse in seguito il \"Financial Times\". Nel 1994, James Goldsmith form\u00f2 il Partito Referendario per contestare le elezioni generali del 1997 su una piattaforma per fornire un referendum sulla natura delle relazioni del Regno Unito con il resto dell'UE. Il partito ha schierato candidati in 547 collegi elettorali a quelle elezioni e ha ottenuto 810.860 voti, il 2,6% del totale dei voti espressi ma non riusc\u00ec a vincere un seggio parlamentare perch\u00e9 il voto \u00e8 stato diffuso in tutto il paese. Il Partito Referendario si sciolse dopo la morte di Goldsmith nel 1997.\nIl Partito per l'Indipendenza del Regno Unito (UKIP), un partito politico euro-scettico, \u00e8 stato formato nel 1993. Ha raggiunto il terzo posto nel Regno Unito durante le elezioni europee del 2004, il secondo posto alle elezioni europee del 2009 e il primo posto alle elezioni europee del 2014, con il 27,5% del voto totale. Questa era la prima volta dalle elezioni generali del 1910 che qualsiasi partito diverso dai laburisti o dai conservatori aveva preso la maggior parte dei voti nelle elezioni nazionali. Il successo elettorale dell'UKIP nelle elezioni europee del 2014 \u00e8 documentato come il pi\u00f9 forte correlato del sostegno alla campagna per i congedi nel referendum del 2016.\nL'UKIP ha vinto due elezioni suppletive (innescate da una mancanza di parlamentari conservatori) nel 2014; nelle elezioni generali del 2015, il partito ha ottenuto il 12,6% del voto totale e ha detenuto uno dei due seggi vinti nel 2014.\nSondaggi d'opinione 1977-2015.\nLe opinioni sia pro che anti-UE hanno ricevuto il sostegno della maggioranza in tempi diversi dal 1977 al 2015. Nel referendum sulla permanenza alla CE del 1975, due terzi degli elettori britannici favorirono la permanenza alla CE. Nel corso dei decenni di appartenenza al Regno Unito-UE, l'euro-scetticismo esisteva sia a sinistra che a destra della politica britannica.\nSecondo un'analisi statistica pubblicata nell'aprile 2016 dal professor John Curtice dell'Universit\u00e0 di Strathclyde, i sondaggi hanno mostrato un aumento dell'euro-scetticismo (definito come un desiderio di recidere o ridurre i poteri dell'UE) dal 38% nel 1993 al 65% nel 2015. Un'indagine BSA per il periodo luglio-novembre 2015 ha mostrato che il 60% sosteneva l'opzione di continuare ad essere un membro mentre il 30% sosteneva il ritiro.\nReferendum e negoziati di recesso.\nNegoziati per la riforma dell'adesione e indizione del referendum.\nNel 2012, il primo ministro David Cameron aveva inizialmente respinto le richieste di referendum sulla permanenza all'Ue del Regno Unito ma ha poi suggerito la possibilit\u00e0 di un referendum futuro per approvare la sua proposta rinegoziazione delle relazioni della Gran Bretagna con il resto dell'UE. Secondo la BBC, \"Il primo ministro ha riconosciuto la necessit\u00e0 di garantire che la posizione [rinegoziata] del Regno Unito all'interno [dell'UE] avesse \"il pieno sostegno del popolo britannico\", ma dovevano mostrare \"pazienza tattica e strategica\". Il 23 gennaio 2013, sotto la pressione di molti dei suoi parlamentari e dell'ascesa del Partito per l'Indipendenza del Regno Unito, Cameron ha annunciato nel suo discorso di Bloomberg che un governo conservatore avrebbe tenuto un referendum in entrata o in uscita sulla permanenza all'UE prima della fine del 2017, su un rinegoziato pacchetto, se eletto alle Elezioni generali nel Regno Unito del 2015. Ci\u00f2 \u00e8 stato incluso nel manifesto del Partito Conservatore per le elezioni.\nIl Partito Conservatore ha vinto le elezioni a maggioranza. Poco dopo, l'Atto del referendum dell'Unione europea del 2015 \u00e8 stato introdotto in Parlamento per consentire il referendum. Cameron preferiva restare in una UE riformata e ha cercato di rinegoziare quattro punti chiave: protezione del mercato unico per i paesi non appartenenti all'area dell'euro, riduzione della \"burocrazia\", esenzione della Gran Bretagna da \"unione sempre pi\u00f9 stretta\" e limitazione dell'immigrazione dal resto dell'UE.\nNel dicembre 2015, i sondaggi di opinione hanno mostrato una netta maggioranza a favore della permanenza nell'UE; hanno anche mostrato che il sostegno sarebbe calato se Cameron non avesse negoziato garanzie adeguate per gli stati membri non appartenenti all'area dell'euro e restrizioni sui benefici per i cittadini non britannici dell'UE.\nDavid Cameron, \"capo\" del Partito conservatore e primo ministro, negozi\u00f2 nel febbraio 2016 un nuovo accordo con Bruxelles; tuttavia, per avere maggior margine di manovra nelle trattative e di fronte a un partito diviso sul fronte europeo, scelse di chiamare gli elettori britannici a un \"referendum\" non vincolante sulla permanenza nell'Unione: la sua idea era mostrare a Bruxelles e ai partner europei la concretezza dell'opzione di uscita del Regno Unito dall'Unione, per renderli pi\u00f9 malleabili nella trattativa in corso. Egli stesso si pose comunque contro l'uscita, che non era un suo obiettivo politico.\nSono stati concordati alcuni limiti ai benefici sul lavoro per i nuovi immigrati dell'UE, ma prima di poter essere applicati, uno stato membro come il Regno Unito dovrebbe ottenere l'autorizzazione dalla Commissione europea e quindi dal Consiglio europeo, che \u00e8 composto dai capi del governo di ogni stato membro.\nIn un discorso alla Camera dei Comuni del 22 febbraio 2016, Cameron ha annunciato una data referendaria del 23 giugno 2016 e ha commentato l'accordo di rinegoziazione. Ha parlato dell'intenzione di innescare il processo dell'articolo 50 immediatamente dopo il voto di congedo e del \"periodo di due anni per negoziare le modalit\u00e0 d'uscita\".\nDopo che la formulazione originale della domanda di referendum \u00e8 stata contestata, il governo ha accettato di cambiare la domanda di referendum ufficiale in \"Il Regno Unito dovrebbe rimanere un membro dell'Unione europea o lasciare l'Unione europea?\"\nSi formarono, cos\u00ec, due fronti che hanno dato inizio al \"referendum\": da un lato vi era il fronte del cosiddetto \"Remain\" (\"Rimanere\"), per la permanenza nell'Unione, formato dalla met\u00e0 dei conservatori guidati da Cameron, dai laburisti (con pi\u00f9 o meno convinzione), dai liberaldemocratici, dai Verdi d'Inghilterra e Galles e dal Partito nazionalista scozzese; a questo fronte si contrapponeva lo schieramento del \"Leave\" (\"Lasciare\"), favorevole all'uscita dall'UE, capeggiato da Boris Johnson, appartenente allo stesso Partito Conservatore, e dal Partito per l'Indipendenza del Regno Unito (UKIP) di Nigel Farage. La campagna elettorale, combattuta con toni veementi, \u00e8 stata gravemente segnata da un fatto di sangue una settimana prima del voto: l'assassinio, da parte di un fanatico, della deputata laburista Jo Cox, fermamente schierata per il \"Remain\". Tale evento ha poi portato entrambi gli schieramenti a sospendere, per qualche giorno, alcune loro iniziative in segno di rispetto.\nEsito del referendum ed eventi successivi.\nIl referendum sulla permanenza del Regno Unito nell'Unione europea si \u00e8 svolto il 23 giugno 2016 nel Regno Unito e a Gibilterra e ha visto un risultato a sorpresa, con i favorevoli all'uscita dall'UE attestati sul 51,9%, contro il 48,1% degli elettori che ha votato per la permanenza. Dopo che il risultato \u00e8 stato dichiarato, Cameron ha annunciato che si sarebbe dimesso entro ottobre. Si \u00e8 dimesso il 13 luglio 2016. \nIl voto ha aperto anche problemi politici, considerato, per esempio, che in Scozia (dove, due anni prima, il referendum sull'indipendenza aveva visto prevalere i \"no\" anche per l'incognita di un'uscita dall'Unione europea a seguito della scissione) gli elettori hanno votato a grande maggioranza a favore della permanenza.\nLa chiamata alle urne degli elettori britannici aveva la natura di un referendum consultivo e non vincolante: per l'espressione effettiva della volont\u00e0 politica di uscire dall'Unione \u00e8 stato necessario un passaggio parlamentare per l'approvazione di una specifica legge con cui avviare l'applicazione dell'articolo 50 e il conseguente negoziato. Su questo tema, l'imprenditrice e filantropa Gina Miller ha sollevato un'obiezione presso la Corte Suprema secondo cui la decisione sull'uscita pu\u00f2 essere decisa solo dal Parlamento (come era stato il Parlamento a ratificare l'ingresso), e da esso quindi anche revocata. La Corte suprema del Regno Unito si \u00e8 espressa il 24 gennaio 2017, affermando che il Parlamento deve essere consultato prima di procedere all'attivazione dell'articolo 50; ha definito invece che non devono essere coinvolte le assemblee devolute delle nazioni costitutive.\nLa notifica dell'attivazione della procedura di uscita \u00e8 avvenuta, pertanto, il 29 marzo 2017, a seguito dell'approvazione da parte del Parlamento del Regno Unito di una legge nota come \"European Union (Notification of Withdrawal) Act 2017\" che ha ricevuto il \"royal assent\" il 16 marzo precedente. L'atto del parlamento ha autorizzato il primo ministro Theresa May a presentare la lettera di notifica al presidente del Consiglio europeo.\nIl 5 aprile 2017 il Parlamento europeo ha votato a larga maggioranza una risoluzione che delimita il perimetro entro il quale dovr\u00e0 realizzarsi il negoziato d'uscita.\nIl processo ha conosciuto una pausa dovuta alle elezioni anticipate nel Regno Unito, indette dal governo in carica nella speranza, rilevatasi poi vana, di rafforzare la propria posizione negoziale grazie a una pi\u00f9 solida base di consenso interno. Espletato quest'ultimo passaggio per le urne, i negoziati hanno potuto avere inizio a Bruxelles il 19 giugno 2017, alla presenza del capo negoziatore dell'Unione europea, Michel Barnier, e del Segretario di Stato per l'uscita dall'Unione europea, membro del governo britannico, David Davis.\nDati demografici e tendenze degli elettori.\nUno studio del 2017 pubblicato su \"Economic Policy\" ha mostrato che l'ideologia di lasciare l'UE tendeva ad essere maggiore nelle aree con redditi pi\u00f9 bassi e alta disoccupazione, una forte tradizione di occupazione manifatturiera e in cui la popolazione aveva meno qualifiche. Inoltre, tendeva ad essere maggiore laddove vi era un grande flusso di migranti dell'Europa orientale (principalmente lavoratori scarsamente qualificati) verso aree con una grande percentuale di lavoratori autoctoni poco qualificati. Quelli con un livello sociale inferiore (in particolare la \"classe operaia\") avevano maggiori probabilit\u00e0 di votare per il \"Leave\", mentre quelli con un livello sociale superiore (in particolare il \"ceto medio-alto\") avevano pi\u00f9 probabilit\u00e0 di votare il \"Remain\". Gli studi hanno scoperto che il voto di uscita tendeva ad essere pi\u00f9 elevato nelle aree colpite dal declino economico, con alti tassi di suicidi e morti per droga, riforme di austerit\u00e0 introdotte nel 2010.\nGli studi suggeriscono che le persone anziane avevano pi\u00f9 probabilit\u00e0 a votare per l'uscita mentre i giovani di votare per rimanere. Secondo Thomas Sampson, economista della London School of Economics and Political Science, \"gli elettori pi\u00f9 anziani e meno istruiti avevano maggiori probabilit\u00e0 di votare \"per l\"'addio\"\"[... ] La maggioranza degli elettori caucasici voleva andarsene, ma solo il 33% degli elettori asiatici e il 27% degli elettori neri ha votato di lasciare l'UE. Non vi \u00e8 stata alcuna divisione di genere nel voto[... ] Lasciare l'Unione europea ha ricevuto sostegno da tutto lo spettro politico[... ] Votare per lasciare l'Unione europea \u00e8 stato fortemente associato a mantenere convinzioni politiche socialmente conservatrici, a contrastare il cosmopolitismo e pensare che la vita in Gran Bretagna stia peggiorando\".\nI sondaggi di opinione hanno scoperto che gli elettori del \"Leave\" credevano che lasciare l'UE fosse \"pi\u00f9 propenso a creare un migliore sistema di immigrazione, migliori controlli alle frontiere, un sistema di welfare pi\u00f9 equo, una migliore qualit\u00e0 della vita e la capacit\u00e0 di controllare le nostre leggi\", mentre gli elettori rimanenti hanno creduto la permanenza all'UE \"sarebbe migliore per l'economia, gli investimenti internazionali e l'influenza del Regno Unito nel mondo\". I sondaggi hanno scoperto che i motivi principali per cui le persone hanno votato \"Leave\" sono \"il principio secondo cui le decisioni sul Regno Unito dovrebbero essere prese nel Regno Unito\" e che lasciare \"ha offerto la migliore possibilit\u00e0 al Regno Unito di riprendere il controllo dell'immigrazione e dei suoi confini\". Il motivo principale per cui la gente ha votato \u00e8 che \"i rischi di votare per lasciare l'UE sembravano troppo grandi quando si trattava di cose come l'economia, l'occupazione e i prezzi\".\nIl \"voto significativo\" della Camera dei Comuni.\nL'articolo 13 dello \"European Union (Withdrawal) Act 2018\" ha previsto che, prima di varare le misure per il ritiro britannico dall'Unione, il Governo britannico sottoponga ad un \"meaningful vote\" del Parlamento sia l'Accordo che dovesse raggiungere con l'Unione europea ai sensi dell'articolo 50 del Trattato, sia la dichiarazione politica sulle future relazioni tra Regno Unito ed UE.\nTale procedura ha, dagli inizi del 2019, portato all'esame parlamentare l'ipotesi di accordo stipulata dal governo di Theresa May con Jean-Claude Juncker e Donald Tusk, ma per due volte essa \u00e8 stata bocciata dalla Camera dei Comuni: pertanto, \"il Regno Unito ha ottenuto un'estensione della data di uscita, inizialmente prevista per il 29 marzo, fino al 22 maggio se riesce a ratificare un accordo; altrimenti, il Paese lascer\u00e0 l'Ue il 12 aprile senza un'intesa, a meno che non offra un'opzione alternativa\".\nL'uscita dall'Unione europea.\nDopo un complesso \"iter\" di approvazione dell'accordo di recesso, che ha causato anche la caduta del governo di Theresa May, la formazione di un nuovo esecutivo guidato da Boris Johnson e le elezioni anticipate, il 23 gennaio 2020 la regina Elisabetta II ha firmato l'atto di ratifica dell'accordo, che \u00e8 cos\u00ec divenuto legge. Successivamente i presidenti della Commissione europea e del Consiglio europeo, Ursula von der Leyen e Charles Micheal, hanno firmato l'accordo sulla Brexit, avviando cos\u00ec l'iter di ratifica da parte dell'Unione europea.\nIl 29 gennaio il Parlamento europeo ha approvato i termini stabiliti dall'accordo di recesso del Regno Unito con 621 voti favorevoli, 49 contrari e 13 astenuti; il giorno seguente anche il Consiglio dell'Unione europea tramite procedura scritta ha dato il suo assenso all'accordo di recesso del Regno Unito, completando il processo di approvazione da parte dell'Unione.\nIl 31 gennaio 2020, dalle ore 24:00 CET (ore 23:00 GMT) il Regno Unito ha cessato ufficialmente di essere uno Stato membro dell'Unione europea. Da quel momento \u00e8 iniziato il periodo di transizione che si \u00e8 concluso alla fine del 2020.\nIl 24 dicembre 2020 Unione europea e Regno Unito hanno firmato un accordo di commercio e cooperazione entrato in vigore in maniera provvisoria il 1\u00ba gennaio 2021, alla fine del periodo di transizione."}
{"id": "6329591", "revid": "122246", "url": "https://it.wikipedia.org/wiki?curid=6329591", "title": "A' kat\u012bgoria (pallavolo maschile)", "text": "L'A' kat\u012bgoria \u00e8 la massima serie del campionato cipriota di pallavolo maschile: al torneo partecipano otto squadre di club cipriote e la squadra vincitrice si fregia del titolo di campione di Cipro."}
{"id": "6329593", "revid": "729019", "url": "https://it.wikipedia.org/wiki?curid=6329593", "title": "Landesbank Baden-W\u00fcrttemberg", "text": "La Landesbank Baden-W\u00fcrttemberg (LBBW) \u00e8 una banca tedesca con sede a Stoccarda.\nEssa \u00e8 una delle banche pi\u00f9 grandi della Germania.\nPropriet\u00e0.\nLo Stato del Baden-W\u00fcrttemberg e la Sparkassenverband posseggono ognuno il 40,53% della societ\u00e0 mentre il 18,93% sono propriet\u00e1 della citt\u00e0 di Stoccarda."}
{"id": "6329602", "revid": "287204", "url": "https://it.wikipedia.org/wiki?curid=6329602", "title": "Tolemaide Terone", "text": "Tolemaide Terone () era un mercato sul lato africano del Mar Rosso, la cui localizzazione non \u00e8 ancora stata determinata.\nSecondo Strabone (16.4.7), Tolemaide fu fondato come una base di supporto per la caccia di elefanti da un certo Eumede, il quale vi fu spedito da Tolomeo II Filadelfo, re dell'Egitto tolemaico.\nIl \"Periplo\" lo indica a 3000 stadi da Aduli e a 4000 stadi da Berenice (Egitto). Plinio il Vecchio (N.H. 6.168) ci riferisce che Tolemide si trovava vicino al lago Monoleo e che esportava grandi quantit\u00e0 di avorio, corna di rinoceronte, pelli di ippopotamo, gusci di tartaruga, scimmie e schiavi.\nSecondo G.W.B. Huntingford, Tolemaide \u00e8 stato identificato sia con la localit\u00e0 di Arkiko che con quella di Suakin, inoltre sottolinea che Suakin si trovava alla fine di un'antica via carovaniera che lo legava al Barbar sul Nilo. Tuttavia, Stanley M. Burstein sostiene che si trovasse a Trinkitat, in cui afferma che siano stati ritrovati \"\"frammenti architettonici classici\"."}
{"id": "6329605", "revid": "1876278", "url": "https://it.wikipedia.org/wiki?curid=6329605", "title": "Castello di Moneta", "text": "Il castello di Moneta, noto in passato come borgo fortificato di considerevoli dimensioni, \u00e8 una rocca situata non lontano dalla citt\u00e0 di Carrara, in Toscana.\nRisale, secondo una prima attestazione di un contratto contenuta nel Codice Pelavicino, al 1035. Una seconda attestazione, da un contratto di certo notaio Pellegrino, risale al 1252. Il sito di Moneta ha origini risalenti al II sec. a.C., \"fundum gentis Monetia\", quale colonia romana di Luni, poi trasformata in \"castrum\" nel VI sec. dai Bizantini.\nStoria.\nAlmeno tre cortine murarie difendevano la Rocca e il nucleo abitato, mentre nel punto pi\u00f9 alto della collina si trova il cassero, ancor oggi ben conservato nella sua struttura perimetrale. Di forma quadrilatera, era fornito di un possente impianto militare, ma separato nettamente dall\u2019insediamento civile da mura interne ed un ampio fossato, mentre l\u2019ingresso alla parte centrale era protetto da un ponte levatoio con fossato sottostante.\nIl nome, scrive l\u2019Ambrosi, deriva dall\u2019epiteto della dea Giunone che aveva in Roma un cenacolo, quale Juno Moneta Regina, ovvero protettrice della citt\u00e0, anche se si sono avanzate altre ipotesi, come quella che la leggenda fa derivare da una certa famiglia romana dei Monetij o Munatij proprietari della collina, oppure da \"Arx munita\" (costruzione fortificata).\nL\u2019occupazione principale dei componenti il borgo era l\u2019agricoltura, insieme alla riscossione dei tributi che il castello incassava dalle vicinanze limitrofe, \"in primis\" dagli abitanti della localit\u00e0 di Fontia, i quali potevano usufruire della protezione nel Castello in caso di guerre, nelle cui mura avrebbero potuto rifugiarsi: tra questi, anche gli abitanti delle vicine localit\u00e0 di Castelpoggio, Castellaro e Castelbaito nei pressi di Campocecina.\nIl primo proprietario del \u201cCastrum de Moneta\u201d, ricevuto in dono dal \u201cCastaldo del Vescovo di Luni\u201d, va attribuito a certo Bondiero, quindi la propriet\u00e0 passa ai Pisani, poi a Castruccio Castracani degli Antelminelli, dominatore di Lunigiana e Lucchesia. Anche se Castracani consider\u00f2 Moneta poco importante, affidandole funzioni secondarie, la Rocca conobbe un periodo florido (escluse le diatribe con Ortonovo per i pascoli di confine).\nAlla morte di Castracani i carraresi firmarono un atto di sottomissione a Gian Galeazzo Visconti. Tutto and\u00f2 bene sino al 1402 quando l\u2019occup\u00f2 il capitano di ventura Giovanni Colonna, che lo vendette a Paolo Guinigi; quindi venne nuovamente occupata dai Visconti.\nIn seguito si posero di fronte due pretendenti: Spinetta di Campofregoso e Giacomo I Malaspina. Vinse la tenzone Campo Fregoso, signore di Sarzana, che per dieci anni, dal 1450 al '60, fortific\u00f2 la Rocca, dove pose una lapide a memoria della ristrutturazione, ora scomparsa.\nSuccessivamente, il castello di Moneta, insieme ad altri e alla citt\u00e0 di Carrara, venne occupato dai Malaspina di Fosdinovo in cambio di fondi agricoli in Lombardia.\nInfatti i Marchesi Malaspina vollero sottoporre alle loro terre tutte le \u201cville\u201d (cio\u00e8 i paesi vicini, dette poi anche Vicinanze) ed i \u201cfuochi\u201d (ossia gli agglomerati di famiglie, quindi chiamati \u201cCiop\u201d) ossia, tutte le Vicinanze carraresi, Moneta compresa: ci\u00f2 determin\u00f2 un periodo florido per la Rocca, che non aveva pi\u00f9 necessit\u00e0 di svolgere funzioni militari.\nL'abbandono del castello e lo spostamento degli abitanti in pianura.\nInizi\u00f2 in questo periodo l\u2019abbandono dei \u201cfuochi\u201d nei pressi della Rocca, che si spostarono al piano, negli anni 1750-1850, nella fossa circostante il torrente (detto anche fosso), per poter coltivare meglio le terre ed incrementare l\u2019agricoltura e la produzione del carbone che in quel tempo era molto richiesto: nella piana attraversata da questo fosso, chiamato poi \"canale di Fossola\", nacque il nome dell'omonimo paese.\nSi \u00e8 ipotizzato, infatti, che il nome di Fossola derivi dalla parlata del luogo, secondo la quale alla richiesta \u201cdov' t' sta\u2019 ?\u201d, ossia \"dove stai?\" in dialetto carrarino, la risposta era: \u201ca sto\u2019 'nt'l Foss' l\u00e0\u201d, cio\u00e8 \"abito in quel fosso l\u00e0\", e da \u201cFossla\u201d si sia arrivati a Fossola.\nNel 1560 venne autorizzata da Papa Pio IV la costruzione di una chiesa intitolata a San Giovanni Battista, consacrata l'11 aprile 1561 da Ambrogio Viola di Ortonovo, Vescovo di Lacedonia (AV) - (la ricorda una lapide ora sopra l\u2019ingresso della sacrestia della chiesa parrocchiale di Fossola).\nIl 10 febbraio 1569 venne eretta a Parrocchia con rogito del notaio Innocenzo Fantozzi di Carrara.\nLo stato del castello di Moneta oggi.\nOggi la rocca \u00e8 propriet\u00e0 del Comune di Carrara che l\u2019acquist\u00f2 dai Dervill\u00e9, con rogito a Parigi dove i proprietari risiedevano: ma soltanto la zona della rocca, circa un terzo di tutto il borgo. Gli altri proprietari hanno adattato le proprie abitazioni con materiale edilizio della Rocca."}
{"id": "6329613", "revid": "124123", "url": "https://it.wikipedia.org/wiki?curid=6329613", "title": "Timarco di Mileto", "text": "Biografia.\nNel 260 a.C. Timarco si fece coinvolgere nella rivolta di Tolomeo \"il figlio\", successore designato dell'Egitto tolemaico, contro il re Tolomeo II; mentre Tolomeo \"il figlio\" si proclam\u00f2 indipendente a Efeso, Timarco prese il controllo di Mileto, divenendo il tiranno della citt\u00e0. Timarco prese possesso anche di Samo, uccidendo il generale tolemaico Carmade. \nL'anno successivo, tuttavia, il sovrano seleucide Antioco II conquist\u00f2 Mileto e Samo, uccidendo Timarco e ricevendo l'appellativo di \"Theos\" (\"divino\")."}
{"id": "6329616", "revid": "31886", "url": "https://it.wikipedia.org/wiki?curid=6329616", "title": "Vaso di Bronocice", "text": "Il vaso di Bronocice, scoperto presso Dzia\u0142oszyce, nel Voivodato della Santacroce, nei pressi del fiume Nidzica, in Polonia, \u00e8 un vaso di ceramica in cui \u00e8 incisa la prima immagine conosciuta di quello che potrebbe essere un veicolo a ruote. Viene datato con il metodo del radiocarbonio al 3635-3370 a.C., o al 3470-3210 a.C., ed \u00e8 attribuito alla cultura del bicchiere imbutiforme. \u00c8 attualmente esposto nel Museo archeologico di Cracovia (\"Muzeum Archeologiczne w Krakowie\").\nScoperta.\nIl vaso \u00e8 stato scoperto nel 1974-1976 durante lo scavo archeologico di un grande insediamento neolitico presso Bronocice, a circa 50\u00a0km a nord-est di Cracovia. Gli scavi furono effettuati tra il 1974 e il 1980 dall'Istituto di Archeologia ed Etnologia, Accademia polacca delle scienze e della State University of New York a Buffalo (Stati Uniti).\nSarunas Milisauskas, uno dei numerosi archeologi che ha lavorato al progetto di scavo di Bronocice ha scritto: \nLa stagione di scavo del 1974 \u00e8 andata oltre le nostre aspettative. Un motivo inciso rappresentante un carro \u00e8 stato trovato in un vaso rinvenuto dentro un pozzo. Un osso animale associato con il vaso nel pozzo \u00e8 stato datato con il metodo del radiocarbonio, intorno al 3400 a.C. (Bakker \"et al.\", 1999). Il vaso rappresenta uno dei primi elementi di prova per la presenza di carri a ruote in Europa\" Milisauskas, insieme a Janusz Kruk, lo hanno attribuito alla cultura di Lublino-Volhynian (tra il 3100 e il 2200 a.C.), \"contemporaneo alla fase pi\u00f9 recente dello sviluppo del ciclo culturale di Tiszapolgar nel bacino del fiume Cisa ... la cultura \u00e8 certamente pi\u00f9 antica del periodo decadente della cultura del bicchiere imbutiforme nella Piccola Polonia\".\nIscrizioni.\nL'immagine sul vaso raffigura simbolicamente degli elementi chiave dell'ambiente umano preistorico. La componente pi\u00f9 importante della decorazione sono le cinque rappresentazioni rudimentali di quello che sembra essere un carro. Rappresentano un veicolo a quattro ruote a trazione animale. Le linee che le collegano probabilmente rappresentano degli assi. Il cerchio al centro potrebbe simboleggiare un contenitore per la raccolta. Altre immagini sulla ceramica comprendono un albero, un fiume e quelle che potrebbero essere dei campi intersecati da strade/fossati o il layout di un villaggio.\nLe incisione sul Vaso di Bronocice possono rappresentare una sorta di sistema simbolico di \"pre-scrittura\", suggerito da Marija Gimbutas nel suo modello della \"vecchia\" lingua europea, simile a quello della cultura di Vin\u010da (5700-4500 a.C.) noto come scrittura Vin\u010da.\nSecondo il linguista Stuart Harris, il significato della scritta \u00e8 una composizione a rebus.\nImplicazioni storiche.\nL'immagine sul vaso \u00e8 la pi\u00f9 antica rappresentazione ben datata di un veicolo a 4 ruote in tutto il mondo, che suggerisce l'esistenza di carri in Europa centrale gi\u00e0 nel IV millennio a.C.. Questi carri erano presumibilmente trainati da bovidi, i cui resti sono stati ritrovati con il vaso. Le loro corna erano consumate, come se fossero state legate ad una corda, probabilmente a causa dell'utilizzo di una sorta di giogo. \nDiversi ricercatori come Asko Parpola e Christian Carpelan, hanno sottolineato che \"le lingue indoeuropee possiedono un vocabolario sul trasporto su ruote\", fornendo cos\u00ec nuove informazioni di ricerca sull'origine della lingua indoeuropea; \"I veicoli a ruote sono stati inventati intorno alla met\u00e0 del IV millennio a.C.\" Altri ricercatori (David W. Anthony) suggeriscono che \"l'evidenza dei vocaboli di lana e carro/ruota stabiliscono che il Proto-Indo-europeo \u00e8 stato parlato dal 4000-3500 a.C. circa, probabilmente dopo 3500 a.C.\". \nNella sua recensione \"Theoretical Structural Archeology\", Geoff Carter, scrive: \nIl sito \u00e8 stato occupato durante la fase della ceramica imbutiforme, uno dei gruppi del complesso di culture che succedettero la cultura LBK nel nord Europa, nel V e IV millennio a.C. Le ossa del pozzo in cui il vaso \u00e8 stato trovato sono state datate al radiocarbonio al 3635-3.370 a.C., che, come gli scavatori hanno sottolineato, \u00e8 antecedente ai pittogrammi sumeri di ruote del periodo di Uruk."}
{"id": "6329619", "revid": "124123", "url": "https://it.wikipedia.org/wiki?curid=6329619", "title": "Morti nel 259 a.C.", "text": ""}
{"id": "6329622", "revid": "86933633", "url": "https://it.wikipedia.org/wiki?curid=6329622", "title": "Agglomerazione industriale", "text": "Per processo di agglomerazione industriale, si intende indicare quel fenomeno che agli inizi del XX secolo si \u00e8 affermato anche in Italia. Questo fenomeno prende avvio dalla Francia dalla Germania e dall'Inghilterra le quali definite nazioni pi\u00f9 innovatrici dal punto di vista industriale e produttivo.\nIn questo contesto si vede una concentrazione delle attivit\u00e0 industriali in un unico punto, in un unico centro, in un unico polo, in un unico spazio. Questo meccanismo di agglomerazione funge da motore di sviluppo fondamentale e trainante per l'economia del luogo in cui si \u00e8 sviluppato ed insediato, apportando benefici e innovazione alla popolazione che ci vive in quella localit\u00e0."}
{"id": "6329623", "revid": "599013", "url": "https://it.wikipedia.org/wiki?curid=6329623", "title": "Josef Hagler", "text": ""}
{"id": "6329624", "revid": "767487", "url": "https://it.wikipedia.org/wiki?curid=6329624", "title": "Leopold Kiesling", "text": ""}
{"id": "6329625", "revid": "944090", "url": "https://it.wikipedia.org/wiki?curid=6329625", "title": "Mario Merighi", "text": "Tisiologo di fama internazionale ed esperto di opere di bonifica idraulica, venne eletto all'Assemblea Costituente.\nBiografia.\nFiglio di Pietro Merighi ed Anna Fabiani, nacque a Viterbo in una famiglia di origini modenesi (lo zio Augusto Merighi fu un garibaldino mirandolese) con ideali mazziniani e progressisti.\nLaureatosi nel 1899 a 23 anni in medicina e chirurgia presso l'Universit\u00e0 di Modena, diviene medico condotto a Castelleone e, successivamente, ospedaliero. Nel frattempo, fond\u00f2 diverse associazioni e cooperative di produzione e consumo, dedicandosi altres\u00ec per migliorare le condizioni di vita dei pi\u00f9 poveri.\nNella prima guerra mondiale fu richiamato alle armi il 15 maggio 1915 come sottotenente medico del 210\u00ba ospedale da campo e per il servizio prestato fu promosso a tenente e poi capitano, ottenendo anche la Croce al merito di guerra. Ritornato a Mirandola, diventa presidente della locale Associazione Nazionale Combattenti, con promuove altre due societ\u00e0 cooperative.\nDurante l'epoca fascista cerc\u00f2 di limitare le ingerenze del regime: per questo venne monitorato dai fascisti, che lo bastonarono nel 1922 e lo fecero oggetto di due attentati.\nDivenuto direttore provvisorio dell'ospedale Santa Maria Bianca di Mirandola nel 1922, dopo dieci anni venne definitivamente confermato direttore d'ospedale, grazie alla stima presso i cittadini mirandolesi. Per tale motivo, nel 1934 il suo nome viene cancellato dallo schedario dei sovversivi, pur rimanendo un punto di riferimento per gli antifascisti.\nAndato in pensione nel 1941, durante la Resistenza fu tra i fondatori del Comitato di Liberazione Nazionale di Mirandola, prodigandosi per curare molti partigiani feriti, organizzandone la fuga dall'ospedale di Mirandola, di cui era il direttore e primario della divisione di medicina. Il 21 aprile 1945 ricevette l'ordine sgombrare l'ospedale cittadino, riservandolo ai soldati nazisti in ritirata, ma Merighi prese tempo in attesa della liberazione della citt\u00e0 (avvenuta la sera del giorno dopo).\nCarriera politica.\nIscritto al Partito Socialista Italiano fin dal 1894, milit\u00f2 nella corrente riformista di Leonida Bissolati (con cui fu espulso nel 1912). Nel 1914 venne segnalato come \"sovversivo\" nel casellario politico centrale. Nel primo dopoguerra pre arte attivamente alla campagna elettorale delle elezioni politiche del 1919 e del 1921 e fond\u00f2 la sezione mirandolese dell'Associazione nazionale combattenti, contrastando per alcuni anni le ingerenze fasciste e favorendo l'inserimento lavorativo dei reduci di guerra attraverso la cooperativa edilizia e la cooperativa agricola da lui stesso fondate. Dopo gli attentati fascisti subiti nel 1922, fu costretto a tenere un comportamento pi\u00f9 riservato, pur rimanendo un punto di riferiment degli antifascisti della zona. Nel 1934 fu cancellato dallo schedario dei sovversivi, ma nel 1944 fu arrestato dalla Guardia nazionale repubblicana con l'accusa di propaganda antifascista, per poi essere rilasciato dopo poco.\nSegretario della federazione provinciale del Partito Socialista Italiano di Unit\u00e0 Proletaria dopo la liberazione, venne eletto all'Assemblea Costituente con 7.634 preferenze nel collegio elettorale di Parma. Prese parte alla discussione dell'articolo 32 della Costituzione italiana che tutela la salute degli individui, battendosi perch\u00e9 le cure mediche non fossero assicurate solo agli indigenti, ma a tutte le persone. \nPropose poi di inserire il dovere di ogni cittadino \"di tutelare la propria sanit\u00e0 fisica, anche pel rispetto della stessa collettivit\u00e0\". Altre proposte da lui presentate all'Assemblea costituente riguardarono l'articolo 38 sull'assistenza e previdenza sociale, in particolare presentando diversi emendamenti in materia di tutela dei disabili e loro inclusione nella societ\u00e0, assistenza per i lavoratori malati ed infortunati e garanzia economica alle famiglie dei caduti sul lavoro.\nNegli anni 1950 partecip\u00f2 attivamente al dibattito sulle case chiuse, al fianco di Lina Merlin.\nDopo il pensionamento, fu consigliere comunale a Mirandola; dal 1952 al 1957 fu presidente provinciale dell'Ordine dei medici e nello stesso periodo anche vicepresidente della Cassa di risparmio di Mirandola divenendone presidente poi per dieci anni fino al 1967.\nNel 1965 deposit\u00f2 presso l'Istituto storico della resistenza e della societ\u00e0 contemporanea in provincia di Modena il proprio fondo archivistico, costituito da documenti storici sugli aiuti prestati ai militari alleati da parte della popolazione modenese.\nMor\u00ec a Mirandola nel 1970 all'et\u00e0 di 93 anni e fu seppellito al cimitero locale. A seguito del grave danneggiamento del cimitero monumentale per il terremoto dell'Emilia del 2012, la sua salma fu trasferita nel 2013 al cimitero della frazione di Tramuschio. Nel 2016 la sua salma fu ritumulata nella sua tomba a Mirandola.\nIn memoria di Mario Merighi \u00e8 intitolata una strada nel quartiere nord di Mirandola e il locale circolo medico, mentre la piazza principale \u00e8 denominata piazza della Costituente in ricordo della sua attivit\u00e0 parlamentare."}
{"id": "6329626", "revid": "1363832", "url": "https://it.wikipedia.org/wiki?curid=6329626", "title": "Stefan Sudrich", "text": ""}
{"id": "6329632", "revid": "767487", "url": "https://it.wikipedia.org/wiki?curid=6329632", "title": "Leopold K\u00f6nig (calciatore)", "text": ""}
{"id": "6329651", "revid": "287204", "url": "https://it.wikipedia.org/wiki?curid=6329651", "title": "Leopold Konig (calciatore)", "text": ""}
{"id": "6329660", "revid": "318922", "url": "https://it.wikipedia.org/wiki?curid=6329660", "title": "Leopold Koenig (calciatore)", "text": ""}
{"id": "6329664", "revid": "1605525", "url": "https://it.wikipedia.org/wiki?curid=6329664", "title": "Troppo tardi per morire", "text": "Troppo tardi per morire (titolo originale \"Too Late to Die\") \u00e8 un romanzo poliziesco del 1986 dello scrittore statunitense Bill Crider, primo della serie dedicata alle indagini dello sceriffo texano Dan Rhodes. il romanzo ha vinto nel 1987 l'\"Anthony Award\" per la migliore opera prima."}
{"id": "6329665", "revid": "599013", "url": "https://it.wikipedia.org/wiki?curid=6329665", "title": "Gustav Deutsch", "text": ""}
{"id": "6329666", "revid": "599013", "url": "https://it.wikipedia.org/wiki?curid=6329666", "title": "Johann Kraus", "text": ""}
{"id": "6329668", "revid": "599013", "url": "https://it.wikipedia.org/wiki?curid=6329668", "title": "Franz Fichta", "text": ""}
{"id": "6329670", "revid": "599013", "url": "https://it.wikipedia.org/wiki?curid=6329670", "title": "Franz Biegler", "text": "Carriera.\nNazionale.\nHa giocato la sua unica partita in nazionale il 14 aprile 1918, nell'amichevole persa per 2-0 sul campo dell'Ungheria."}
{"id": "6329672", "revid": "619191", "url": "https://it.wikipedia.org/wiki?curid=6329672", "title": "Ren'ai b\u014dkun", "text": ""}
{"id": "6329673", "revid": "101314881", "url": "https://it.wikipedia.org/wiki?curid=6329673", "title": "Barramiya", "text": "Barramiya \u00e8 una miniera situata in Egitto, nel governatorato del Mar Rosso, nella parte sud-orientale del paese, a circa 600 km a sud della capitale Il Cairo. Barramiya si trova a 468 metri sul livello del mare.\nIl territorio intorno a Barramiya \u00e8 prevalentemente pianeggiante, ma il nord \u00e8 collinare. Il punto pi\u00f9 alto nelle vicinanze \u00e8 a 545 metri sul livello del mare, e si trova a 1,4 km a nord-est di Barramiya. La zona circostante intorno \u00e8 quasi disabitata, con meno di due persone per chilometro quadrato; inoltre \u00e8 sterile, con poca o nessuna vegetazione.\nLa zona ha un caldo clima desertico. La temperatura media annuale nel quartiere \u00e8 di 31\u00a0\u00b0C. Il mese pi\u00f9 caldo \u00e8 giugno, con una temperatura media di 38\u00a0\u00b0C, e il pi\u00f9 freddo \u00e8 gennaio, con 20\u00a0\u00b0C. La pioggia media annuale \u00e8 di 23\u00a0mm. Il mese pi\u00f9 piovoso \u00e8 marzo, con una media di 7\u00a0mm di pioggia, e il pi\u00f9 secco \u00e8 febbraio, con 1\u00a0mm di pioggia."}
{"id": "6329674", "revid": "110157", "url": "https://it.wikipedia.org/wiki?curid=6329674", "title": "Muxe", "text": "All'interno della cultura degli Zapotechi di Oaxaca, nel Messico meridionale, un muxe (scritto anche muxhe; [mu\u0283e\u0294]) \u00e8 una persona alla quale \u00e8 stato assegnato a livello individuale il genere sessuale maschile, ma che si veste e si comporta in modalit\u00e0 altrimenti associate al genere femminile; possono essere visti come un terzo genere. Alcuni si sposano con delle donne per poter avere dei figli, mentre altri scelgono per le loro relazioni sentimentali ed erotiche dei partner maschili. Secondo la studiosa di antropologia Lynn Stephen il muxe \"pu\u00f2 fare un certo tipo di lavoro delle donne come il ricamo o la decorazione degli altari casalinghi, ma altri compiono il lavoro maschile della produzione di gioielli\".\nLa parola muxe si pensa possa derivare dalla parola in lingua spagnola che sta per \"donna\", \"mujer\"; nel XVI secolo la lettera X aveva un suonmo del tutto simile a \"sh\" (vedi Storia della lingua spagnola#Sviluppo moderno delle sibilanti dell'antico spagnolo).\nMuxe e identit\u00e0 di genere nella cultura zapoteca.\nIn contrasto con la cultura di maggioranza meticcia del Messico, l'istmo di Tehuantepec nello stato di Oaxaca ha una popolazione prevalentemente zapoteca, ed \u00e8 ampiamente riportato che c'\u00e8 meno ostilit\u00e0 verso i muxe nella regione rispetto all'ostilit\u00e0 prevenuta che gli omosessuali, i maschi effeminati e le donne trans (MtF) devono affrontare in altre regioni del paese. Uno studio stima che il 6 per cento dei maschi presenti in una comunit\u00e0 dellistmo zapoteco nei primi anni 1970 erano muxe. Altre comunit\u00e0 zapoteche hanno simili ruoli di \"terzo genere\", come la \"biza'ah\" della valle di Teotitl\u00e1n.\nI Muxe possono essere \"vestidas\" (che indossano abiti femminili) o \"pintadas\" (che indossano generalmente abiti maschili e fanno utilizzo di make-up). \u00c8 stato suggerito che, mentre il sistema a tre generi precede la colonizzazione spagnola, il fenomeno di vestire i muxe come le donne \u00e8 piuttosto recente, a partire dal 1950 e guadagnando via via popolarit\u00e0 fino a quasi tutte le giovani generazioni le quali al giorno d'oggi sono muxe vestidas.\nAll'interno della cultura zapoteca contemporanea i rapporti variano a seconda dello status sociale. I Muxe presenti nelle comunit\u00e0 di villaggi periferici potrebbero non essere denigrati ed anzi venire assai rispettati, mentre nelle grandi citt\u00e0, pi\u00f9 occidentalizzate potrebbero incappare in qualche caso di discriminazione, in particolare da uomini a causa degli atteggiamenti omofobici introdotti dal cattolicesimo romano. I Muxe generalmente appartengono alle classi pi\u00f9 povere della societ\u00e0. La varianza sessuale e il desiderio nei confronti delle persone dello stesso sesso nelle comunit\u00e0 pi\u00f9 ricche della regione sono maggiormente propensi a seguire una tassonomia pi\u00f9 occidentale rappresentata da gay, bisessuali e transgender. Tali individui hanno anche maggiori probabilit\u00e0 di rimanere \"velati\" e non arrivare al coming out. Nonostante questo i Muxe sono tradizionalmente considerati portatori di buona fortuna, e questo vale pi\u00f9 per le donne cisgender molte delle quali ora hanno un lavoro tra i colletti bianchi o sono coinvolti in politica.\nIn un articolo pubblicato nel 1995 l'antropologa Beverly Chi\u00f1as spiega che nella cultura zapoteca, \"l'idea di scegliere il sesso o l'orientamento sessuale \u00e8 ridicola quanto suggerire che uno possa scegliere il proprio colore della pelle\". La maggior parte delle persone che tradizionalmente vedono il loro genere come qualcosa che Dio ha dato loro (sia uomo, donna, o muxe) fa s\u00ec che solamente pochi muxe desiderino accedere alla chirurgia genitale. In genere non soffrono di disforia di genere perch\u00e9 la transfobia \u00e8 un atteggiamento raro nella loro cultura, le persone sono generalmente accettate per come sono e solitamente hanno il loro genere riconosciuto attraverso i vestiti che portano, inoltre non c'\u00e8 tanta pressione ad \"inserirsi\" nella cultura dominante come invece c'\u00e8 nelle societ\u00e0 occidentali.\nLynn Stephen scrive: \"gli uomini Muxe non sono indicati come \u2018omosessuali\u2019, ma costituiscono una categoria a parte in base agli attributi di genere. La gente li percepisce come aventi i corpi fisici di uomini, ma una diversa estetica, un lavoro e delle competenze sociali a parte rispetto a quelle che la maggior parte degli uomini possono avere. Essi mantengono alcuni attributi delle donne combinati con quelli degli uomini\". Se decidono di scegliere uomini come partner sessuali, quegli uomini (noti come \"mayate\") non necessariamente vengono considerati omosessuale.\nPersone Muxe di spicco.\nNel 2003 il venticinquenne muxe Amaranta G\u00f3mez Regalado da Juchit\u00e1n de Zaragoza ha guadagnato la notoriet\u00e0 internazionale come candidato al Congresso per il partito \"M\u00e9xico Posible\" nelle elezioni di stato di Oaxaca. La sua vasta piattaforma includeva anche la richiesta di depenalizzazione della marijuana e l'aborto.\nLukas Avenda\u00f1o \u00e8 un dotato artista messicano emergente il cui recente lavoro costituisce delle opere postmoderniste a tematica queer, in alternativa alle rappresentazioni nazionalistiche messicane, in particolare quella delle donne zapoteche Tehuana. Avenda\u00f1o incarna la complessa identit\u00e0 di muxe e di omosessuale maschio della zona di Tehuantepec dove \u00e8 nato. La sua performance crossdressing intreccia le danze rituali con i passaggi e le azioni che coinvolgono membri del pubblico in trame autobiografiche, al fine di contestare l'opinione ampiamente diffusa di una cultura indigena gay friendly e puntare verso l'esistenza di vite che negoziano il dolore e la solitudine attraverso l'orgoglio dell'auto-affermazione."}
{"id": "6329675", "revid": "479654", "url": "https://it.wikipedia.org/wiki?curid=6329675", "title": "Costruttore di veicoli ferroviari", "text": "Un costruttore di veicoli ferroviari \u00e8 un'industria che fabbrica, assembla e vende materiale rotabile ferroviario: locomotive, automotrici, carrozze, carri e altri tipi di veicoli.\nGeneralmente sono inserite in tale definizione anche le industrie produttrici di veicoli per altri tipi di trasporti su rotaie, come le tramvie e le metropolitane, giacch\u00e9 le commesse vengono espletate con gli stessi sistemi di produzione usati per i veicoli ferroviari.\nGeneralit\u00e0.\nLa storia e l'attualit\u00e0 dei costruttori di veicoli ferroviari presentano sia casi di industrie che esauriscono le commesse al proprio interno, sia casi di industrie che, per necessit\u00e0 organizzative, tecnologiche o economiche, o per richieste del committente, subappaltano la fornitura di parti componenti ad altre industrie riservandosi l'assemblaggio.\nI clienti sono le societ\u00e0 di trasporto (esercenti linee e reti ferroviarie, tramviarie e di metropolitane). Essi acquistano direttamente i veicoli costruiti a nuovo e a volte, se non dispongono di officine interne o per altre ragioni, affidano ai costruttori anche la manutenzione dei veicoli di loro propriet\u00e0.\nIl progetto dei veicoli da costruire viene redatto dai committenti o dagli stessi costruttori. Nella storia e nell'attualit\u00e0 dei trasporti su rotaie sono molti i casi di collaborazione, in varie forme, tra i committenti e costruttori sia nella fase del progetto sia in quella dell'applicazione alla manutenzione della valutazione dei risultati dell'esercizio dei veicoli.\nLe normative tecniche, recepite dalle legislazioni, prevedono un'omologazione dei prototipi e il collaudo dei veicoli costruiti, generalmente svolto in contraddittorio tra i costruttori e i committenti sotto il controllo delle autorit\u00e0 di vigilanza, prima della concessione dell'autorizzazione a circolare sulle reti di trasporto.\nI notevoli capitali necessari per l'impianto, il mantenimento e lo sviluppo delle industrie costruttrici di materiale ferroviario hanno generato, nel tempo, la loro aggregazione in grandi cartelli e gruppi, spesso multinazionali.\nI tipi costruttivi dei veicoli possono rispondere a specifiche esigenze del committente (e in tal caso, se lo stesso committente dispone di uffici di progetto o ha fatto sviluppare da altri il progetto, il costruttore si limita a ricevere le specifiche e i disegni esecutivi e a eseguire la costruzione) o a tipi meno caratterizzati (in tal caso il costruttore dispone di un catalogo di vendita, i cui prodotti spesso vengono acquistati senza particolari richieste di modifica: \u00e8 questo il caso di molte locomotive da manovra acquistate dai gestori di raccordi, su cui spesso circolano pochissime unit\u00e0 di trazione, fatto che rende non conveniente lo sviluppo di progetti diversificati rispetto ai tipi costruttivi gi\u00e0 disponibili).\nLa complessit\u00e0 dei prodotti, insieme a motivi economici, hanno a volte spinto vari costruttori a raggrupparsi in consorzi temporanei per acquisire le commesse. Esistono, inoltre, associazioni permanenti che raggruppano tra i loro soci aziende costruttrici che operano comunque in modo indipendente."}
{"id": "6329679", "revid": "124813726", "url": "https://it.wikipedia.org/wiki?curid=6329679", "title": "Udinese TV", "text": "Udinese TV \u00e8 un canale televisivo tematico ufficiale dedicato alla squadra di calcio italiana dell' in onda sul digitale terrestre al canale 110 del Friuli-Venezia Giulia, Veneto e in parte nella Provincia di Ferrara.\nStoria.\nNata come web tv con il nome di \"Udinese Channel\" nel luglio del 2008, \u00e8 stato il quinto canale tematico dedicato ad una squadra di calcio italiana dopo (Milan TV), (Inter Channel), (Roma TV) e (JTV), il primo e per ora unico, a trasmettere in modo gratuito.\nNel 2012 comincia a trasmettere anche sul digitale terrestre in chiaro.\nDescrizione.\nLa programmazione \u00e8 incentrata sulle attivit\u00e0 della squadra e dei club di tifosi e include, oltre agli approfondimenti di attualit\u00e0, anche interviste ai giocatori del passato. Dal 2015 il palinsesto si \u00e8 uniformato durante tutto l'arco della giornata con la maggior parte dei programmi in diretta, dalla rassegna stampa dei quotidiani locali e nazionali al mattino ai TG della cronaca locale. \nIl luned\u00ec alle 21:00 si affrontano i temi dell'ultima giornata di campionato con \"Udinese Tonight\" , il marted\u00ec e mercoled\u00ec sera sono dedicati a programmi d'approfondimento della cronaca locale e di finanza.\nDurante le partite dell'udinese \u00e8 garantita una copertura della partita tramite telecronaca, sia da studio che da stadio. Nelle ore serali viene riproposta la gara in differita dei bianconeri.\nDa settembre 2016 trasmette anche le gare in diretta e in differita della Apu Old Wild West Udine e da marzo 2017 trasmette in differita anche le gare del Pordenone Calcio.\nSponsor.\nNelle ultime tre gare della stagione 2015-2016 di Serie A, l'emittente \u00e8 stata uno degli sponsor di maglia dell'.\nProgrammi TV.\nDurante l'intera giornata, Udinese TV trasmette svariate repliche delle partite di Serie A dell'Udinese, di Serie C del Pordenone e della serie A di Basket con la APU Udine.\nParte del Palinsesto:\nRedazione.\nOspiti e collaboratori \nMultiplex Gruppo Medianordest.\nNei multiplex di Telequattro in Friuli Venezia Giulia e di Rete Veneta in Veneto sono presenti i canali televisivi:\nCollegamenti esterni.\nPalinsesto\nProfilo Facebook\nProfilo Twitter\nProfilo Instagram\nSTREAMING"}
{"id": "6329680", "revid": "124027155", "url": "https://it.wikipedia.org/wiki?curid=6329680", "title": "Di padre in figlia", "text": "Di padre in figlia \u00e8 una miniserie televisiva italiana trasmessa in prima visione su Rai 1 dal 18 aprile al 2 maggio 2017.\nTrama.\nL'emancipazione femminile nella storia della famiglia veneta Franza proprietaria di una distilleria a Bassano del Grappa. La gestione dalle mani di Giovanni, fondatore nonch\u00e9 patriarca della famiglia, passa, in un periodo di tempo che va dal 1958 al 1981, nelle mani dei quattro figli: Antonio, Maria Teresa, Elena e Sofia.\nPuntate.\nPrima puntata.\nBassano del Grappa, 1958. Giovanni Franza (Alessio Boni), proprietario di una distilleria in societ\u00e0 con l'amico Enrico Sartori (Denis Fasolo), \u00e8 un donnaiolo e una sera la moglie Franca (Stefania Rocca) lo va a recuperare in un bordello perch\u00e9 sta per partorire. Hanno gi\u00e0 due figlie femmine e Giovanni agogna l'arrivo di un maschio. Nascono due gemelli, Sofia e Antonio. La figlia maggiore Maria Teresa si sente trascurata con l'arrivo dei fratellini e cos\u00ec al loro battesimo, per attirare l'attenzione del padre, decide di scappare nel bosco portando con s\u00e9 il fratellino neonato Antonio, la sorellina Elena e Riccardo, figlio di Enrico. Lungo il sentiero per\u00f2 ci sono delle mine e il padre recupera i ragazzi spaventandosi molto.\nGiugno 1968. Maria Teresa (Cristiana Capotondi) e Riccardo Sartori (Alessandro Roja) stanno per finire le superiori e decidono di andare a studiare insieme a Padova, mentre Elena (Matilde Gioli) aspira a diventare una ballerina classica ed \u00e8 fidanzata con Filippo Biasolin (Domenico Diele), figlio del sindaco. Don Giulio (Roberto Nobile) consegna a Franca una lettera di una sua vecchia fiamma che vive in Brasile. Giovanni vuole cambiare la destinazione d'uso di un terreno che intende comprare per aprire un nuovo stabilimento e pretende l'aiuto del sindaco che ha contribuito a far eleggere. Pina (Francesca Cavallin), ex amante di Giovanni, affronta Franca e le consegna una busta con dei soldi che le aveva prestato il marito anni prima per aprire il suo negozio da sarta, questo perch\u00e9 non vuole pi\u00f9 avere debiti con lui e per scusarsi con lei. All'orale di maturit\u00e0 di Maria Teresa \u00e8 presente solo la madre; la ragazza si sente ancora trascurata e litiga col padre prima di comunicargli l'intenzione di andare a studiare Chimica a Padova. La sera stessa dalla finestra vede la sorella Elena baciarsi con Riccardo e si ingelosisce. Giovanni ottiene un prestito dalla banca per comprare nuovi macchinari, ma di questo non aveva informato il socio Enrico con cui litiga anche perch\u00e9 ha brevettato tutto a suo nome truffandolo; Sartori viene cos\u00ec allontanato dall'azienda, dall'agitazione gli viene un infarto e di conseguenza suo figlio Riccardo dice a Maria Teresa di non poterla pi\u00f9 seguire a Padova. La prima persona che la ragazza conosce all'Universit\u00e0 a Padova \u00e8 Giuseppe Nunzio (Corrado Fortuna), un operaio che distribuisce volantini, che l'aiuta a inserirsi. Intanto Elena, con i soldi che la madre le ha dato per comprarsi delle scarpe da ballo, va invece a farsi le analisi perch\u00e9 pensa di essere incinta di Filippo che intanto si appresta a lavorare nello studio notarile dello zio. Nel frattempo Franca sta imparando a leggere e scrivere con l'aiuto di Pina. Maria Teresa rivede Riccardo che \u00e8 in difficolt\u00e0 economiche, data la degenza del padre, e gli comunica che la sorella \u00e8 incinta; proprio Elena dice a Riccardo che il bambino per\u00f2 \u00e8 di Filippo e non suo; la ragazza intanto confessa il fatto solo alla madre ed \u00e8 preoccupata di quello che la gente potrebbe pensare. Dopo il saggio di danza della figlia Giovanni sente le due donne parlare della questione.\nSeconda puntata.\nA casa Giovanni sfoga la sua rabbia con Elena, il resto della famiglia e anche col sindaco prima di comunicargli lo stato interessante della figlia e che i due ragazzi si sposeranno; cos\u00ec Filippo regala un anello a Elena che insieme alla madre sceglie il vestito per il matrimonio da Pina. Durante il matrimonio Filippo si ubriaca rovinando la festa. Dopo aver salutato Riccardo, Maria Teresa parte per Padova dove divide casa con delle studentesse femministe.\n1973. Il sindaco e sua moglie raccolgono le firme in vista del referendum abrogativo sul divorzio, Elena \u00e8 diventata mamma di una bambina: Giovanna, Maria Teresa studia sempre a Padova mentre Sofia e Antonio sono cresciuti e sono sempre pi\u00f9 uniti. Arriva il giorno di Pasqua e tutta la famiglia si riunisce a casa di Filippo ed Elena che \u00e8 di nuovo incinta. Mentre sono assieme Elena chiede a Maria Teresa se abbia finalmente trovato un fidanzato, ma la sorella le risponde che non \u00e8 piacendo agli uomini che si pu\u00f2 misurare il valore di una donna. Intanto in citt\u00e0 arriva una delegazione brasiliana di emigrati bassanesi e la famiglia viene invitata a partecipare all'incontro, qui Franca rivede la sua vecchia fiamma Jorge e i due si incontrano poi di nascosto a Marostica dove fanno l'amore in un hotel. Enrico Sartori si ripresenta in azienda per saldare il conto con Giovanni e ritirare un macchinario in vista dell'apertura di una propria distilleria insieme al figlio. Il Franza si accorge della troppa vicinanza tra i suoi figli gemelli e cos\u00ec cerca di separarli, tenendo di pi\u00f9 con s\u00e9 Antonio che dovr\u00e0 essere il suo erede in azienda. Maria Teresa litiga con le coinquiline perch\u00e9 si occupano solo delle loro attivit\u00e0 politiche e non degli affari di casa. Elena viene maltrattata da Filippo, ormai sempre pi\u00f9 vittima dell'alcol, e interviene quindi Giovanni con la moglie a calmare gli animi. Il 5 giugno Maria Teresa partecipa insieme alle coinquiline alla prima manifestazione nazionale del Movimento Femminista Italiano contro il processo per aborto a Gigliola Pierobon e durante la turbolenta udienza viene portata via dagli agenti; la va a prendere in questura il padre che, furibondo, la fa controllare da un levatrice sincerandosi che sia vergine. La ragazza si laurea poi in Chimica con 110 e lode e il padre cerca invano di riconciliarsi con lei proponendole di diventare la sua segretaria in azienda, ma Maria Teresa se ne va furiosa della scarsa considerazione paterna. Incontra poi l'ex socio del padre Enrico Sartori e accetta di lavorare presso la piccola distilleria artigianale che quest'ultimo ha aperto dopo essersi ripreso dall'infarto con l'aiuto economico del figlio Riccardo, che ha rinunciato a proseguire gli studi e ha lavorato per diversi anni in fabbrica al fine di aiutare economicamente la famiglia. Il ragazzo sta per\u00f2 per sposarsi con un'altra ragazza. Franca continua a vedersi di nascosto con Jorge persino nel retrobottega della sartoria di Pina Zanchetti, diventata ormai sua grande amica e confidente. Il giorno di Natale Sofia e Antonio prendono della droga LSD, ma al ragazzo fa un terribile effetto e rientra in casa stravolto e sorretto dalla sorella che confessa il fatto ai genitori che si arrabbiano molto e chiamano un dottore. La notte di Capodanno Maria Teresa la passa facendo l'amore per la prima volta col compagno Giuseppe.\nTerza puntata.\nGiovanni decide di mandare la figlia Sofia in collegio; per questo in casa scoppia una lite e Franca decide di non voler dormire pi\u00f9 insieme al marito. Maria Teresa, dopo la notte passata con Giuseppe, fa le valigie e torna a Bassano per iniziare l'esperienza con i Sartori; davanti alla distilleria viene fermata dal padre che le intima di fermarsi e tornare dalla sua parte, ma lei non ci ripensa. Sofia di notte scappa dal collegio insieme a una compagna e ritorna a casa, ma Antonio la riporta indietro. Da quel momento i gemelli si separeranno per sempre. Pina vince 48 milioni di lire a Rischiatutto e tutto il paese la acclama.\n1980. La distilleria Franza &amp; figlio \u00e8 ormai un colosso, Maria Teresa lavora ancora per la concorrenza e a casa sua ospita Sofia che non fa una vita regolare, ma gira il mondo con pochi soldi, Elena conosce il fotografo Fabrizio (Ernesto D'Argenio) che le propone di lavorare per lui come modella, decide di lasciare il marito e le figlie per trasferirsi a Milano, Filippo la va a riprendere allo studio fotografico, ma Elena si rifiuta di tornare, e dopo la scenata Fabrizio, divenuto suo amante e convivente, le dice che deve trovarsi un altro alloggio, il nuovo lavoro incontra cos\u00ec delle complicazioni. Filippo decide quindi di cambiare vita per il bene delle sue figlie e inizia a partecipare alle riunioni degli alcolisti anonimi. Antonio inizia ad avere problemi di droga e si invaghisce della segretaria Diana (Clizia Fornasier) che lo respinge, Riccardo confessa alla moglie di essere innamorato di Maria Teresa, Pina ha aperto un negozio nella lussuosa Via della Spiga a Milano. Dopo aver saputo che la Sartori distribuir\u00e0 la grappa in Inghilterra, Maria Teresa e Riccardo si baciano per l'euforia. Antonio fa credere al padre che saranno loro a gestire l'export e di nascosto vende sottobanco una grossa quantit\u00e0 a un contrabbandiere napoletano, ma la Guardia di Finanza sequestra il carico e blocca sia la vendita sia la distribuzione della distilleria con l'accusa di frode fiscale e falsa esportazione. Il ragazzo, sentendosi in colpa ed essendo rimasto senza niente (alla fine dei rapporti con le sue sorelle si aggiunge la rabbia del padre che deluso lo caccia dall'azienda), si spara.\nQuarta puntata.\nSi svolgono i funerali di Antonio e la famiglia \u00e8 straziata e sempre pi\u00f9 divisa. Riccardo va da Maria Teresa, i due fanno l'amore e qualche giorno dopo il ragazzo le propone di andare a convivere dato che si sta separando dalla moglie, e la ragazza accetta. Giovanni \u00e8 nella disgrazia pi\u00f9 totale: sia la moglie che le figlie lo ritengono responsabile del suicidio di Antonio e lui stesso si sente in colpa, tanto che quando sulla tomba del figlio rivede Sartori, finisce per abbracciarlo; gli viene intanto concessa la riapertura della distilleria. Elena decide di ritornare dal marito e dalle figlie, che per\u00f2 inizialmente la rifiutano. Sofia, spinta dalla madre, decide di partire e di girare il mondo arrivando fino a Nova Bassano, citt\u00e0 brasiliana fondata da suoi concittadini, dove per caso fa la conoscenza di Jorge che le racconta la storia della madre: Franca in realt\u00e0 si chiamava Maria e lavorava nei campi con lui fino a quando un giorno, per ottenere lo stipendio che spettava loro cos\u00ec da potersene andare insieme, aveva deciso di rivolgersi al padrone, che venne trovato morto; dopodich\u00e9, di Maria e Giovanni non si seppe pi\u00f9 nulla. Elena confessa prima a Maria Teresa e poi a Filippo che la figlia Giovanna in realt\u00e0 \u00e8 nata dalla relazione clandestina con Riccardo; questo viene messo al corrente dalla fidanzata rimanendo sconvolto. Sofia ritorna dal viaggio e insieme alle sorelle si fa raccontare dalla madre la verit\u00e0 sulla sua fuga dal Brasile: Franca stava per essere violentata dal padrone di lavoro quando Giovanni cerc\u00f2 di intervenire, venendo a sua volta aggredito; a uccidere l'uomo fu in realt\u00e0 lei, colpendolo in testa con una spranga. La donna confessa poi al marito di averlo tradito con Jorge quando questo era venuto in Italia tempo prima. Giovanni \u00e8 scosso e inizia a capire quanto tempo ha speso dietro al lavoro perdendo tutto quello che gli stava intorno; cos\u00ec decide di vendere l'azienda ai Sartori e vuole ricominciare con la moglie, ma questa decide di lasciarlo e di trasferirsi a Milano per lavorare con l'amica Pina. Giuseppe, ora operaio dell'azienda, si scontra con Maria Teresa riguardo alla fusione tra le due aziende, che andrebbe a tagliare il personale; i due poi si chiariscono e finiscono di nuovo a letto insieme. La ragazza decide cos\u00ec di lasciare Riccardo dimettendosi dalla Sartori e di prendere in mano l'azienda di famiglia insieme alle sorelle per la felicit\u00e0 del padre. La serie si conclude con la presentazione del marchio \"Sorelle Franza\" e con la notizia che Maria Teresa aspetta una bambina da Giuseppe.\nLuoghi delle riprese.\nLa maggior parte delle scene sono state girate a Bassano del Grappa, le altre tra Marostica, Costabissara, Schiavon, Montegalda, Paderno del Grappa, Crespano del Grappa, Breganze, Fara Vicentino, Padova e Bofete in Brasile.\nColonna sonora.\nOgni puntata si apre con \"Mulher Rendeira\", canzone popolare brasiliana, nella versione del 1966 della cantautrice statunitense Joan Baez."}
{"id": "6329682", "revid": "83531", "url": "https://it.wikipedia.org/wiki?curid=6329682", "title": "Sk\u00fali \u00deorfinnsson", "text": "Vita.\nQuinto figlio di \u00deorfinn Fracassacrani (\"Hausa-klj\u00fafr\"), jarl delle Orcadi, aveva come fratelli Arnfinnr, H\u00e1var\u00f0r, Hl\u00f6\u00f0vir e Lj\u00f3tr. Dopo aver lasciato le Orcadi per la Scozia, fu investito jarl dal re Melk\u00f3lmr, spesso identificato in Malcolm I. Il suo potere pare si estendesse in tutto il Caithness e successivamente fino al Sutherland, costituendo il nucleo pi\u00f9 antico della Contea di Caithness delle et\u00e0 successive. Dopo aver saputo che suo fratello Lj\u00f3tr era diventato \"jarl\", succedendo al fratello H\u00e1var\u00f0r ucciso da un certo Einarr denominato \"Pane e Burro\", Sk\u00fali si rec\u00f2 nel Katanes e qui radun\u00f2 un esercito per combattere Lj\u00f3tr.\nLj\u00f3tr venne a sapere del piano del fratello e prepar\u00f2 a sua volta un'armata, con cui and\u00f2 incontro a Sk\u00fali. La battaglia fu vinta da Lj\u00f3tr: Sk\u00fali fugg\u00ec, prima nel Katanes, poi in Scozia. Lj\u00f3tr lo insegu\u00ec, ma poi rimase nel Caithness, dove accamp\u00f2 i propri uomini. La presenza di Lj\u00f3tr era mal tollerata dagli Scozzesi, che non riconoscevano il suo potere. Poco tempo dopo, Sk\u00fali torn\u00f2 a nord per combattere di nuovo il fratello, nella localit\u00e0 di Dalar.\nBattaglia di Dalr e morte.\nLe forze di Sk\u00fali e di Lj\u00f3tr erano numerose. Gli scozzesi, comandati da Sk\u00fali, eseguirono il primo assalto ma Lj\u00f3tr ordin\u00f2 ai suoi di creare un muro di scudi, e lui stesso ne prese parte. L'armata scozzese sband\u00f2 e ruppe le file, quindi gli uomini si dettero alla fuga. Sk\u00fali continu\u00f2 a combattere, ma trov\u00f2 la morte sul campo.\nIl sito della battaglia \u00e8 di dubbia collocazione. Di solito si identifica Dalar (\"Dalr\") con la zona meridionale della valle del fiume Thurso."}
{"id": "6329693", "revid": "599013", "url": "https://it.wikipedia.org/wiki?curid=6329693", "title": "Augusto Taiocchi", "text": "Biografia.\nAugusto Taiocchi, noto campione mondiale di Enduro, ha sempre vissuto i suoi successi, degni di nota, con l'umilt\u00e0 e la semplicit\u00e0 che lo contraddistinguevano anche nella vita.\nNel 1968 Taiocchi inizia a gareggiare con una Moto Morini con la quale partecipa a nove gare, ottenendo otto primi posti ed un secondo posto. \nNel 1969 mantiene per qualche mese il suo rapporto con la Moto Morini utilizzata per le prime gare, decidendo in seguito di passare alla \"Puch\" con la quale disputa quattro gare: con questo tipo di moto non avverte quella sorta di \"feeling\" necessario per sentirsi tutt'uno con il mezzo e quindi decide di correre con la \"KTM\". I primi successi anche in campo internazionale non tardano ad arrivare mentre nel contempo conquista anche la medaglia d\u2019argento delle Valli Bergamasche; si ricorda che in quello stesso periodo, per il trofeo \"FMI\", vince il titolo nella sua categoria.\nA fine anno lascia la scuderia \"Careter\" e passa al \"Gruppo Sportivo Fiamme Oro\". Questa scelta segna una svolta decisiva e significativa nella sua vita perch\u00e9 finalmente il nostro campione ha trovato l'ambiente pi\u00f9 idoneo in cui cimentarsi e poter sviluppare ed esternare le proprie capacit\u00e0.\nInfatti, nel 1971 vince il primo titolo italiano nella classe 175\u00a0cm\u00b3, nello stesso anno partecipa alla Six Days Con la \"Ducati 450 RT\" ottenendo la medaglia d\u2019oro.\nAncora, nel 1972 si dedica al cross nelle categorie 125 e 250, deducendo tuttavia che questo genere di gare non \u00e8 pertinente e neppure stimola la sua personalit\u00e0.\nNel 1973 torna quindi all\u2019Enduro con una \"KTM 250\" vincendo il campionato italiano.\nIl 23 giugno 1973 partecipa alla 25\u00aa Valli Bergamasche e si classifica al secondo posto, mentre, sempre nello stesso anno, si classifica al primo posto alla Sei Giorni di Dalton (U.S.A.), vincendo la medaglia d\u2019oro.\nNel 1974 inizia a gareggiare nel campionato Europeo dove, in Cecoslovacchia, ottiene un secondo posto nella classe \"350 cc.\". Sempre nel 1974 vince la 26\u00ba Valli Bergamasche in sella ad una KTM 350\u00a0cm\u00b3, e conquista il titolo del campionato italiano nella classe \u201coltre 175 cc.\u201d.\nNel 1975 vince il campionato italiano nella classe \u201cOltre 175 cc.\u201d.\nNel 1976 vince la \"Valli Bergamasche\" e successivamente il titolo europeo nella classe \"250 cc.\".\nNel 1978 partecipa alla \"Sei Giorni\" di Svezia dove ottiene un secondo posto nella classe \"350 cc.\".\nNel 1979 in \"KTM Farioli\" vince il campionato italiano, quello europeo e la\" Sei Giorni\" di Germania nella classe \"350 cc.\".\nNel 1980 ricalca quasi integralmente l\u2019annata precedente, mentre nell'anno successivo gareggia alla Sei Giorni dell\u2019Isola d\u2019Elba, dove vince il trofeo mondiale per la terza volta consecutiva.\nNel 1982 vince il campionato italiano nella classe \"500 cc.\".\nNel 1983 vince il campionato italiano con la \"KTM 340 cc.\".\nNel 1984 conquista il suo dodicesimo titolo tricolore con la \"KTM 600\".\nNel 1985 si piazza secondo all\u2019europeo di San Remo.\nNel 1987 vince il suo tredicesimo campionato italiano in sella all\u2019Husqvarna 500 cc\".\nNel 1988 termina la sua carriera agonistica a livello internazionale e nel 1994 ne inizia una nuova nel campionato \"moto d\u2019epoca\", dove ottiene svariati successi sino al termine della sua partecipazione, nell\u2019anno 2000.\nAugusto Taiocchi \u00e8 morto, sempre a Ponteranica dove era nato, nel 2010 a quasi sessant'anni.\n\"Onore al Capitano\" Tributo ad Augusto Taiocchi.\nIl Dakariano Claudio Terruzzi, ha organizzato una manifestazione in onore del grande pilota Augusto Taiocchi. A Montecampione, il 15 di Aprile del 2017, 52 piloti che hanno corso con il grande campione, si sono affrontati, come ai vecchi tempi, in una bellissima \"prova speciale\".\nPiloti partecipanti: Guglielmo Andreini, Elia Andrioletti, Sergio Belussi, Luca Benedetti, Pasquale Bernini, Gualtiero Brissoni, Pietro Caccia, Sergio Calvi, Roberto Capelli, Luigi Carrara, Maurizio Cecconi, Gianangelo Croci, Alessandro (Ciro) De Petri, Giovanni Facchinetti, Arnaldo Farioli, Fabio Fasola, Bruno Ferrari, Giampiero Findanno, Renato Foresti, Marco Franceschetti, Pietro Gagni, Roberto Gaiardoni, Giorgio Grasso, Alessandro Gritti, Pierluigi Laureati, Andrea Marinoni, Luigi Mazzoni, Luigi Medardo, Secondo Mercatelli, Pietro Miccheli, Adriano Micozzi, Mauro Miele, Sergio Moletta, Pierfranco Muraglia, Fausto Oldrati, Edi Orioli, Stefano Passeri, Renato Pegurri, Tullio Pellegrinelli, Gino Perego, Franco Picco, Giovanni Pieroni, Gianmarco Rossi, Pierluigi Rottigni, Gi\u00f2 Sala, Dario Salvi, Ivan Saravesi, Angelo Signorelli, Claudio Terruzzi, Claudio Tura, Antonio Villa, Carlo Zucchetti, Enrico Zuffa."}
{"id": "6329718", "revid": "1310927", "url": "https://it.wikipedia.org/wiki?curid=6329718", "title": "Fernando Brand\u00e1n", "text": "Carriera.\nDopo aver giocato per club di livello medio-piccolo, Fernando Brand\u00e1n passa in Australia,al Melbourne City nel 2016.\nIl 30 novembre 2016 conquista il primo titolo nella storia della societ\u00e0, la FFA Cup, la coppa nazionale istituita da pochi anni, battendo in finale il Sydney FC con una rete del compagno Tim Cahill."}
{"id": "6329720", "revid": "287204", "url": "https://it.wikipedia.org/wiki?curid=6329720", "title": "Carlo Caldi", "text": "Biografia.\nCarlo, soprannominato Carlito per via delle origini argentine della madre, Adele Balestretti, figlia di emigrati italiani di ritorno dal Sud America, nacque nel 1917 in un\u2019agiata famiglia della borghesia omegnese. Il padre, Antonio Mario Caldi, nipote di Agostino Cane, lavorava come industriale nell\u2019omonima fabbrica dello zio, producendo articoli casalinghi in alluminio; nel 1919 fu anche uno dei sei soci fondatori della Societ\u00e0 Cooperativa Torneria La Subalpina (rinominata in seguito Girmi - La Subalpina nel 1963 e poi solamente Girmi Spa nel 1971 dal figlio Carlo).\nSecondo di tre figli, Carlo ebbe una formazione collegiale di tipo tecnico-meccanico presso l\u2019istituto De Filippi di Arona (No) e, successivamente, nei collegi di Winterthur (Svizzera) e Dortmund (Germania), senza per\u00f2 mai conseguirne il diploma.\nPoco pi\u00f9 che maggiorenne, infatti, Carlito venne richiamato dal padre per iniziarlo al mondo del lavoro. Cos\u00ec, nel 1936, fece esperienza come operaio nella storica ditta aeronautica SIAI-Marchetti e, l\u2019anno successivo, presso l\u2019azienda di famiglia.\nDal \u201937 al \u201938, Carlo consegu\u00ec il brevetto di pilota civile nell\u2019aeroporto di Cameri (No), per poi arruolarsi nella Regia Aeronautica con il grado di sergente-maggiore pilota.\nDurante il servizio militare, per\u00f2, Carlito si rese conto dell\u2019orrore della causa fascista. Cos\u00ec, grazie all\u2019arruolamento nel Regio Esercito dei suoi fratelli, Francesco e Aldo, nel 1940 Carlo pot\u00e9 congedarsi dal servizio. Nello stesso periodo il padre Antonio Mario acquisir\u00e0 la maggioranza de La Subalpina per darla in gestione al figlio Carlo che, fino all\u2019armistizio del \u201943, pot\u00e9 affiancare al proprio lavora anche una militanza antifascista. \nIl 18 gennaio 1944, Carlito venne iniziato dal capitano Filippo Maria Beltrami durante l\u2019operazione di rifornimento viveri a Quarna Sopra e Campello Monti. L\u201911 maggio di quello stesso anno si present\u00f2 al reparto partigiano per essere in seguito assegnato all\u2019intendenza della divisione Valtoce sotto lo pseudonimo di \"Cocki\". Oltre a diverse azioni di combattimento e guerriglia, Carlo si occup\u00f2 prevalentemente dell\u2019aspetto logistico e propagandistico tra le aree del Cusio e dell\u2019Ossola. Venne insignito con il grado di capitano anche con compiti di comando (dalla fine del gennaio 1945 fino al 24 aprile dello stesso anno tenne l\u2019intendenza della divisione e, dal 21 febbraio fino al 13 marzo del \u201945, ne fu il comandante).\nCon la fine della guerra Carlito riprese in mano le redini dell\u2019azienda di famiglia. E nel 1948, durante un viaggio di lavoro a Parigi, insieme all\u2019industriale e amico Massimo Lagostina, incontr\u00f2 la sua futura giovane moglie Fran\u00e7oise Marolleau, al tempo diciottenne. \nFu amore a prima vista e, dopo un fidanzamento durato pochi mesi, Carlito convogli\u00f2 a nozze nel gennaio 1949 con la parigina Fran\u00e7oise. Insieme ebbero due figli: Michel e Laura (prematuramente scomparsa nel 2006).\nNello stesso anno i due coniugi andarono a New York in luna di miele. Fu un viaggio illuminante per l\u2019imprenditore che ebbe la possibilit\u00e0 di osservare alcuni elettrodomestici da tempo in uso negli Usa, ma che nell\u2019Italia del dopoguerra erano ancora quasi del tutto inesistenti.\nCarlito ebbe cos\u00ec l\u2019intuizione di convertire la fabbrica di famiglia per produrre qualcosa di innovativo, non solo articoli di toilette per parrucchieri, barbieri, profumieri e saloni di bellezza, ma elettrodomestici. Cos\u00ec, nel 1954, su ispirazione dei modelli americani, nacque Frullo: il primo frullatore prodotto e distribuito interamente in Italia. Ma il risultato finale fu alquanto scadente: poco pi\u00f9 che un giocattolo e con diversi difetti di fabbricazione. L\u2019articolo ebbe comunque un ottimo riscontro nelle vendite, e sulla cresta del boom economico italiano nel 1957 venne messo nel mercato il nuovo frullatore Girmi (acronimo di Gira e Miscela). Fu un grande successo, tale che Carlito decise di utilizzarne il nome per la sua azienda.\nCarlo introdusse negli anni sofisticate e innovative tecniche di produzione. Nel 1963, nella frazione di Cireggio di Omegna, fece costruire su un terreno di 60.000 m\u00b2 uno stabile di 7.500 m\u00b2, caratterizzato da un tetto importato dagli Usa capace di auto-sostenersi appoggiandosi solamente sulla propria campata.\nCarlo collabor\u00f2 inoltre con diversi designer per la produzione di elettrodomestici sempre pi\u00f9 accattivanti e funzionali. Tra questi il noto architetto milanese Luca Meda, che nel 1984 rivest\u00ec in Girmi il ruolo di art-director.\nCon Carlo l\u2019azienda ebbe un notevole sviluppo, che rese leder nel settore del piccolo elettrodomestico. Dagli anni Quaranta agli anni Ottanta i dipendenti passarono da 50 a 440 unit\u00e0 in un crescendo via via sempre pi\u00f9 concitato di ricerca e innovazione. Finch\u00e9, nel 1986, Carlo decise di vendere Girmi all\u2019americana Allegheny International. Da quel momento l\u2019azienda pass\u00f2 di mano in mano a diverse imprese. Attualmente il marchio Girmi \u00e8 stato ceduto da Bialetti Industrie Spa nel 2016 a Trevidea Srl, societ\u00e0 specializzata in elettrodomestici da cucina a marchio Trevi e G3 Ferrari.\nDal 1986 fino alla sua scomparsa, Carlito si ritir\u00f2 dal mondo professionale dedicandosi alla beneficenza, contribuendo alla realizzazione del reparto Alzheimer presso la casa di riposo dedicata all\u2019amico Lagostina.\nAncora oggi gli stabilimenti originari giacciono abbandonati a se stessi tra rovi, sterpaglie e aste giudiziarie sempre deserte.\nSpir\u00f2 il 9 gennaio 2012 nell\u2019ospedale di Verbania-Pallanza all\u2019et\u00e0 di 94 anni."}
{"id": "6329721", "revid": "99272846", "url": "https://it.wikipedia.org/wiki?curid=6329721", "title": "Parco del Moro", "text": "Il parco del Moro \u00e8 un parco locale di interesse sovracomunale (PLIS), riconosciuto nel 2007 (con delibera del Consiglio Provinciale n\u00b0 134 del 28/06/2007) e si trova in Lombardia, nel comune di Casalmoro, nella provincia di Mantova.\nLo scopo \u00e8 quello di tutelare e valorizzare l\u2019ambito fluviale del fiume Chiese, che scorre nel territorio del comune."}
{"id": "6329723", "revid": "113249034", "url": "https://it.wikipedia.org/wiki?curid=6329723", "title": "A' kat\u012bgoria (pallavolo femminile)", "text": "L'A' kat\u012bgoria \u00e8 la massima serie del campionato cipriota di pallavolo femminile: al torneo partecipano otto squadre di club cipriote e la squadra vincitrice si fregia del titolo di campione di Cipro."}
{"id": "6329724", "revid": "1305772", "url": "https://it.wikipedia.org/wiki?curid=6329724", "title": "Cultura di Tiszapolg\u00e1r", "text": "La cultura di Tiszapolg\u00e1r o cultura di Tiszapolg\u00e1r-Romanesti \u00e8 una cultura archeologica eneolitica della Grande pianura ungherese e il Banato in Europa centrale. Il sito tipo di Tiszapolg\u00e1r-Basatanya \u00e8 una localit\u00e0 nel nord-est dell'Ungheria. Si tratta di una continuazione della precedente cultura neolitica di Tisza. Il sito tipo di Romanesti \u00e8 in localit\u00e0 Romanesti-Tome\u0219ti, distretto di Timi\u0219, Romania.\nLa maggior parte delle informazioni sulla cultura di Tiszapolg\u00e1r provengono dai cimiteri; oltre 150 tombe individuali sono state scavate nel corso dello scavo a Tiszapolg\u00e1r-Basatanya. La ceramica \u00e8 spesso lucida e decorata."}
{"id": "6329746", "revid": "767487", "url": "https://it.wikipedia.org/wiki?curid=6329746", "title": "Strada Pia", "text": "Strada Pia \u00e8 un film del 1983, scritto e diretto da Georg Brintrup. Rivisita i percorsi seguiti dalla letteratura e dall'architettura negli ultimi 400 anni, rintracciando le preesistenze dell'antica strada romana, ancora visibili lungo quelle che oggi sono via del Quirinale, via XX Settembre e via Nomentana.\nTrama.\nIl film parte dal centro di Roma e segue poi la strada, cos\u00ec come si presenta nell'anno delle riprese 1983, fino ad arrivare in periferia, lontanto dalle porte e le mura della citt\u00e0. Dodici episodi, tratti da opere importanti della letteratura italiana degli ultimi 400 anni, si snodano lungo tutto il percorso. Ciascuno di essi viene messo in relazione con un luogo architettonico della stessa epoca, in modo da istituire un confronto visivo diretto tra il progresso della letteratura e il declino dell'architettura.\nRiprese di ville, palazzi, chiese, case umbertine e case popolari scandiscono il ritmo narrativo e fanno da collegamento tra un episodio e l'altro.\nRetroscena.\nSi tratta di un film-essay, un genere poco conosciuto in Italia. L'idea portante \u00e8 basata sulla tesi di Victor Hugo: \nTitolo del film.\nIl titolo \u201cStrada Pia\u201d riprende l'antico nome che le veniva dato nel 1565, dopo che Papa Pio IV l'aveva allargata e aveva fatto costruire, da Michelangelo, Porta Pia. Proprio quel secolo, secondo alcune riflessioni di Victor Hugo in \"Notre-Dame de Paris \", era da considerarsi come uno spartiacque decisivo poich\u00e9, con l'avvento del \"torchio luminoso di Gutenberg\", tutte le forze che il pensiero umano aveva, fino ad allora, dedicato all'architettura e quindi alla parola scritta su pietra, venivano ora rivolte alla parola stampata.\nDistribuzione.\n\u201cStrada Pia\u201d venne trasmesso per la prima volta il 14 agosto del 1983 dal canale tedesco WDR. La prima italiana del film, nella versione originale, ebbe luogo in luglio del 1983 nel Goethe-Institut di Roma. Altre trasmissioni seguirono sul canale tedesco WDR fino al 1988. Una versione di 60 minuti fu proiettato il 4 agosto 1988 sul canale tedesco WDR."}
{"id": "6329750", "revid": "131145", "url": "https://it.wikipedia.org/wiki?curid=6329750", "title": "Parco Solferino", "text": "Il Parco Solferino \u00e8 un Parco Locale di Interesse Sovracomunale (PLIS), riconosciuto nel 2005 (\"con delibera del Consiglio Provinciale n\u00b0 277 del 27/10/2005\") e si trova in Lombardia, nel comune di Solferino, nella Provincia di Mantova.\nIl parco \u00e8 contiguo al Parco Colline Moreniche di Castiglione."}
{"id": "6329770", "revid": "15756", "url": "https://it.wikipedia.org/wiki?curid=6329770", "title": "Derby Messina-Siracusa", "text": "Il derby Messina-Siracusa rappresenta una sfida tra due tradizioni calcistiche, quella di e quella di Siracusa, che si sono scontrate diverse volte nel corso della loro storia, sin dal 1926. Il confronto \u00e8 risultato importante quando non decisivo in alcuni momenti della storia di entrambe le compagini.\nRiconoscendo le due odierne societ\u00e0 quali eredi della rispettiva tradizione sportiva cittadina, in totale gli incontri disputati per competizioni ufficiali (Serie B, Serie C, Coppa Italia, Coppa Italia di Serie C, campionati di massima serie precedenti al girone unico, play off e spareggi vari) sono 63. Le citt\u00e0 di Messina e Siracusa distanti geograficamente circa 160\u00a0km, si sono affrontate calcisticamente in quasi tutti i decenni della loro storia escluso gli anni sessanta.\nFra le due tifoserie esiste una forte rivalit\u00e0 sia da parte aretusea che da parte peloritana, al punto da scatenare momenti di tensione ogni qual volta le due squadre si affrontano.\nStoria.\nIl primo incontro in assoluto fra le due squadre, quando ancora il Messina si chiamava \"Unione Sportiva Messinese\" e il Siracusa \"Circolo Sportivo Tommaso Gargallo\", risale alla stagione 1926-1927. Disputata il 9 gennaio 1927 a Siracusa, le due compagini pareggiarono col risultato di 1-1 (Latella per i peloritani al 58', pareggio aretuseo al 75' con Bagnoli). Messina e Siracusa \u00e8 stato da sempre uno dei derby pi\u00f9 disputato in ambito siciliano, oltre che un appuntamento classico in ambito nazionale, con le due squadre che si sono affrontate in quasi tutte le categorie ad esclusione della Serie A.\nTanti furono i calciatori che indossarono entrambe le maglie di Messina e Siracusa, ma uno in particolare lasci\u00f2 il segno in entrambi i club. Vincenzo Lumia, atleta degli anni trenta, dapprima con la casacca azzurra nel periodo di militanza realizz\u00f2 in 51 partite ben 31 gol. La sua vena realizzativa ed il suo talento non pass\u00f2 inosservata al club peloritano, che nel 1932, al suo primo campionato di Serie B decise di tesserarlo, collezionando nella sua esperienza messinese (dal 1932 al 1938) 152 presenze e 23 gol.\nIl caso Salvatore Moschella.\nTra le due tifoserie non corre buon sangue, tanto da verificarsi momenti di tensione ogni qual volta le due squadre si affrontano. Un fatto gravissimo e tragico, che inclin\u00f2 ulteriormente i rapporti, accade il 30 gennaio 1994. Nello specifico, il fatto vide coinvolti un giovane siracusano, Salvatore Moschella di 22 anni, e alcuni tifosi messinesi. I tifosi peloritani di ritorno in treno da una trasferta di Ragusa, cominciarono ad infastidire alcuni passeggeri di un vagone, tra cui Moschella, scatenando in particolare su quest'ultimo un'efferata violenza. Il giovane, secondo la ricostruzione, dopo essersi inizialmente ribellato, viene ripetutamente infastidito e picchiato per poi diventare vittima sacrificale di una vera e propria caccia all'uomo, che lo indurranno a gettarsi dal finestrino in preda al panico tentando la via della fuga mentre il treno rallentava nei pressi della stazione di Acireale. Il tragico gesto per sottrarsi alla violenza gli fu fatale, in quanto morir\u00e0 sul colpo. Da questa vicenda verranno arrestate ben cinque persone, delle quali due minorenni.\nTempi recenti.\n2016-2017.\nNell'ultimo ventennio i due club per via dei campionati differenti disputati, hanno giocato pochissime edizioni del derby. I giallorossi infatti hanno avuto un'escalation fino alla massima serie, gli azzurri hanno dovuto far fronte all'instabilit\u00e0 economica del periodo, che li ha portati a due fallimenti. Nella stagione 2016-2017, tornano a disputare il derby tra i professionisti a distanza esattamente di ventiquattro anni. Nella gara d'andata, disputata allo Stadio San Filippo,il Messina si impone con il risultato finale di 3-1. Il derby disputato alla prima di campionato, vede i giallorossi in grande spolvero, con l'attaccante Pozzebon autore di una doppietta. L\u2019attaccante romano, dopo aver sbagliato un calcio di rigore, segna una doppietta e propizia anche la terza rete. Gli aretusei, dopo essere riusciti a trovare il gol del pareggio al 60\u00b0 con Valente, manifestano una scarsa condizione atletica, che nell'arco dei novanta minuti pesa ai fini del risultato finale.\nLa gara di ritorno, disputata a Siracusa il 22 dicembre 2016, viene vinta dagli azzurri per 2-0, grazie alla doppietta siglata da Emanuele Catania, che per l'occasione realizza il gol numero 30 in maglia azzurra. Il match vede un primo tempo giocato ad altissimi ritmi, con buona supremazia in campo degli aretusei. Decisamente sotto tono la squadra allenata da Cristiano Lucarelli, viste le scarse occasioni da rete avute.\nRisultati.\n\"Dati aggiornati al 30 marzo 2017\"\nQui di seguito si riporta la lista completa in ordine cronologico dei 63 derby calcistici disputati in gare ufficiali dal 1927.\nAmichevoli.\n\"Dati aggiornati al 30 marzo 2017\"\nQui di seguito si riporta la lista delle amichevoli disputate in gare non ufficiali.\nRecord.\nMessina-Siracusa 4-1 (Serie B 1950-1951)\nSiracusa-Messina 3-3 (Seconda Divisione 1927-1928)\nSiracusa-Messina 5-0 (Serie C 1939-1940)\nA Siracusa.\nIn campionato:\nSiracusa-Messina 2-0 (22 dicembre 2016)\nIn Coppa Italia:\nSiracusa-Messina 3-0 (21 settembre 1980)\nIn campionato:\nSiracusa-Messina 1-1 (4 ottobre 1992)\nIn Coppa Italia:\nSiracusa-Messina 0-0 (12 settembre 1982)\nIn campionato:\nSiracusa-Messina 0-1 (18 marzo 1973)\nIn Coppa Italia:\nSiracusa-Messina 0-1 (16 marzo 1986)\nA Messina.\nIn campionato:\nMessina-Siracusa 3-1 (28 agosto 2016)\nIn Coppa Italia:\nMessina-Siracusa 2-0 (5 febbraio 1986)\nIn campionato:\nMessina-Siracusa 0-0 (7 marzo 1993)\nIn Coppa Italia:\nMessina-Siracusa 0-0 (5 settembre 1984)\nIn campionato:\nMessina-Siracusa 0-2 (5 novembre 2008)\nIn Coppa Italia:\nMessina-Siracusa 0-3 (13 settembre 1981)\nStadi.\nL'impianto che ha ospitato il maggior numero di derby ufficiali tra Messina e Siracusa \u00e8 lo Stadio Nicola De Simone di Siracusa, inaugurato nel 1932. Altri campi da gioco teatro del derby sono stati lo Stadio Giovanni Celeste, il Campo Coloniale, il Campo Enzo Geraci e lo Stadio San Filippo-Franco Scoglio. Il 5 settembre 1984 venne disputata in campo neutro allo Stadio Carlo Stagno d'Alcontres di Barcellona Pozzo di Gotto, la gara valevole per il 1\u00ba turno di Coppa Italia Serie C, per l'indisponibilit\u00e0 dello stadio del Messina.\n\"Di seguito viene riportato un prospetto con il numero di partite disputate in ogni campo da gioco.\""}
{"id": "6329794", "revid": "22475", "url": "https://it.wikipedia.org/wiki?curid=6329794", "title": "Casa di bambola (fumetto)", "text": "Casa di bambola (\"The Sandman: The Doll's House\") \u00e8 un volume antologico pubblicato nel 1990 negli Stati Uniti d'America dalla DC Comics che raccoglie un ciclo di storie pubblicate originariamente nella serie a fumetti \"Sandman\", scritta da Neil Gaiman e illustrata da vari disegnatori negli anni novanta; fu il primo della serie di dieci volumi antologici a essere pubblicato anche se le storie presenti sono cronologicamente successive a quelle contenute nel volume \"Preludi e notturni\".\nIl titolo non deriva dalla celebre omonima pi\u00e8ce teatrale di Henrik Ibsen, bens\u00ec da un omonimo racconto per l'infanzia di Rumer Godden.\nStoria editoriale.\n\"The Doll's House\" fu la prima raccolta in copertina rigida di \"Sandman\". La prima edizione stampata nel 1990 comprendeva i n. da 8 a 16, e il suo successo posto alla stampa di \"Preludi e notturni\", che invece comprendeva i n. da 1 a 8. Edizioni successive di \"The Doll's House\" avrebbero omesso il n. 8.\nFu scritto da Neil Gaiman, illustrato da Mike Dringenberg, Malcom Jones III, Chris Bachalo, Michael Zulli e Steve Parkhouse, colorato da Robbie Busch e letterato da Todd Klein.\nLa raccolta fu poi inserita in un volume con copertina rigida nel 1995. L'edizione in raccolta comprese una prefazione dell'amico di Neil Gaiman Clive Barker.\nTrama.\nCome parte di un rituale maschile, un uomo anziano nel deserto raccont\u00f2 ad un giovane una storia antica, narrando il tragico amore di Sogno per la Regina Nada. Temendo le conseguenze nell'innamorarsi di un immortale, Nada rifiut\u00f2 Sogno. Arrabbiato, Sogno invi\u00f2 Nada all'Inferno, dove rimase fino ad oggi.\nNel frattempo, il fratello androgino di Sogno, Desiderio, chiam\u00f2 la sua gemella Disperazione per informarla di un nuovo vortice onirico: le due alludevano ad un piano contro Sogno.\nSogno pass\u00f2 in rassegno un censimento del suo regno, e scopr\u00ec che quattro delle sue creazioni erano mancanti; cos\u00ec decise di andare a cercarle.\nSulla Terra, la giovane Rose Walker e sua madre Miranda incontrarono Unity Kinkaid, una vittima dell'encefalite letargica che era presente quando Sogno fu imprigionato.. La ragazza fu stuprata nel sonno, e rimase incinta di Miranda. Miranda fu adottata, e non seppe mai niente di Unity. Unity, invece, decise di andare a cercare sua figlia e sua nipote per conoscerle prima di morire. Mentre Miranda rimase in Inghilterra con Unity, Rose trov\u00f2 suo fratello minore, Jed, e gli raccont\u00f2 tutto.\nIl padre di Rose, che si occup\u00f2 di Jed, mor\u00ec e lasci\u00f2 il giovane ad alcuni parenti distanti illegittimi. Mentre tentava di scovarne le tracce, Rose prese residenza in una pensione piena di personaggi peculiari, inclusi Chantal e Zelda, un'ambigua coppia lesbica che indossava costantemente abiti da sposa e possedeva una collezione di ragni ripieni; Ken e Barbie, una coppia estremamente yuppie; l'eccentrico Gilbert, uno che si auto definisce un \"cavaliere errante dilettante\"; e il signore Hal, un omosessuale che si esibisce nei nightclubs come drag queen. Di notte, Rose sogn\u00f2 suo fratello.\nLe nuove persone che si prendevano cura di Jed lo tenevano segregato nella cantina mentre loro godevano dei benefici monetari che ricevettero perch\u00e9 si occupassero di lui. Nel frattempo, Brute e Glob, due creature create da Sogno, fuggirono dal Sogno e andarono ad abitare nella mente di Jed. Jed fu libero quando Sogno venne a riprendersi le sue creazioni, ma dato che vagava da solo per la strada gli fu dato un passaggio dal Corinto, un incubo evaso.\nSogno si prese un intervallo dalla sua missione per incontrare Hob Gadling, a cui Sogno diede l'immortalit\u00e0 nel 1389. I due condividono un drink nella stessa taverna ogni cento anni.\nSulla via per trovare Jed, Rose e Gilbert si fermarono in un hotel. Il Corinto port\u00f2 Jed allo stesso albergo, dove avrebbe partecipato ad una convention di compagni serial killer. Gilbert riconobbe il Corinto, e disse a Rose che se fosse stata in pericolo avrebbe dovuto chiamare \"Morpheus\", il nome di Sogno. Quando uno dei serial killer tent\u00f2 di farle del male, Rose chiam\u00f2 Morpheus, che subito arriv\u00f2. Sogno distrusse il Corinto con facilit\u00e0 e pun\u00ec i partecipanti alla convention portando via da loro i sogni di grandezza, facendo loro comprendere quanto patetici e privi di significato fossero le loro vite e i loro crimini.\nGilbert trov\u00f2 Jed nel retro della macchina del Corinto, e lo port\u00f2 in ospedale. Miranda, tornata in Inghilterra, trov\u00f2 che a Unity mancava poco per andarsene, e decise cos\u00ec di darle conforto nei suoi ultimi momenti.\nSogno inform\u00f2 Rose che si trovava in un vortice onirico, e che il mondo sarebbe stato distrutto se non l'avesse uccisa. Gilbert, che era il quarto delle creazioni mancanti, offr\u00ec la sua vita in cambio di quella di Rose. Sogno gli disse che non era un'opzione. Tuttavia, prima che Sogno uccidesse Rose, sua nonna Unity entr\u00f2 nel Sogno e disse a Morpheus di uccidere lei invece. Era Unity ad essere destinata ad essere il vortice onirico, ma non lo divenne mai a causa della sua malattia, e cos\u00ec il vortice fu passato a sua nipote. Rose diede a Unity il suo \"cuore\", un oggetto che la rendeva il vortice, e in quel momento Unity mor\u00ec naturalmente nel mondo reale, distruggendo cos\u00ec il vortice. Sogno spieg\u00f2 a Rose che c'era molto che egli non comprendeva, ma che lei non doveva preoccuparsi di ci\u00f2.\nDopo mesi passati a pensare, Sogno si confront\u00f2 con Desiderio e le sue decisioni. Desiderio ammise di aver stuprato Unity in un elaborato piano per costringere il fratello ad assassinare il suo stesso sangue, cosa che avrebbe distrutto il Sogno. Sogno avvert\u00ec Desiderio di non immischiarsi mai pi\u00f9 nei suoi affari.\nElenco delle storie.\nTute le storie sono state scritte da Neil Gaiman.\nBibliografia.\nBender, Hy (1999), \"The Sandman Companion\", New York: Vertigo DC Comics, ISBN 1-56389-644-3"}
{"id": "6329800", "revid": "114887406", "url": "https://it.wikipedia.org/wiki?curid=6329800", "title": "Alessandro Gorini", "text": "Cavaliere dell'Ordine di Vittorio Veneto con decreto presidenziale in data 25 gennaio 1969\nBiografia.\nSi arruol\u00f2 nel Regio Esercito nel 1911 e prese parte alla Guerra italo-turca in Tripolitania. Nella prima guerra mondiale combatt\u00e9 sul Carso come sottotenente con il 25\u00ba Reggimento dal 1915 al 1917, quando venne gravemente ferito e mutilato al volto, perdendo un occhio. Ricevette una medaglia di bronzo e una medaglia d'argento al valor militare.\nFu uno dei fondatori dell'associazione nazionale mutilati di guerra e presidente della sezione di Milano.\nNel 1924 fu eletto deputato alla Camera del Regno per il Lista Nazionale. Riconfermato nel 1929 e nel 1934 per il Partito Nazionale Fascista. Dal 1929 al 1934 fu segretario dell'ufficio di presidenza della Camera. \nUfficiale della Milizia Volontaria Sicurezza Nazionale dal 1930, prese parte come volontario alla guerra d'Etiopia al comando del 201\u00ba Battaglione \"Legione Mutilati\" della 6\u00aa Divisione CC.NN. \"Tevere\", con il grado di \"seniore\" (maggiore). Ottenne una medaglia di bronzo al valor militare e promosso tenente colonnello per merito di guerra.\nDal 1939 al 1943 fu consigliere nazionale della Camera dei fasci e delle corporazioni.\nDopo l'8 settembre 1943 e la caduta del regime fascista, si rifugi\u00f2 a Canzo e si dichiar\u00f2 passato all'antifascismo."}
{"id": "6329842", "revid": "1345932", "url": "https://it.wikipedia.org/wiki?curid=6329842", "title": "Antartande", "text": "Le Antartande, conosciute anche come \"cordigliera della Penisola Antartica\", sono una catena montuosa situata sull'asse della penisola Antartica, da molti ritenuta essere la continuazione della cordigliera della Ande nel continente antartico. Stando a questa teoria, la cordigliera della Ande, che inizia al confine tra Colombia e Venezuela, si inabissa nell'Oceano Atlantico a est della Terra del Fuoco formando l'Arco di Scotia, una catena montuosa sottomarina che affiora in alcuni punti dando origine cos\u00ec ad un arco insulare (tra queste isole vi sono l'arcipelago della Georgia del Sud, nella parte settentrionale, le isole Sandwich Australi, nella parte orientale, e le isole Orcadi Meridionali, nella parte meridionale) per poi riemergere e continuare nella penisola Antartica per circa .\nLa montagna pi\u00f9 alta delle Antartande \u00e8, con i suoi , il Monte Hope, situato nel segmento chiamato Montagne dell'Eternit\u00e0. A sudovest delle Antartande sono situate le Montagne di Ellsworth, una catena di basse montagne ricoperte da ghiacciai, e la grande catena dei Monti Transantartici, le cui vette sono per lo pi\u00f9 coperte dai ghiacci e, emergendone, danno luogo a dei nunatak. Proseguendo verso sudovest oltre quest'ultima catena, si arriva all'Altopiano Antartico che si estende poi fino al Polo Sud.\nLe Antartande sono rivendicate dall'Argentina (Antartide Argentina), dal Cile (Territorio Cileno Britannico) e dal Regno Unito (Territorio Antartico Britannico), ma ognuna di queste rivendicazioni \u00e8 comunque sospesa dall'articolo 4 del Trattato Antartico."}
{"id": "6329844", "revid": "1865216", "url": "https://it.wikipedia.org/wiki?curid=6329844", "title": "Kintomo Mushanok\u014dji", "text": "Biografia.\nKintomo Mushanok\u014dji era il terzo figlio della decima generazione della famiglia aristocratica Mushanok\u014dji e nacque a K\u014djimachi, Chiyoda, in Giappone. Si laure\u00f2 presso la facolt\u00e0 di giurisprudenza dell'Universit\u00e0 imperiale di Tokyo. Suo fratello minore era lo scrittore Saneatsu Mushanok\u014dji.\nNel 1930 prese parte alla delegazione giapponese presso l'undicesima sessione ordinaria dell'assemblea della Societ\u00e0 delle Nazioni, e la delegazione alla sessione speciale dell'assemblea convocata in virt\u00f9 dell'articolo 15 dell'alleanza su richiesta del governo della Repubblica di Cina. Dal 1929 al 1933 fu ambasciatore giapponese in Svezia e ambasciatore non residente in Finlandia e, in tale veste, firm\u00f2 a nome del governo giapponese la convenzione su alcune questioni relative al conflitto di leggi sulla nazionalit\u00e0, il 12 aprile 1930. Serv\u00ec come ambasciatore giapponese in Germania dal 1934 al 1937, e in tale veste firm\u00f2 il Patto Anticomintern come rappresentante del Giappone.\nDopo la seconda guerra mondiale, fu espulso dalle cariche pubbliche dalle autorit\u00e0 di occupazione."}
{"id": "6329846", "revid": "729019", "url": "https://it.wikipedia.org/wiki?curid=6329846", "title": "Conflitto Tensh\u014d-Jingo", "text": "Alla morte di Nobunaga, avvenuta il 21 giugno 1582, il controllo del clan Oda sui vecchi territori Takeda s'indebol\u00ec. In mezzo al caos che si era formato, i servitori di Oda a cui erano stati assegnati quei territori, tra gli altri Mori Nagayoshi e Kawajiri Hidetaka, fuggirono o vennero uccisi da insurrezioni locali. Dopo questi fatti i clan Tokugawa, H\u014dj\u014d e Uesugi iniziarono a muoversi per reclamare il vuoto di potere che si era creato nelle provincie di Shinano, K\u014dzuke e Kai. Inizi\u00f2 cos\u00ec il conflitto chiamato Tensh\u014d-Jingo.\nIl 5 luglio Takigawa Kazumasu venne definitivamente sconfitto dall'armata H\u014dj\u014d nella battaglia di Kanagawa. Il 10 luglio Uesugi Kagekatsu invase il nord dello Shinano. Il clan Sanada all'inizio si schier\u00f2 con gli Uesugi, ma poche settimane pi\u00f9 tardi passarono al fianco degli H\u014dj\u014d. Entrambe le armate Uesugi e H\u014dj\u014d si trovarono faccia a faccia a Kawanakajima il 30 luglio, ma lo scontro fu evitato poich\u00e9 gli H\u014dj\u014d tornarono indietro in direzione della provincia del Kai che nel frattempo era stata invasa dalle forze Tokugawa. Nel frattempo uno dei principali servitori di Uesugi, Shibata Shigeie, gli si rivolt\u00f2 contro e le armate Uesugi dovettero tornare indietro dal nord dello Shinano per fronteggiarlo. A quel punto gli H\u014dj\u014d erano vicini a controllare la maggior parte dello Shinano ma improvvisamente in ottobre i Sanada li tradirono prestando aiuto a Yoda Nobushige, un signore locale che stava ancora resistendo dal castello di Kasuga all'avanzata degli H\u014dj\u014d sotto la bandiera Tokugawa. Nella provincia di Kai ora si trovarono a fronteggiarsi circa soldati H\u014dj\u014d e Tokugawa, ma nonostante la disparit\u00e0 di forze gli H\u014dj\u014d non seppero imporsi e dopo mesi di stallo, H\u014dj\u014d Ujinori, che da giovane era stato ostaggio degli Imagawa assieme a Tokugawa Ieyasu, inizi\u00f2 trattative di pace. In seguito a queste trattative i due potenti clan si divisero le province. Kai e Shinano andarono ai Tokugawa mentre K\u014dzuke agli H\u014dj\u014d. H\u014dj\u014d Ujinori spos\u00f2 una figlia di Tokugawa Ieyasu.\nQuesti eventi segnarono la fine del conflitto dopo cinque mesi dalla morte di Oda Nobunaga."}
{"id": "6329849", "revid": "1391549", "url": "https://it.wikipedia.org/wiki?curid=6329849", "title": "Italy (New York)", "text": "Italy \u00e8 un comune (\"town\") degli Stati Uniti d'America nella contea di Yates nello Stato di New York. La popolazione era di 1,141 abitanti al censimento del 2010. Il comune deve il suo nome all'Italia (\"Italy\" in inglese).\nIl comune di Italy si trova nella parte sud-occidentale della contea e si trova a sud di Canandaigua.\nGeografia fisica.\nSecondo lo United States Census Bureau, ha un'area totale di .\nStoria.\nI primi coloni arrivarono intorno al 1790. La citt\u00e0 faceva parte dell'acquisto di Phelps e Gorham.\nIl comune venne fondato nel 1815 per distacco dal comune di Naples mentre era ancora parte della contea di Ontario. Quando la contea di Yates fu creata nel 1823, il comune di Italy entr\u00f2 a far parte della nuova contea.\nNella citt\u00e0 \u00e8 presente un grande olmo americano che un tempo veniva utilizzato come luogo di ritrovo per le riunioni dei nativi locali.\nSociet\u00e0.\nEvoluzione demografica.\nSecondo il censimento del 2010, la popolazione era di 1,141 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 98,4% di bianchi, lo 0,3% di afroamericani, lo 0,0% di nativi americani, lo 0,2% di asiatici, lo 0,0% di oceanici, lo 0,2% di altre razze, e l'1,0% di due o pi\u00f9 etnie. Ispanici o latinos di qualunque razza erano lo 0,9% della popolazione."}
{"id": "6329853", "revid": "729019", "url": "https://it.wikipedia.org/wiki?curid=6329853", "title": "\u021airiac Holdings", "text": "\u0162iriac Holdings Ltd. \u00e8 una societ\u00e0 romena fondata e posseduta da Ion \u021airiac. Le attivit\u00e0 principali sono la commercializzazione di autoveicoli d'importazione, leasing, immobiliare, manifattura di ascensori, trasporto e leasing di executive jet (\u0162iriac Air), servizi bancari (UniCredit \u021airiac Bank), e assicurativi (Allianz \u0162iriac). Con il 49% della joint venture con DaimlerChrysler import\u00f2 fino al 2007 il marchi della DaimlerChrysler in Romania.\nHolding.\n\u021airiacs \u00e8 attivo con le seguenti societ\u00e0, che ne fanno uno degli uomini pi\u00f9 ricchi di Romania secondo \"Capital\" che nel 2004 aveva un patrimonio di 600-700 milioni di US$. Dal 2006 \u00e8 il pi\u00f9 ricco di Romania con oltre 1 miliardi di dollari..\nLe attivit\u00e0 societarie sono nella \"\u021airiac Holding\" e nella \"Redrum International Investments\" B.V. di Heenvliet e nella \"Vesanio Trading\" Ltd. di Nikosia. La \u021airiac Holding detiene il 37,5% dei 2.200 mln di Euro del fatturato del 2007. Il CEO fu Anca Ioan. Dal 2009 \u00e8 \"Petru V\u0103duva\", gi\u00e0 manager della JPMorgan Chase &amp; Co. e Bear Stearns.\nUnicredit \u021airiac Bank.\nNel 1990 viene fondata la \"Banca Comerciala Ion \u021airiac\" (BCIT) una delle prime private della Romania postcomunista. La BCIT al 2004 aveva oltre 50 filiali e 700.000 clienti e 620 mln. di Euro di bilancio.\nAzionisti maggiori sono: BNP Paribas, Soci\u00e9t\u00e9 G\u00e9n\u00e9rale, National Bank of Greece, OTP Bank, Hypo Group Alpe Adria. Nel giugno 2005 il 50,1% per 248 mln. di Euro della Bank Austria Creditanstalt AG (BA-CA), societ\u00e0 della HypoVereinsbank viene acquisita. Il 45% circa della Unicredit \u021airiac Bank \u00e8 posseduto dalla \"Redrum International Investments\" B.V. e \"Vesanio Trading\" Ltd.\nAllianz \u021airiac Asigur\u0103ri.\nTiriac fonda nel 1994 la assicurazione sanitaria \"Asigur\u0103ri Ion \u021airiac\" (ASIT). La \"Ion \u021airiac Insurance\" diventa una delle prime in Romania. Nel 2000 la Allianz Group ne diventa azionista di maggioranza con il 52,16%; Il 44,48% rimane in mano a Ion \u021airiac con la \"Vesanio Trading\" Ltd., con sede in Nicosia. L'assicurazione si firma Allianz \u021airiac Asigurari.\n\u021airiac Leasing.\nNel novembre 1999 viene creata la \"Molesey Leasing Group\" SA. Nel maggio 2000 diviene Tiriac Leasing SA. La societ\u00e0 detiene il 99,62% di \"Molesey Holdings\" Ltd, della \u021airiac Holding. Nel 2005 il volume di leasing era di ca. 400 mln di RON (ca. 93 mln di \u20ac).\n\u021airiac Auto.\n\u021airiac import\u00f2 le auto del gruppo Mercedes-Benz. Nel 2002 la \"S.C. CASA AUTO S.R.L.\" viene fondata. Nel 2005 anche la Smart, Chrysler e Jeep.\nCon la Tiriac Auto Bucuresti - Premium Auto Motors anche la Jaguar e Land Rover e altre marche Vaicoli della Hyundai, Mitsubishi Motors e Ford. Anche la maggioranza delle azioni della Hertz e Avis in Romania.\nIon \u021airiac Air.\nNel 1998 \u021airiac crea la societ\u00e0 di trasporto aereo Ion \u021airiac Air per voli charter e elicotteristici.\n\u021airiac Travel.\n\u021airiac Travel fu una societ\u00e0 di viaggi che nel 2005 venne acquisita dalla Alto Tours della ING Development\nMETRO Cash &amp; Carry Romania.\nIon \u021airiac ha il 15% della METRO Cash &amp; Carry Romania, con il primo negozio aperto nel 1996. Alla fine del 2007 i negozi erano 24, con un fatturato di 1.590 mln. di Euro e 6.390 dipendenti.\nAltre societ\u00e0.\n\u021airiac ha una partecipazione azionaria in una societ\u00e0 rumena di produzione caviale.\nPatrimonio.\nSecondo il The World\u2019s Billionaires 2015 il patrimonio di Ion \u021airiac \u00e8 di circa 1 miliardo di US$. Si posiziona al numero 1.741 della lista mondiale tra gli uomini pi\u00f9 ricchi del mondo.\nInoltre \u00e8 un collezionista di auto con 350 veicoli storici."}
{"id": "6329857", "revid": "1305772", "url": "https://it.wikipedia.org/wiki?curid=6329857", "title": "Parco Monte Medolano", "text": "Il Parco Monte Medolano \u00e8 un Parco Locale di Interesse Sovracomunale (PLIS), riconosciuto nel 2012, e si trova in Lombardia, nel comune di Medole, nella Provincia di Mantova.\nPer via della sua posizione, che permette di dominare visivamente la vasta piana sottostante del Campo di Medole, \u00e8 stato teatro di numerosi fatti d'arme, tra i cui tre importanti battaglie, in diverse epoche, nelle quali si sono invariabilmente misurati schieramenti francesi e austriaci, sempre con vittoria francese."}
{"id": "6329859", "revid": "124841663", "url": "https://it.wikipedia.org/wiki?curid=6329859", "title": "Dalton Pepper", "text": "Carriera.\nTrascorre gli anni del college equamente divisi tra la West Virginia University e la Temple University, registrando nell'anno da senior 17,45 punti e 5,13 rimbalzi di media in 31 partite.\nComincia la carriera professionistica firmando il 31 luglio 2014 con il D\u0105browa G\u00f3rnicza nel massimo campionato polacco.\nNell'estate del 2015 firma per l'N.P.C. Rieti, in Serie A2 italiana, dove rimane per le successive due stagioni, con una piccola parentesi nel maggio 2016, quando si trasferisce in prestito alla Virtus Roma, per giocare i playout.\nTerminata la sua esperienza italiana con una media di 16,3 punti e di 5,5 rimbalzi nell'ultima stagione, approda in Bulgaria, firmando il 29 luglio 2017 per l'Akademik Sofia. Dopo 10 partite a 8,8 punti di media in campionato e 6 a 12,2 in FIBA Europe Cup, il 5 gennaio, si libera dal contratto con i bulgari e approda a Cipro, dove firma con il G.S.S. Keravnos Nicosia fino al termine della stagione.\nDal 26 luglio 2018 torna in Italia, dove firma con la Virtus Cassino, neo promossa in A2. Il 28 febbraio, dopo aver viaggiato con medie di 18,3 punti a partita, lascia la squadra ultima in classifica e si trasferisce alla Junior Casale dove sostituisce il partente Brad Tinsley.\nNella stagione 2019-20 \u00e8 ancora in A2, in una squadra laziale, trasferendosi a Latina."}
{"id": "6329862", "revid": "86855213", "url": "https://it.wikipedia.org/wiki?curid=6329862", "title": "Caldi", "text": ""}
{"id": "6329863", "revid": "1391549", "url": "https://it.wikipedia.org/wiki?curid=6329863", "title": "Brighton (Contea di Monroe, New York)", "text": ""}
{"id": "6329864", "revid": "1391549", "url": "https://it.wikipedia.org/wiki?curid=6329864", "title": "Middletown (Contea di Orange, New York)", "text": ""}
{"id": "6329866", "revid": "2110845", "url": "https://it.wikipedia.org/wiki?curid=6329866", "title": "Valentine Namio Sengebau", "text": "Vissuta sull'isola di Saipan nelle Isole Marianne, gli venne intitolato un concorso di poesia.\nOpere.\nRealizz\u00f2 una raccolta di poesie dal titolo \"Microchild\"."}
{"id": "6329880", "revid": "92723", "url": "https://it.wikipedia.org/wiki?curid=6329880", "title": "Patriarcato di Alessandria (disambigua)", "text": ""}
{"id": "6329883", "revid": "1310927", "url": "https://it.wikipedia.org/wiki?curid=6329883", "title": "Aritz Borda", "text": "Carriera.\nDurante i primi 7 anni di carriera, Aritz Borda gioca nelle serie inferiori spagnole con la Real Sociedad B ed un anno con il CD Mirand\u00e9s nel 2011 con il quale arriva a giocarsi la fase play-off.\nNel 2011 passa al Recreativo Huelva con il quale esordisce il 7 settembre nella sconfitta per 0-2 contro l'Elche in Copa del Rey. Debutta il campionato il 22 ottobre giocando tutti i 90 minuti nella partita persa 1-2 contro l'Alcorc\u00f3n; segna la prima rete da professionista il 13 novembre nella partita vinta per 4-2 contro il Las Palmas.\nIl 14 giugno 2012, Borda passa ai ciprioti dell'APOEL Nicosia e segna la prima rete con la nuova maglia l'11 novembre. A fine stagione conquista il titolo nazionale, primo trofeo della sua carriera.\nNella stagione successiva esordisce in Europa, giocando 5 partite della fase a gironi di Europa League ed aiuta il club a conquistare il triplete, ovvero Campionato, Coppa e Supercoppa.\nA stagione conclusa passa al Muangthong United dove rimane per pochi mesi.\nBorda cambia nuovamente squadra ed approda ai rumeni del il 4 febbraio 2015.\nIl 13 luglio dello stesso anno firma un contratto di un anno con il Deportivo Alav\u00e9s,facendo ritorno al paese natio.\nIl 5 luglio 2016 firma un contratto di due anni con gli australiani del Western Sydney Wanderers."}
{"id": "6329894", "revid": "124912136", "url": "https://it.wikipedia.org/wiki?curid=6329894", "title": "Andr\u00e9s Muschietti", "text": "Biografia.\nDi origini italiane, Muschietti nasce in Argentina nel 1973. Dopo aver vissuto per circa dieci anni a Barcellona e aver diretto alcuni spot pubblicitari, sbarca, grazie all'interessamento di Guillermo del Toro, a Hollywood nel 2013 con il thriller psicologico \"La madre\", da lui diretto e sceneggiato con la sorella B\u00e1rbara Muschietti e Neil Cross. Il film, basato su di un suo cortometraggio di tre minuti del 2008, e costato 15 milioni di dollari, ne incassa complessivamente 146.\nNel 2015, in seguito all'abbandono di Cary Fukunaga, viene scelto per dirigere \"It\", nuovo adattamento, dopo la miniserie del 1990, del romanzo originale di Stephen King .\nNel 2019 viene annunciato come nuovo regista del film su Flash, facente parte del DC Extended Universe."}
{"id": "6329899", "revid": "86855769", "url": "https://it.wikipedia.org/wiki?curid=6329899", "title": "Sunday Adeniyi", "text": ""}
{"id": "6329936", "revid": "1543377", "url": "https://it.wikipedia.org/wiki?curid=6329936", "title": "C\u00e9phas Bansah", "text": "\u00c8 a capo dei dodici capitrib\u00f9 della Regione del Volta in Ghana.\nBiografia.\nDopo la formazione scolastica in Ghana, Bansah si trasferisce nel 1970 a Limburgerhof in Germania dove studia come perito meccanico all'interno di un progetto di scambio studentesco. Contestualmente pratica la boxe a livello amatoriale vincendo, nel 1975, il campionato regionale dei pesi mosca.\nDopo il diploma apre a Mundenheim, frazione di Ludwigshafen, un'officina meccanica che possiede ancora oggi.\nNel 1987, dopo la morte di suo nonno, n\u00e9 suo padre n\u00e9 suo fratello poterono succedergli sul trono in quanto mancini, una caratteristica considerata infausta tra gli Ewe. Gli anziani della trib\u00f9 nominarono quindi lui come sovrano.\nIl nuovo sovrano rimase a Ludwigshafen anche dopo la sua incoronazione, avvenuta il 16 aprile 1992, continuando a lavorare nella sua officina assieme a tre dipendenti e amministrando il suo popolo nel tempo libero tramite fax e email. Re Bansah si reca regolarmente dal suo popolo in Ghana. La sua principale attivit\u00e0 come sovrano \u00e8 quella di raccogliere e amministrare fondi per attivit\u00e0 benefiche attraverso l'associazione, da lui fondata,\"K\u00f6nig Bansah Ghana F\u00f6rderverein e.V.\".\nBansah ha una moglie, Gabrielle, e due figli: Carlo e Katharina. Il matrimonio si \u00e8 svolto a Trittenheim.\nImpegno musicale.\nBansah ha inoltre pubblicato sei album musicali, tra cui il singolo \"O Tannenbaum\" (cantato in lingua ewe) uscito nel dicembre del 2005 e un album dal titolo \"K\u00f6nig Fu\u00dfball\" (\"Re calcio\") uscito in occasione del campionato mondiale di calcio 2006 disputatosi in Germania."}
{"id": "6329939", "revid": "767487", "url": "https://it.wikipedia.org/wiki?curid=6329939", "title": "Fiamma Vigo", "text": "Biografia.\nFiamma Vigo, nota anche come Fiammetta Vigo, nasce in Argentina, terza di cinque figli di una coppia di origine genovese, Anita Pisoni e Mario Cesare Vigo, medico. La famiglia rientra in Italia nel 1912 e si stabilisce a Firenze. Nel 1918, ancora bambina, Fiamma viene colpita dall'influenza spagnola, un'epidemia che causer\u00e0 decine di milioni di morti nel mondo. Supera la malattia, ma resta molto indebolita nel fisico e quasi subito contrae la poliomielite. Crescendo manifesta interesse e particolare inclinazione per le arti figurative, pertanto i genitori la indirizzano alla pittura facendole prendere lezioni private tra il 1924 e il 1926.\nTra Parigi e Firenze.\nDopo la scomparsa del padre nel 1926, la madre decide di trasferirsi da Firenze a Parigi per consentire alla figlia di perfezionare gli studi artistici. \nCon i maestri parigini Andr\u00e9 Lhote e Mario Tozzi, studia composizione, la tecnica dell'affresco e altre tecniche; frequenta inoltre l'Acad\u00e9mie Colarossi fino al 1931.\nDal 1932 inizia la sua attivit\u00e0 artistica, organizza mostre personali e partecipa alle maggiori mostre collettive nazionali e internazionali: espone in Belgio, Argentina, Svizzera, Francia. In Italia \u00e8 presente alle \"Mostre Sindacali\" di Firenze (1934) e Padova (1938), alla \"VII Mostra Interprovinciale D'Arte Toscana\" (1934), alle mostre indette dall\"'Associazione Donne Artiste e Laureate\", alla \"Galleria Firenze\", alla \"Quadriennale di Roma\" (1939) e alla \"Galleria Genova\" (1939). Si dedica anche alla scultura, in particolare alla produzione di testine in creta. All'intensa attivit\u00e0 espositiva, alterna collaborazioni con Mario Tozzi: insieme affrescano il salone del Comando generale della Milizia a Roma nel 1935 e il Palazzo di Giustizia a Milano nel 1938.\nAll'inizio degli anni quaranta rientra definitivamente a Firenze, dove affitta uno studio in via degli Artisti. \nSpinta da un'innata curiosit\u00e0 per la sperimentazione, esplora nuove tendenze e correnti; si appassiona all'arte astratta geometrica e lascia da parte il figurativo; a Parigi aveva conosciuto, rimanendone influenzata, Alberto Magnelli e i pittori della \"galleria Denise Ren\u00e9\" e della \"galleria de Beaune\", gi\u00e0 dediti allo studio di forme geometriche, completamente astratte.\nSubito dopo la guerra aderisce e promuove l'attivit\u00e0 dell\u2019\"Associazione Artistica Internazionale Indipendente\", l\"'Art Club\", un insieme di artisti apolitici, indipendenti da ogni influenza ufficiale, riuniti per favorire e incoraggiare lo sviluppo delle arti contemporanee a livello internazionale.Con tale spirito nel 1947 trasforma il proprio studio in un luogo di ricerca e dibattito culturale, aperto la domenica pomeriggio ad artisti e intellettuali come Alberto Moretti, Sandro Scheibel, Oscar Gallo, Quinto Martini, Fernando Marri, Jacopo Treves, Piero Gambassi, Carlo Grassini, Arrigo Parnisari. Con alcuni di loro nel 1949 d\u00e0 vita alla rivista \"Base\", il cui motto \u00e8 il pitagorico \"Tutto \u00e8 numero\". Sulle pagine del primo numero pubblica un suo saggio: \"Armonia come scienza degli accordi\". Di \"Base\" usciranno solamente tre numeri.\n\"Numero - Arte e letteratura\".\nNel luglio del 1949 insieme all'architetto Alberto Sartoris fonda un'altra rivista d'arte: \"Numero - Arte e letteratura\", pubblicazione poliedrica, dedicata alle nuove avanguardie artistiche italiane e straniere; oltre ad artisti che spaziano dall'informale alla pop art, letterati, musicisti e critici d'avanguardia hanno il loro spazio e posso partecipare al dibattito internazionale sull'arte. Nelle sue pagine si parla di teatro, poesia, musica, psicologia e architettura. Uscir\u00e0 fino al 1953. Riprender\u00e0 la pubblicazione per soli due anni nel 1965 e 1966 con un nuovo titolo: \"Documenti di Numero\", proposto in fascicoli mensili.\nFortemente impegnata nell'attivit\u00e0 editoriale, la Vigo riduce il tempo dedicato alla pittura e dirada notevolmente la partecipazione alle mostre.\nLa \"Galleria Numero\".\nDal 1951 si dedica all'attivit\u00e0 espositiva promuovendo artisti e opere secondo le direttive etiche dell\"'Art Club\". Fonda a Firenze la \"Galleria Numero\", una galleria d'arte decisamente anticonformista, che promuove oltre ogni frontiera l'arte pi\u00f9 innovativa e meno rappresentata, l'arte astratta.\nLa galleria inaugura con una personale di Giuseppe Capogrossi allestita nella saletta del \"Bar degli Artisti\" in via della Robbia. Durante la mostra Vigo organizza incontri e discussioni serali sulle arti in genere, incontri che diverranno regolari, il gioved\u00ec e il sabato sera, fino al 1960. Altre mostre si svolgeranno al \"Bar Cennini\" e poi nel suo studio al n. 6 di via degli Artisti.\nNel dopoguerra la \"Galleria Numero\" caratterizza fortemente la vita culturale ed artistica di Firenze nonostante la resistenza, spesso tradotta in aperta ostilit\u00e0, della citt\u00e0 per le nuove tendenze. Lo stesso fermento anima altre gallerie fiorentine: la \"Galleria d'Arte Contemporanea\" di Paola Mazzetti e Martin Krampen, la \"Vigna Nuova\" di Sergio Santi, \"Quadrante\" di Matilde Giorgini, \"Strozzina\" diretta da Carlo Ludovico Ragghianti, \"L'Indiano\", la \"Galleria il Fiore\" di Corrado del Ponte.\nNella seconda met\u00e0 degli anni cinquanta, sospinta da uno spiccato spirito pionieristico, si impegna nella schedatura di artisti meno noti vicini all'astrattismo e all'informale, e nell'organizzazione di mostre in Italia e all'estero, per far conoscere il gruppo, ormai numeroso, degli artisti di \"Numero\", gruppo di cui fa parte lei stessa. Si dedica inoltre alla valorizzazione e promozione di artiste donne, scelta abbastanza insolita per quei tempi: organizza mostre personali e collettive di Adriana Pincherle, Daphne Maugham Casorati, Paola Levi Montalcini, Simonetta Vigevani Jung, Giulia Napoleone, Carla Accardi, ecc.. Altri artisti che intrattengono rapporti di lavoro ed espongono nella Galleria Numero sono Emilio Vedova, Eugenio Carmi, Gianfranco Chiavacci, Hsiao Chin, Mario Nigro, Wladimiro Tulli.\nGallerie a Roma, Prato, Milano, Venezia.\nNonostante le precarie condizioni di salute, instancabile, apre altre gallerie, dove si reca ogni settimana sottoponendosi a faticosi spostamenti:\nNel 1965 trasferisce la galleria di Firenze in via Cavour, sede che lascer\u00e0 dopo l'alluvione per spostarsi in via della Scala.\nDurante tutti gli anni di attivit\u00e0 scopre pi\u00f9 di duemila artisti che ospita nelle proprie gallerie, fra loro: Giuseppe Capogrossi, Alberto Moretti, Venturino Venturi, Emilio Vedova, Arnaldo e Gi\u00f2 Pomodoro, Enrico Prampolini, Tano Festa, Vinicio Berti, Gianfranco Chiavacci, Fernando Melani, Ferdinando Chevrier, Emilio Scanavino, Antonio Bueno, Pietro Gentili ecc. Pu\u00f2 contare sull'appoggio, l'incoraggiamento e la stima di critici come Giulio Carlo Argan e Lara Vinca Masini; di letterati come Emilio Villa, Quasimodo, Ungaretti, Sanguineti, spesso autori delle prefazioni dei suoi cataloghi; di musicisti come Vittorio Gelmetti, Pietro Grossi, Egisto Macchi, Luciano Berio, Giuseppe Chiari, Sylvano Bussotti, ecc. che arricchiscono con la dimensione sonora le esposizioni di \"Numero\".\nGli ultimi anni.\nCostretta a diradare la propria presenza a Firenze a causa di un'incessante attivit\u00e0 tra Roma e Venezia, decide di chiudere definitivamente la sede fiorentina nel 1970. Si trasferisce prima a Roma poi a Venezia e mantiene entrambe le gallerie in attivit\u00e0.\nDopo aver rappresentato per 26 anni un punto di riferimento nel panorama dell'arte contemporanea, non solo in Italia, per problemi finanziari, nel 1977 Fiamma Vigo chiude le gallerie e interrompe la lunga attivit\u00e0 di promotrice e combattente culturale. Nel 1978 subisce una causa di fallimento con conseguenti sequestri del patrimonio, evento che trasciner\u00e0 con s\u00e9 i luoghi e il lavoro di tutta una vita, rendendole molto difficili gli anni successivi.\nSi spegne in solitudine all'Ospedale Fatebenefratelli di Venezia il 5 aprile 1981 per complicazioni cardiache e polmonari. Poco \u00e8 rimasto della sua arte pittorica, molte opere sono andate disperse.\nL'alluvione del 1966 aveva distrutto tutto il suo archivio e tutti i ricordi di 40 anni di attivit\u00e0. \u00c8 stato faticosamente ricostruito fra il 1999 e il 2002 dall'Archivio di Stato di Firenze, grazie alla documentazione (periodici, d\u00e9pliant, fotografie, cataloghi, manifesti, carte personali e lettere) donata dagli artisti che l'avevano conosciuta, ricostruzione culminata in una mostra nel dicembre 2003.\nNel 2015 un convegno al Museo Correr dal titolo \"Presenze toscane alla Biennale Internazionale d'Arte di Venezia\" d\u00e0 ampio spazio alla sua attivit\u00e0 di promozione di artisti toscani tra il 1951 e il 1977."}
{"id": "6329943", "revid": "834", "url": "https://it.wikipedia.org/wiki?curid=6329943", "title": "Prostituzione in America del Nord", "text": ""}
{"id": "6329978", "revid": "628767", "url": "https://it.wikipedia.org/wiki?curid=6329978", "title": "Tundra delle isole dell'oceano Indiano meridionale", "text": "La tundra delle isole dell'oceano Indiano meridionale \u00e8 una ecoregione dell'ecozona antartica (codice ecoregione: AN1104).\nTerritorio.\nL'ecoregione comprende diversi gruppi insulari dell'oceano Indiano meridionale: le isole del Principe Edoardo, le isole Crozet, le isole Kerguelen, le isole Heard e McDonald.\nFlora.\nNonostante le condizioni molto rigide, esiste una numerosa comunit\u00e0 di piante adattate al clima sub-antartico. Tra esse l'endemico cavolo delle isole Kerguelen (\"Pringlea ascorbutica\"), molto ricco di vitamina C, un tempo risorsa dei marinai per la prevenzione dello scorbuto.\nFauna.\nL'ecoregione ospita i siti di riproduzione di diverse specie di mammiferi, tra cui l'otaria orsina antartica (\"Arctocephalus gazella\"), l'otaria orsina subantartica (\"Arctocephalus tropicalis\"), la foca leopardo (\"Hydrurga leptonyx\") e l'elefante marino del Sud (\"Mirounga leonina\").\nL'ecoregione ospita inoltre numerose specie di uccelli nidificanti tra cui l'endemico codone di Eaton (\"Anas eatoni\").\nConservazione.\nLo stato di conservazione dell'ecoregione \u00e8 considerato critico in quanto l'introduzione di numerose specie aliene, sia vegetali che animali, rappresenta una minaccia la sopravvivenza delle specie native. L'unica isola dell'ecoregione che si mantiene libera da specie alloctone \u00e8 l'isola di McDonald."}
{"id": "6329982", "revid": "1386670", "url": "https://it.wikipedia.org/wiki?curid=6329982", "title": "Creta (Milano)", "text": ""}
{"id": "6330015", "revid": "1305772", "url": "https://it.wikipedia.org/wiki?curid=6330015", "title": "Leo Deutsch", "text": "Biografia.\nLev Grigorevi\u010d Dej\u010d nacque a Tul'\u010dyn, in Podolia, il 25 settembre 1855, figlio di un commerciante ebreo.\nSi convert\u00ec presto alla causa rivoluzionaria e fu un militante attivo nella parte meridionale dell'Impero zarista, l'odierna Ucraina.\nNel 1875 fu arrestato, ma riusc\u00ec a fuggire ed entr\u00f2 in clandestinit\u00e0. Negli anni successivi cerc\u00f2 di organizzare una rivolta contadina.\nLeo Deutsch entr\u00f2 nel movimento rivoluzionario \"Zemlja i Volja\" (\"Terra e Libert\u00e0\"), poi, quando questo movimento si scisse, scelse di militare nel gruppo \"\u010c\u00ebrnyj peredel\" (\"Spartizione delle terre nere\"). In questo ambito sostenne una campagna di propaganda socialista fra gli operai e i contadini. \nNel 1880 Leo Deutsch e altri dirigenti provenienti dalla \"Spartizione delle terre nere\", in particolare Georgij Plechanov, Vera Zasuli\u010d e Pavel Aksel'rod, andarono in esilio e fondarono il movimento \"Emancipazione del lavoro\" (\"\u041e\u0441\u0432\u043e\u0431\u043e\u0436\u0434\u0435\u043d\u0438\u0435 \u0442\u0440\u0443\u0434\u0430\", traslitterato \"Osvobo\u017edenie truda\"), convertendosi al marxismo e tenendo il congresso fondativo a Ginevra nel 1883.\nLeo Deutsch fu arrestato in Germania nel 1884 ed estradato in Russia, dove fu giudicato per un'azione terroristica che aveva commesso nel 1876. Riconosciuto colpevole, fu condannato a tredici anni di lavori forzati in Siberia. Deutsch, tuttavia, riusc\u00ec ad evadere nel 1901 e ad andare in esilio a Ginevra, poi visse in Francia. In questo periodo divenne un attivista del Partito Operaio Socialdemocratico Russo e al Secondo Congresso del Partito si schier\u00f2 con l'ala menscevica: in particolare condivideva le idee di Trockij, di cui pubblic\u00f2 alcuni testi quando era a New York all'indirizzo dei \"compagni\" americani. Deutsch divenne un grande ammiratore di Trockij, al quale non si riferiva mai per nome, ma solo con gli epiteti \"giovane\" o \"nostro Benjamin\". Convinse gli editori di \"Iskra\" a permettere a Trockij di restare in Europa, invece che ricevere incarichi illegali in Russia, con il rischio elevato di essere arrestato. Nelle sue memorie, Trockij ricord\u00f2 che Deutsch \"lo tratt\u00f2 molto gentilmente\" e \"si espose per lui\" e come fossero legati da profonda amicizia ma precis\u00f2 di \"non essere mai stato politicamente influenzato da lui\".\nDurante la Rivoluzione del 1905 Deutsch torn\u00f2 in Russia, ma fu arrestato e incarcerato. Tuttavia, mentre veniva tradotto al confino in Siberia, il gruppo dei condannati, fra cui c'erano anche Trockij e Parvus, riusc\u00ec a far ubriacare i gendarmi e a fuggire avventurosamente. Deutsch riusc\u00ec a raggiungere Londra, dove visse per alcuni anni.\nDall'ottobre 1915 al settembre 1916 Deutsch pubblic\u00f2 una rivista mensile a New York intitolata \"Svobodnoe Slovo\" (\"Mondo libero\").\nNel 1917 Leo Deutsch rientr\u00f2 in Russia e raggiunse Pietrogrado per partecipare alla Rivoluzione d'Ottobre. \nIn quella citt\u00e0 entr\u00f2 nella redazione della rivista \"Edinstvo\" (\"Unit\u00e0\"), diretta da Plechanov. \nScriver\u00e0 in seguito le proprie memorie e inoltre raccolse in un volume alcuni documenti relativi al gruppo \"Emancipazione del lavoro\". \nLeo Deutsch mor\u00ec a Mosca il 5 agosto 1941."}
{"id": "6330021", "revid": "686936", "url": "https://it.wikipedia.org/wiki?curid=6330021", "title": "Joe Haeg", "text": "Carriera universitaria.\nHaeg frequent\u00f2 la North Dakota State University dal 2011 al 2015 e gioc\u00f2 per i North Dakota State Bison. In quattro stagioni disput\u00f2 60 partite da titolare giocando come offensive tackle destro e sinistro. Aiut\u00f2 la squadra a vincere il titolo nazionale della NCAA Division I FCS.\nCarriera professionistica.\nIndianapolis Colts.\nHaeg fu scelto nel corso del quinto giro (155\u00ba assoluto) nel Draft NFL 2016 dagli Indianapolis Colts. Debutt\u00f2 come professionista nel secondo turno contro i Denver Broncos e, a partire dalla gara successiva, scese in campo come titolare per il resto della stagione. La stagione da rookie si concluse cos\u00ec con 15 presenze. Nel 2017 disput\u00f2 16 partite, 15 da titolare come offensive tackle destro e guard destro.\nNel 2018 Haeg part\u00ec da tackle destro titolare in due partite e una come tackle sinistro, per poi subire un infortunio alla caviglia nel terzo turno. Venne segnato nella lista delle riserve il 23 settembre 2018. Fu attivato alla prima squadra il 1\u00ba dicembre 2018. Termin\u00f2 la stagione 2018 con otto presenze (di cui sei da titolare).La linea offensiva dei Colts si dimostr\u00f2 tra la pi\u00f9 solide della lega, permettendo solamente 18 sack agli avversari, e permettendo al running back Marlon Mack di far registrare 908 yard corse e nove touchdown. I Colts terminarono la stagione regolare con un record di 10\u20136, aggiudicandosi il secondo posto nella \"division\" e la prima partecipazione ai play-off dal .\nTampa Bay Buccaneers.\nIl 21 marzo 2020 Haeg firm\u00f2 un contratto di un anno con i Tampa Bay Buccaneers. Il 7 febbraio 2021 scese in campo nel Super Bowl LV contro i Kansas City Chiefs campioni in carica nella vittoria per 31-9, conquistando il suo primo titolo.\nPittsburgh Steelers.\nIl 24 marzo 2021 Haeg firm\u00f2 un contratto biennale con i Pittsburgh Steelers."}
{"id": "6330035", "revid": "307923", "url": "https://it.wikipedia.org/wiki?curid=6330035", "title": "Perisade II", "text": "A causa della perdita dei libri della \"Bibliotheca historica\" di Diodoro, il regno di Perisade II e dei suoi successori si conosce solo attraverso le iscrizioni e le monete che essi coniarono.\nBiografia.\nOrigini.\nForse Perisade II \u00e8 lo stesso \"Perisade\" di cui parla Diodoro, il quale ci riferisce che era un \"giovane\" uomo, figlio di Satiro II, che riusc\u00ec ad evitare la strage perpetrata dallo zio Eumelo, e che fugg\u00ec a cavallo e and\u00f2 da Agaro, re dei Sciti; oppure il figlio del suo predecessore Spartoco III..\nIl regno.\nPerisade II sal\u00ec sul trono intorno al 284 a.C., dopo la morte di Spartoco III. Egli era ancora al potere nel 245 a.C. quando offr\u00ec una coppa a Delo. Probabilmente mor\u00ec nello stesso anno.\nIl 21 dicembre 254 a.C. sono menzionati da Zenone di Cauno alcuni ambasciatori di Perisade inviati in Egitto da Tolomeo II."}
{"id": "6330042", "revid": "121331150", "url": "https://it.wikipedia.org/wiki?curid=6330042", "title": "Elsa Oliva", "text": "Conusciuta anche col nome di battaglia \"Elsinki\", ha combattuto attivamente prima nella Brigata Alpina \"Beltrami\" e poi nella Brigata \"Franco Abrami\".\"\"Un giorno, quando eravamo pi\u00f9 grandicelli, di 14 anni io e di 15 mio fratello Renato, stanchi di quella vita di lavoro e per seguire la nostra passione per il disegno, per la pittura, siamo scappati di casa. Siamo andati in Valsesia, e l\u00ec, per vivere, abbiamo cominciato a dipingere e a vendere i nostri quadri...Questa \u00e8 stata la nostra infanzia. Forse anche per questa vita, ci \u00e8 stato pi\u00f9 facile inserirci nella lotta partigiana e combattere contro.\"\"\nL'infanzia e la giovinezza.\nNata in una famiglia antifascista (terza di sette fratelli e sorelle), il padre nel 1930, perde il lavoro perch\u00e9 non iscritto al Fascio, cos\u00ec Elsa pot\u00e9 frequentare la scuola fino alla quarta elementare e, a otto anni, fu messa \"a servizio\" a lavorare presso una famiglia benestante.\nRagazzina irrequieta, aveva solo 14 anni quando, con il fratello Renato, si allontan\u00f2 di casa e se ne and\u00f2 in Valsesia, dove riusc\u00ec a realizzare il desiderio di diventare pittrice lavorando per alcuni anni al fianco di Omero Solaro, che divent\u00f2 anche suo compagno e padre del suo primo figlio.\nIn seguito contrasse la tubercolosi e si trasfer\u00ec per un breve periodo sul lago di Garda e in seguito ad Ortisei dove si mise a lavorare in un laboratorio artigiano di pittura su legno. Elsa non nascondeva le sue idee e fu cos\u00ec presa di mira dalla polizia e dalle autorit\u00e0 fasciste, tanto che dovette spostarsi a Bolzano dove riusc\u00ec a farsi assumere all'anagrafe del Comune, dove rimase fin dopo l'8 settembre 1943.\n\"Ricordo che negli interrogatori che ho ricevuto a Bolzano da parte dei nazisti mi hanno chiamata per la prima volta \"ribelle\". Ebbene io mi sono detta: \"Io sar\u00f2 sempre ribelle, \u00e8 una parola che mi piace, lo sar\u00f2 sempre...\"\"\nLa lotta partigiana.\nFu quello il momento dell'impegno nella Resistenza. Elsa partecip\u00f2 alla difesa della caserma di Bolzano contro i tedeschi, organizz\u00f2 la fuga di militari internati dagli occupanti, procur\u00f2 certificati falsi a molti soldati perch\u00e9 potessero sottrarsi alla cattura, poi distrusse l'archivio dell'Anagrafe perch\u00e9 non restassero tracce del suo operato.\nSino al novembre del 1943, Elsa partecip\u00f2 coraggiosamente, con gli antifascisti locali, ad azioni di sabotaggio contro i tedeschi, ma fin\u00ec per essere arrestata. Era in viaggio per Innsbruck, dove avrebbero dovuto processarla, quando riusc\u00ec a fuggire e a raggiungere poi, fortunosamente, Domodossola dove i suoi si erano nel frattempo trasferiti.\nRicercata dalle SS, nel maggio del 1944 la ragazza si un\u00ec, come infermiera, ai partigiani della 2\u00aa Brigata della Divisione Beltrami, dove presto divenne partigiana combattente. Nell'ottobre dello stesso anno Elsa lasci\u00f3 la Beltrami per raggiungere suo fratello Aldo Oliva, che militava nella \"Banda Libert\u00e0\". Dopo pochi mesi, il 14 febbraio 1945, Aldo sar\u00e0 trucidato dai fascisti a Carcegna.\nL'8 dicembre 1944 Elsa \u00e8 catturata dai fascisti, che la portano in caserma a Omegna. Certa che la fucileranno, decide di simulare il suicidio, ingerendo un gran numero di compresse di sonnifero ed \u00e8 quindi portata in ospedale. Dopo una lavanda gastrica e, prima che i fascisti tornino a riprendersela, con l'aiuto di una suora e di un prete, Elsa riesce a fuggire.\nDi nuovo Elsa Oliva cambia formazione. Nella Brigata partigiana \"Franco Abrami\" della Divisione Valtoce, che ha la sua base sul Mottarone, le affidano il comando di una squadra chiamata \"Volante di polizia\" e che presto, dal nome di battaglia di Elsa, sar\u00e0 chiamata \"Volante Elsinki\".\nQui continuer\u00e0 la lotta armata sino alla Liberazione. Per questo, alla smobilitazione, le sar\u00e0 riconosciuto il grado di tenente.\n\"...Nella lotta di liberazione non sempre la donna era accettata come lo sono stata io. Anche nelle formazioni dei garibaldini la donna serviva per lavare, rammendare, al massimo fare la staffetta. E rischiava pi\u00f9 dell'uomo, perch\u00e9 le staffette rischiavano moltissimo: io avevo un fucile per difendermi, ma la staffetta doveva passare tutte le file, andare in mezzo al nemico, disarmata, e fare quello che faceva. E se era presa...\"\"Sono tantissime le donne che hanno partecipato alla Resistenza e non hanno avuto il riconoscimento... Anche a me non hanno riconosciuto il periodo di Bolzano.\"\nNel dopoguerra.\nElsa Oliva si \u00e8 impegnata politicamente sino agli anni '70, quando fu eletta consigliere comunale di Domodossola come indipendente in una lista del PCI.\nSi stacc\u00f2 dal partito poco dopo, non aderendo pi\u00f9, ufficialmente, a nessuna formazione politica. Si iscrisse all'Associazione Volontari della Libert\u00e0 (di cui fu vicepresidente) aderente alla FIVL. Oltre al suo libro pi\u00f9 noto, \"Ragazza partigiana\", edito da La Nuova Italia di Firenze nel 1974, Elsa Oliva ha pubblicato anche una piccola raccolta di racconti dal titolo \"La Repubblica partigiana dell'Ossola e altri episodi\".\n\u00c8 uscito postumo, nel 1996, il suo racconto autobiografico \"Bortolina. Storia di una donna\", edizioni Gruppo Abe.\nUna testimonianza di Elsa Oliva si trova anche nel libro di Anna Maria Bruzzone e Rachele Farina, pubblicato nel 1975 da \"La Pietra\" e ripubblicato nel 2003 dalla Bollati Boringhieri di Torino col titolo \"La Resistenza taciuta - Dodici vite di partigiane piemontesi.\"\nIl personaggio di Elsa compare in diverse opere tra cui \"Quaranta giorni di libert\u00e0\" di Luciano Codignola, con la regia di Leandro Castellani, lungometraggio del 1974 che narra l'epopea della Repubblica partigiana dell'Ossola nel 1944 dove il personaggio di \"Elsinki\" \u00e9 interpretato da Maria Rita Barberis.\nNel 2004 nasce il collettivo Elsinki, fondato da alcuni protagonisti di Critical Mass in Italia, \u00abLo abbiamo scelto (\"ndr - il nome del collettivo\") perch\u00e9 era il nome di battaglia di Elsa Oliva, partigiana dell\u00b4Ossola, una delle prime a capire l\u00b4utilit\u00e0 della bicicletta nella Resistenza\u00bb."}
{"id": "6330059", "revid": "1543377", "url": "https://it.wikipedia.org/wiki?curid=6330059", "title": "Med (singolo)", "text": "Med \u00e8 un singolo del cantautore russo Nikolaj Noskov, il secondo estratto dal settimo album in studio \"Bez nazvanija\" e pubblicato nel 2012."}
{"id": "6330061", "revid": "92723", "url": "https://it.wikipedia.org/wiki?curid=6330061", "title": "Giovanni Talaia", "text": "Biografia.\nGiovanni Talaia era monaco a Canopo, vicino ad Alessandria d'Egitto e sotto il patriarca di Alessandria Timoteo III Salofaciolo divenne amministratore (\"megas oikonomos\") della diocesi e un noto predicatore. Dopo il reinsediamento di Salofaciolo (settembre 477), fu inviato pi\u00f9 volte dal patriarca presso l'imperatore Zenone. Secondo gli storici egli si comportava a Costantinopoli come fosse lui stesso il patriarca, godette dei favori dell'imperatore e divenne amico dell'amministratore del palazzo imperiale Illo, ma litig\u00f2 aspramente con Acacio patriarca di Costantinopoli. Alla sua seconda visita a Costantinopoli, egli ottenne un editto imperiale che lo nominava successore di Timoteo III Salofaciolo.\nDopo la morte di quest'ultimo venne eletto patriarca di Alessandria dalla fazione dei calcedoniani, mentre gli anti-calcedoniani nominarono l'esiliato Pietro Mongo. Talaia manc\u00f2 di inviare l'usuale annuncio della sua elezione ad Acacio, che se ne lament\u00f2 con l'imperatore, il quale mand\u00f2 in esilio Talaia e al suo posto scelse lo stesso Mongo, che aveva sottoscritto l'Enotico (\"Henotikon\" = strumento di unione) e quindi era candidabile.\nGiovanni si rec\u00f2 a Roma, ove fu ricevuto da papa Simplicio, che intercedette per lui presso Acacio. Acacio ribatt\u00e9, che lui, per ordine dell'imperatore, stava in comunione con Mongo, che il Talaia non riconosceva, il che port\u00f2 ad una dura risposta di Simplicio. Anche il successore di Simplicio, papa Felice II sostenne Talaia e chiese conto ad Acacio per determinati rimproveri, che Talaia aveva portato contro di lui. Con un sinodo a Roma Felice scomunic\u00f2 Acacio a causa del suo continuo sostegno a Pietro Mongo e inform\u00f2 Zenone di questa decisione sinodale, ma non ottenne nulla.\nTalaia rimase a Roma. Dopo la morte di Zenone egli si rec\u00f2 a Costantinopoli dal suo successore Anastasio per perorare la sua causa, dove egli contava sul fatto di averlo aiutato in occasione di un naufragio ad Alessandria. Ma quando Anastasio apprese dell'arrivo di Talaia, diede disposizione che fosse bandito e Talaia se ne torn\u00f2 a Roma.\nAnche il successore di papa Felice, papa Gelasio I, sostenne Talaia e questi ricevette il vescovado di Nola in Campania ove mor\u00ec dopo alcuni anni trascorsi in pace. Durante quest'ultimo periodo egli scrisse un'\"Apologia di Gelasio\", nella quale condannava il pelagianesimo, Pelagio, Celestio e Giuliano di Eclano.\nTalaia fu, sia sotto Felice come sotto Gelasio, un influente consigliere della Curia, che deve aver giocato un ruolo fondamentale nella controversia sull'Enotico e sullo scisma acaciano."}
{"id": "6330066", "revid": "122857407", "url": "https://it.wikipedia.org/wiki?curid=6330066", "title": "Mezzocorso", "text": "Il Mezzocorso, conosciuto anche come \"cane della Murgia\", \u00e8 un particolare incrocio tra il maschio del molosso e la femmina del mastino abruzzese. Il mezzocorso, a differenza del mastino abruzzese, protegge gli armenti con maggior efficacia avendo ereditato dal padre la ferocia, l'alta tempra e la tenacia per affrontare al meglio i predatori, tra i quali il lupo e l'orso. Al giorno d'oggi, seppur rari, \u00e8 possibile vederli al lavoro nel cuore della regione d'origine ovvero sia la Puglia. Il mantello del mezzocorso \u00e8 per lo pi\u00f9 pezzato nero,bianco o grigio ed \u00e8 facile confonderlo con il tornjak della vicina Bosnia. Il mezzocorso \u00e8 un cane polivalente e pu\u00f2 essere adibito come un cane da mandria, da guardia o da difensore."}
{"id": "6330072", "revid": "287204", "url": "https://it.wikipedia.org/wiki?curid=6330072", "title": "Andres Muschietti", "text": ""}
{"id": "6330073", "revid": "287204", "url": "https://it.wikipedia.org/wiki?curid=6330073", "title": "Atlanta Beat (WPS)", "text": "LAtlanta Beat fu una societ\u00e0 di calcio femminile professionistica con sede ad Atlanta, nello stato federato della Georgia. La squadra non \u00e8 tuttavia scomparsa ma gioca a livello amatoriale.\nLa squadra venne iscritta alla Women's Professional Soccer (WPS) nel 2010, nell'ambito dell'espansione del campionato che port\u00f2 i membri dagli originari sei a sette, e gioc\u00f2 le partite interne al Kennesaw State University Soccer Stadium, realizzato a capitale misto pubblico e privato grazie ad un accordo tra la societ\u00e0 e la Kennesaw State University. La squadra sostituiva il precedente Atlanta Beat iscritta alla scomparsa Women's United Soccer Association (WUSA).\nStoria.\nNome e colori.\nLa societ\u00e0 annunci\u00f2 il nome della squadra, \"Beat\", il 18 giugno 2009, dopo essere stato determinato da un sondaggio richiesto ai tifosi che avevano come opzioni, oltre a \"Beat\", anche \"Attack\" e \"Storm\".\nIl nuovo logo della squadra era basato sullo stesso design del logo precedente utilizzato dalla squadra iscritta al campionato WUSA, con le due tonalit\u00e0 di blu sostituite dal giallo oro e del rosso Ferrari.\nCostituzione della rosa.\nL'Atlanta inizi\u00f2 a costituire la propria squadra al 2009 WPS Expansion Draft del 15 settembre 2009, nel quale ha selezionato sei giocatori delle attuali sette squadre WPS, ottenendo quattro giocatori dalle squadre che si sono classificate alle prime due posizioni nella stagione inaugurale della lega. Una settimana dopo, Atlanta ha selezionato cinque giocatrici internazionali durante il 2009 WPS International Draft, tra cui tre provenienti dall'Umea IK.\nCampionati.\nAl campionato inaugurale la squadra ha concluso la stagione 2010 all'ultimo posto con 5 vittorie, 13 sconfitte, e 6 cravatte.\nL'Atlanta Beat Atlanta ha iniziato la stagione successiva il 9 aprile 2011, affrontando le avversarie del Boston Breakers al KLS Stadium di fronte a circa spettatori e perdendo l'incontro per 4-1, con l'unica rete realizzata dalla squadra di casa realizzata da Carli Lloyd in un calcio di rigore al 78'.\nOrganico.\nSospensione del campionato.\nIl 30 gennaio 2012 la Women's Professional Soccer annuncia la sospensione della stagione 2012, citando come causa primaria alcuni problemi irrisolti nella gestione organizzativa interna, alcuni dei quali includono un'azione legale nei confronti di un ex proprietario del franchising e la mancanza di risorse investite nella lega."}
{"id": "6330100", "revid": "889336", "url": "https://it.wikipedia.org/wiki?curid=6330100", "title": "Trevor Lennen", "text": "Carriera.\nClub.\nGioca dal 2003 al 2004 al Real Verdes. Nel 2004 si trasferisce all'Hankook Verdes. Nel 2006 passa al Fruta Conquerors. Nel 2007 torna all'Hankook Verdes, con cui vince il campionato nel 2008. Nel 2012 viene acquistato dal Police United.\nNazionale.\nDebutta in Nazionale il 19 febbraio 2005, in Guatemala-Belize (2-0) . Mette a segno la sua prima rete con la maglia della Nazionale il 22 gennaio 2013, in Nicaragua-Belize (1-2), in cui mette il gol del momentaneo 0-1."}
{"id": "6330105", "revid": "287204", "url": "https://it.wikipedia.org/wiki?curid=6330105", "title": "Kintomo Mushanokoji", "text": ""}
{"id": "6330107", "revid": "1406043", "url": "https://it.wikipedia.org/wiki?curid=6330107", "title": "Trevor Lennan", "text": ""}
{"id": "6330111", "revid": "228587", "url": "https://it.wikipedia.org/wiki?curid=6330111", "title": "Jim Jones (disambigua)", "text": ""}
{"id": "6330112", "revid": "144796", "url": "https://it.wikipedia.org/wiki?curid=6330112", "title": "Caterina Melzi d'Eril", "text": "Biografia.\nCaterina Melzi d'Eril - in famiglia chiamata Catterina o Catti - era figlia del conte Carlo e di Carolina Barbiano di Belgioioso d'Este: avevano avuto otto figli, ma poi avevano deciso di non vivere pi\u00f9 sotto lo stesso tetto. Sua sorella minore era Bice Melzi d'Eril che spos\u00f2 il mantovano Carlo Gobio, cugino di Ippolito Nievo. Caterina Melzi d'Eril spos\u00f2 l'avvocato Alessandro Curti che possedeva una villa a Gravedona, sul Lago di Como. Le due sorelle erano diverse di carattere: riflessiva, dolce era Bice, ma si dimostr\u00f2 fragile; mentre Caterina era incostante, estroversa, di umore volubile, fantasiosa e si dimostr\u00f2 pi\u00f9 volitiva.\nIppolito Nievo.\nNievo conobbe Caterina Curti a Milano, durante una visita in casa dei Gobio, che abitavano a casa \"Belgioioso\", in contrada dei Moriggi. Caterina Melzi d'Eril era sposata e gi\u00e0 madre. Si sa il nome della sua seconda figlia: Maria Carolina Laura, detta comunemente Carolina, nata nel 1858. Spos\u00f2 il conte veronese Polfranceschi e mor\u00ec a quasi novant'anni.\nLa corrispondenza tra Ippolito Nievo e Caterina Curti Melzi d'Eril divent\u00f2 fitta, fitta ad aprile 1858. Le lettere che Nievo le scrisse e che noi conosciamo sono numerose e tutte comprese nell'Epistolario, pubblicato da Marcella Gorra.\nNievo le rivel\u00f2, il 23 giugno, che stava scrivendo un romanzo, dal titolo \"Le Confessioni d'un Italiano\". Le inviava missive lunghe e confidenti, a volte impertinenti e con sottintesi. Sorrideva, perch\u00e9 Caterina gli scriveva con caratteri minuti e di ci\u00f2 gli chiedeva scusa: \u00abNon conoscete i miei occhi? - le rispose una volta Nievo - Leggono sulla carta bianca; figuratevi poi nelle vostre lettere! Fossero i geroglifici egiziani, ancora almeno indovinerei la gentilezza squisita e il brioso umorismo che li detta.\u00bb Ippolito Nievo chiedeva sempre a Bice Melzi d'Eril notizie di sua sorella Caterina: \u00abTua sorella \u00e8 a Milano o a Gravedona? Nell'ultima sua mi parlava di un bisogno assoluto di solitudine e di quiete. Io non le credo; ballerebbe colle seggiole e parlerebbe alle proprie dita.\u00bb\nDopo l'armistizio di Villafranca Nievo lascia la divisa garibaldina e va a Milano, dove pubblica un opuscolo politico, dal titolo \"Venezia e la libert\u00e0 d'Italia\". Scrive a Bice Melzi d'Eril: \u00abDonna Caterina fanatica per gli imberbi veterani di Varese e di San Fermo, chi non avrebbe sorriso almeno a fior di labbro per ringraziar la fortuna di tanti sforzi fatti per sostenere la cadente mia ilarit\u00e0? Eppur a Gravedona, se ti ricordi, io son solito a rosicchiarmi delle buone lune, ed anche l'ultima gita me ne offriva una buona occasione.\u00bb\nUna lettera a Caterina.\nScrisse Ippolito Nievo, da Udine, il 7 aprile 1858, a Caterina Curti Melzi d'Eril, in una delle sue pi\u00f9 belle e lettere del suo Epistolario:\nUltimo contatto epistolare.\nAll'inizio di luglio 1860 Ippolito Nievo \u00e8 a Palermo, stabilmente a palazzo reale (oggi palazzo dei Normanni) dove ha sede l'intendenza dell'esercito garibaldino. Un diluvio di carte: pagamenti per divise, armi, munizioni; sbarchi di nuovi volontari garibaldini e partenza dell'esercito verso Milazzo; promozioni, ospedali militari e alloggiamenti; inoltre lettere dai Comuni siciliani che aderiscono alla Sicilia liberata dai Borbonici. Il 2 luglio trova il tempo per scrivere una letterina a Caterina Melzi d'Eril, per scusarsi di non averla salutata alla partenza da Milano e fa un settecentesco e impertinente accenno a Sterne:\nCaterina Curti Melzi d'Eril forse rivide Ippolito Nievo, tra Natale e Capodanno 1860, quando lo scrittore pass\u00f2 qualche giorno a Milano, prima di recarsi a Mantova a salutare la madre e poi a Udine a trovare il padre. Nievo scomparve nel naufragio del vapore a ruote \"Ercole\", in viaggio da Palermo a Napoli, nella notte fra il 4 e il 5 marzo 1861.\nCarlo Pisani Dossi.\nA Milano, nel 1868, usc\u00ec un romanzo breve, dal titolo \"L'altrieri\". Era il romanzo autobiografico e d'esordio del conte Carlo Alberto Pisani Dossi, noto come Carlo Dossi. Nato il giorno della \"fatal Novara\", aveva all'epoca diciannove anni. Avrebbe fatto una brillante carriera in diplomazia ed \u00e8 entrato nella letteratura italiana come uno dei primi e dei pi\u00f9 dotati tra gli Scapigliati milanesi. Il suo romanzo era dunque la storia di un adolescente. Il capitolo \"Principessa di Pimpirampara\" si apre con un ballo, durante il carnevale milanese:\nCaterina Curti Melzi d'Eril, che molti critici vedono come ispiratrice del personaggio di Pisana, era passata dal grande romanzo post romantico a quello d'esordio di uno Scapigliato.\nAlla sua morte, la figlia Carolina la depose in una tomba, nel parco di villa Curti, a Gravedona. Chiese poi a suo zio Carlo Gobio (che dopo la morte della moglie Bice Melzi d'Eril si era risposato e aveva avuto altri figli) di poter trasferire il corpo della zia Bice da Bellagio a Gravedona, perch\u00e9 le due sorelle potessero dormine il sonno eterno una accanto all'altra."}
{"id": "6330113", "revid": "1342115", "url": "https://it.wikipedia.org/wiki?curid=6330113", "title": "Naldini", "text": ""}
{"id": "6330114", "revid": "287204", "url": "https://it.wikipedia.org/wiki?curid=6330114", "title": "Atlanta Beat", "text": ""}
{"id": "6330115", "revid": "1386670", "url": "https://it.wikipedia.org/wiki?curid=6330115", "title": "Prosperidad", "text": ""}
{"id": "6330119", "revid": "1669436", "url": "https://it.wikipedia.org/wiki?curid=6330119", "title": "Torre d'Ercole", "text": "La torre d'Ercole (o Torre dei Palazzi) \u00e8 un edificio storico di Brescia, situato a poca distanza dalla piazza del Foro.\nStoria.\nCostruita nel XII secolo dalla nobile famiglia Palazzi all'incrocio tra il decumano massimo e il cardo su antiche rovine romane, venne fatta mozzare da Ezzelino da Romano nel 1258, dopo aver conquistato la citt\u00e0."}
{"id": "6330120", "revid": "2218643", "url": "https://it.wikipedia.org/wiki?curid=6330120", "title": "Sapone molle", "text": "Il sapone molle \u00e8 un sapone a base di sali di potassio di acidi grassi ed \u00e8 usato prevalentemente come insetticida per controllare molti parassiti delle piante.\nPoich\u00e9 la sua funzione si esplica solo per contatto diretto coi parassiti, deve essere spruzzato sulle piante in modo che l'intera superficie fogliare sia completamente bagnata.\nIl sapone molle ha una bassa tossicit\u00e0 per i mammiferi ed \u00e8 quindi considerato sicuro per essere utilizzato anche in presenza di bambini e di animali domestici.\n\u00c8 ammesso per l'utilizzo in agricoltura biologica come corroborante \"ex\" Reg. CE 889/2008 ssmmii.\nComposizione.\nIl sapone molle ad uso insetticida \u00e8 solitamente composto da una base forte (idrossido di potassio, KOH) e da acidi deboli, di solito acidi grassi a catena lunga (10-18 atomi di carbonio), in quanto gli acidi grassi a catena corta tendono ad essere dannosi per le piante (fitotossicit\u00e0). Catene brevi di acidi grassi (8 atomi di carbonio) si verificano ad esempio nei saponi che utilizzano l'olio di cocco.\nLe concentrazioni d'uso consigliate sono tipicamente nell'intervallo 1-2% v/v. Ad esempio, un produttore raccomanda una concentrazione da 0,06% a 0,25% (di sapone puro equivalente) per la maggior parte delle applicazioni agricole; un altro raccomanda concentrazioni da 0,5 a 1% di sapone equivalente puro. Nell'Unione Europea, i sali di potassio di acidi grassi sono registrati ed ammessi come insetticida fino al 2% di concentrazione.\nIl sapone molle \u00e8 pi\u00f9 efficace se viene sciolto in acqua tenera, in quanto gli acidi grassi nel sapone tendono a precipitare in acqua dura, riducendone cos\u00ec l'efficacia.\nIl sapone molle \u00e8 venduto commercialmente per il controllo degli afidi. Per la sua indicazione spesso non si usa solo la parola \"sapone\", ma spesso anche \"sali di potassio degli acidi grassi\" o \"laurato di potassio\" come ingrediente attivo. Alcuni tipi di saponi ad uso domestico (non detergenti sintetici) possono anche essere adatti ad uso insetticida, ma pu\u00f2 essere difficile distinguerne l'esatta composizione e concentrazione dall'etichetta. Normalmente i saponi a base di potassio si riconoscono per la consistenza tipicamente morbida o liquida, a temperatura ambiente.\nMeccanismo d'azione.\nIl meccanismo d'azione non \u00e8 stato ancora completamente compreso. I possibili meccanismi coinvolti sono:\nOrganismi bersaglio.\nIl sapone molle \u00e8 indicato per il controllo degli insetti a corpo molle e artropodi come, ad esempio, afidi, adelgidi, cocciniglie, acari, trifidi, pidocchi, aleurodidi e larve di tentredini. Pu\u00f2 essere utilizzato anche per bruchi e cicadellidi, ma gli insetti a corpo grande possono essere pi\u00f9 difficili da controllare col solo sapone. Molti impollinatori e insetti predatori come Coccinellidi, calabroni, e Sirfidi non sono disturbati da sapone. Tuttavia, il sapone pu\u00f2 uccidere gli afidi predatori che possono aiutare nella lotta biologica contro gli acari. Inoltre, gli stadi larvali dei Coccinellidi, predatori di afidi, Neurotteri e Sirfidi possono essere negativamente affetti dall'uso del sapone. Secondo il seguente studio una singola applicazione di sapone pu\u00f2 ridurre fino al 15% le larve dei Neurotteri e Coccinellidi e fino al 65% degli afidi predatori (\"Amblyseius andersoni\").\nL'afide verde del pesco \u00e8 difficile da controllare dal momento che si riproduce velocemente (una femmina adulta pu\u00f2 depositare fino a 4 ninfe al giorno) e perch\u00e9 tendono a risiedere sulla pagina inferiore delle foglie, dove non possono essere colpiti dal sapone. I produttori affermano che l'uso del sapone per il controllo dell'afide verde ha effetto solo se in combinazione con altri insetticidi, mentre il solo sapone pu\u00f2 controllare altri tipi di afidi. Per gli afidi verdi che sono in contatto con una soluzione di sapone al 2%, circa il 95% degli adulti e il 98% delle ninfe muore in 48 ore. Alla concentrazione di 0,75%, i tassi di mortalit\u00e0 sono rispettivamente ridotti al 75% e 90%. Questo sapone ha inoltre un effetto pulente sulla melata rilasciata sulla pianta da questi insetti.\nNegli Stati Uniti, dal 2011 l'impiego del sapone molle \u00e8 autorizzato anche contro oidio. Secondo la legislazione Europea, pu\u00f2 essere utilizzato come insetticida ed \u00e8 registrato contro afidi, aleurodidi e acari.\nA differenti concentrazioni pu\u00f2 essere utilizzato come erbicida contro alghe e muschi.\nInoltre a basse concentrazioni (attorno a 0,05%, 50gr/100l di acqua), ha funzione adesivante e bagnante.\nUso.\nUna soluzione insetticida di sapone molle uccide i parassiti solo per contatto; non ha azione residuale contro afidi che arrivano dopo che sia asciugato. Pertanto, le piante infestate devono essere accuratamente bagnate. Applicazioni ripetute possono essere necessarie per controllare adeguatamente elevate popolazioni di parassiti.\nIl sapone molle pu\u00f2 danneggiare le piante, specialmente ad alte concentrazioni o a temperature ambientali superiori ai 32\u00b0C. I danni possono manifestarsi anche dopo due giorni dall'applicazione.\nAlcune specie sono particolarmente sensibili all'applicazione del sapone molle. Ad esempio: ippocastano, acero giapponese, sorbo, cirimoia\", \"Cuore di Maria, pisello odoroso, \"Portulaca\", alcune variet\u00e0 di pomodoro, biancospino, ciliegio, prugna, Capelvenere, \"Corona di spine, Lantana\", \"Nasturzio,\" \"Gardenia, Giglio di Pasqua\".\nAnche le conifere sotto stress idrico o in fase di germogliamento tendono ad essere sensibili all'applicazione del sapone.\nI danni che possono verificarsi sono macchie clorotiche sulle foglie (gialle o brune), bruciature o accartocciamenti fogliari. Le piante sottoposte a stress idrico, le piante appena trapiantate, le talee non radicate e le piante con nuova vegetazione tendono ad essere pi\u00f9 sensibili. La sensibilit\u00e0 varietale pu\u00f2 essere testata su una piccola superficie di pianta o del raccolto prima dell'applicazione sull'intero appezzamento.\nUn produttore raccomanda che le applicazioni siano ripetute a distanza minima di 7-14 giorni, per un massimo di 3 applicazioni, dal momento che un numero maggiore di applicazioni pu\u00f2 creare e/o aggravare la fitotossicit\u00e0 del prodotto. Inoltre l'aggiunta di bagnanti e/o adesivanti pu\u00f2, a sua volta, creare/aggravare situazioni di fitotossicit\u00e0.\nGrazie alla bassa tossicit\u00e0 esercitata sui mammiferi, l'applicazione del sapone molle come insetticida \u00e8 di solito ammessa anche a ridosso del raccolto (tempo di carenza 3gg)."}
{"id": "6330121", "revid": "919135", "url": "https://it.wikipedia.org/wiki?curid=6330121", "title": "Paradosso di Borel", "text": "In teoria delle probabilit\u00e0 il paradosso di Borel afferma che sia sempre possibile comporre una qualsiasi opera letteraria (ad esempio la Divina Commedia) digitando casualmente le lettere di una tastiera. Da qui deriva anche il nome di paradosso della scimmia in quanto si immagina che una scimmia possa scrivere un testo di senso compiuto digitando casualmente le lettere di una tastiera.\nIl paradosso di Borel pu\u00f2 essere modellato da una successione di variabili aleatorie che assumono, con una certa probabilit\u00e0 prefissata, i valori zero o uno. Se ipotizziamo che le lettere dell'alfabeto siano rappresentate tramite il sistema binario (ossia sequenze di zero e uno) \u00e8 possibile scrivere ugualmente una qualsiasi opera letteraria. Il paradosso di Borel afferma che, data una sequenza di bit prefissata, la probabilit\u00e0 che si realizzi \u00e8 uno e quindi \u00e8 un evento quasi certo.\nL'apparente paradosso viene chiarito calcolando il tempo medio di uscita di una stringa, che oltre ad essere estremamente lungo, cresce in base alla sequenza di caratteri ripetuti all'interno della stringa stessa.\nEnunciato.\nSia formula_1 uno spazio di probabilit\u00e0. Si pu\u00f2 definire una successione formula_2 di variabili aleatorie stocasticamente indipendenti e identicamente distribuite tali che per ogni formula_3 si ha\ncon formula_5. Fissato un vettore di formula_6 caratteri formula_7 si definisce formula_8 l'evento che formula_9, ossia al tempo formula_10 la stringa sia stata composta. Si dimostra che formula_11.\nDimostrazione.\nPer ogni formula_12 si pu\u00f2 definire una partizione di eventi indipendenti tali che\nAllo stesso modo si pu\u00f2 definire una successione di variabili aleatorie formula_17 indipendenti tali che\nformula_17 \u00e8 stocasticamente indipendente in quanto lo \u00e8 anche formula_2 e formula_24 per ogni formula_25 con formula_26\nSia formula_27 una successione di variabili aleatorie tali che formula_28 per ogni formula_29 dove formula_30 \u00e8 la funzione indicatrice di formula_31. Dato che i formula_31appartengono a una partizione di eventi indipendenti e gli formula_33 possono essere visti come formula_34, ne segue che formula_27 \u00e8 una successione di variabili aleatorie indipendenti.\nOsservazione 1.\nConsiderando che l'unione degli eventi formula_31 \u00e8 sottoinsieme dell'unione degli eventi formula_38, se si prova che formula_39, allora anche formula_40\nOsservazione 2.\nConsiderando che formula_42e la probabilit\u00e0 di una funzione indicatrice corrisponde alla probabilit\u00e0 dell'evento stesso, si pu\u00f2 dire che formula_43. Analogamente formula_44 equivale a calcolare la probabilit\u00e0 dell'evento complementare, ossia formula_45.\nOsservazione 3.\nIn base all\"'osservazione 2\" si pu\u00f2 dire che\nDato che tutti i formula_31 appartengono ad una partizione, per il criterio di indipendenza stocastica si pu\u00f2 dire che\nApplicando l'enunciato si ha che\nAnalogamente formula_51\nOsservazione 4.\nPer l'indipendenza della successione formula_27 si ha che formula_54\nPer l\"'osservazione 3\" si ha che formula_55\nPassando al limite si ha che formula_56, per formula_57\nInfatti, per formula_6 fissato, formula_59pu\u00f2 essere visto come una costante reale formula_60 non dipendente da formula_61. Pertanto formula_62 per formula_57\nOsservazione 5.\nPer le \"osservazioni 2 e 3\" si ha che formula_65\nPortando fuori l'operatore complementare si ha che formula_66\nConclusione.\nPer le \"osservazioni 4 e 5\" si ha che formula_67\nPer l\"'osservazione 1\" si pu\u00f2 concludere e dimostrare la tesi, ossia formula_68"}
{"id": "6330122", "revid": "71433", "url": "https://it.wikipedia.org/wiki?curid=6330122", "title": "Torino Gay &amp; Lesbian Film Festival", "text": ""}
{"id": "6330123", "revid": "71433", "url": "https://it.wikipedia.org/wiki?curid=6330123", "title": "Lovers Film Festival", "text": ""}
{"id": "6330132", "revid": "121103337", "url": "https://it.wikipedia.org/wiki?curid=6330132", "title": "Heptastadion", "text": "Per Heptastadion () si intende un'antica strada rialzata, spesso definita per\u00f2 in termini di molo o diga, costruita ad Alessandria, in Egitto, durante il periodo tolemaico. L'Heptastadion fu creato per collegare l'isola di Faro con la costa e il suo nome altro non era che la sua lunghezza (\"Heptastadion\" \u00e8 la parola greca per \"sette stadi\", dove \"hepta\" significa sette, mentre lo stadio \u00e8 un'unit\u00e0 di misura greca che misura approssimativamente 180 m). Nel complesso era pi\u00f9 lungo di tre quarti di miglio.\nStoria.\nAlessandro Magno fond\u00f2 la citt\u00e0 di Alessandria d'Egitto nel 332 a.C. circa nel luogo in cui era situato il piccolo villaggio di pescatori di \"Rhacotis\" (o Racotide) per farne una base per la propria flotta. La citt\u00e0 venne costruita su una ristretta cresta calcarea, di fronte all'isola di Faro, dove poi sarebbe stato costruito l'omonimo faro. I soldati al comando di Alessandro sgomberarono la sabbia e i depositi di sedimenti che rendevano il porto inutilizzabile, e l'ingegnere di Alessandro, Dinocrate, colleg\u00f2 il porto di Alessadria e l'isoladi Faro con un ponte lungo 1200 metri e largo 200, creando due bacini portuali per le navi commerciali e per quelle militari. Il bacino nord-orientale (chiamato \"porto orientale\") fu designato per le imbarcazioni militari, e il bacino sud-occidentale (noto come il porto principale di Alessandria) fu destinato ad usi commerciali.\nNel periodo tolemaico il faro venne costruito per ordine di Tolomeo I e Tolomeo II. \u00c8 probabile che Tolomeo I fosse stato anche il responsabile della costruzione dell'Heptastadion. La strada rialzata formava un'ulteriore barriera che separava i due porti di Alessandria di fronte all'oceano. Questo accorgimento aveva il vantaggio di proteggere i porti dalla forza delle forti correnti occidentali. Il lato orientale del molo divenne il \"Porto Magno\" (il \"Grande Porto\" o \"Porto Reale\"), oggi una baia aperta. Il lato occidentale divenne il \"Porto Eunosto\" (il porto commerciale), con suo bacino \"Kibotos\", oggi enormemente allargato per costruire il porto moderno. Due canali con dei ponti sopra furono lasciati sotto la strada rialzata per permettere l'accesso tra i due porti. Giulio Cesare ordin\u00f2 che questi canali fossero bloccati durante la guerra civile. Si ritiene inoltre che l'Heptastadion sia stato usato come acquedotto mentre Faro era disabitata, e ricerce geofisiche hanno indicato che esso fu parte della rete stradale dell'antica citt\u00e0. "}
{"id": "6330133", "revid": "287204", "url": "https://it.wikipedia.org/wiki?curid=6330133", "title": "Nordin", "text": ""}
{"id": "6330135", "revid": "1924342", "url": "https://it.wikipedia.org/wiki?curid=6330135", "title": "Ciao adios", "text": "Ciao adios \u00e8 un singolo della cantante britannica Anne-Marie, secondo estratto dall'album di debutto \"Speak Your Mind\", pubblicato il 10 febbraio 2017."}
{"id": "6330138", "revid": "599013", "url": "https://it.wikipedia.org/wiki?curid=6330138", "title": "Nicola Brienza", "text": "Carriera.\nAllenatore.\nDopo un serio infortunio al ginocchio che lo costringe a lasciare il basket giocato, dal 1999 comincia giovanissimo la sua carriera di allenatore guidando tutte le categorie giovanili del club brianzolo.\nA partire dalla stagione 2004-05 comincia la sua esperienza nella prima squadra della Pallacanestro Cant\u00f9 come assistente di Stefano Sacripanti, raggiungendo due volte i play-off in campionato ed esordendo in Uleb Cup e raggiungendo la seconda fase in Fiba EuroCup nel 2006.\nDalla stagione 2007-08 \u00e8 assistente di Luca Dalmonte, sotto la guida del quale vengono raggiunti ancora una volta i play-off scudetto.\nA partire dalla stagione 2009-10 viene confermato come assistente del neo-allenatore Andrea Trinchieri, con il quale raggiunge subito le semifinali scudetto. La stagione successiva il bilancio \u00e8 ancora migliore, con il raggiungimento delle finali dei play-off e di Coppa Italia e la partecipazione alla regular season di Eurocup, ma \u00e8 nella stagione 2011-2012 che avviene il vero salto di qualit\u00e0: ancora finale di Coppa Italia e di Supercoppa Italiana, ma soprattutto le Top16 di Eurolega, dopo le vittorie contro l'Olympiakos e il Maccabi Tel Aviv. Nella stagione successiva, l'ultima sotto la guida di coach Trincheri, la Pallacanestro Cant\u00f9 raggiunge ancora le semifinali play-off e gioca una buona regular season di Eurolega battendo il Real Madrid e il Fenerbah\u00e7e, ma soprattutto vince la finale di Supercoppa Italiana contro Siena.\nNella stagione 2013-14, con il ritorno di Stefano Sacripanti \u00e8 confermato come vice-allenatore. In due stagioni la Pallacanestro Cant\u00f9 raggiunge due volte i play-off scudetto e gioca due ottime Eurocup, raggiungendo gli ottavi di finale nel 2015.\nLa stagione 2015-16 \u00e8 l'ultima come vice-allenatore della Pallacanestro Cant\u00f9. Dopo un avvio difficile sotto la guida di Fabio Corbani e la cessione della societ\u00e0 al magnate russo Dmitrij Gerasimenko, esordisce al Pianella come head-coach nel difficile match contro l'Aquila Basket Trento futura semi-finalista di Eurocup, superando i rivali 87-77, prima di lasciare le chiavi della squadra al coach russo Sergej Bazarevi\u010d, rimanendo comunque come vice fino a fine stagione.\nAll'inizio della stagione 2016-17 si trasferisce nella Lega Nazionale A, prima divisione del basket svizzero, come head-coach alla guida dei Lugano Tigers. I Tigers chiudono il campionato in terza posizione in campionato qualificandosi per i play-off. Dopo aver superato nei quarti di finale affrontano la compagine degli Starwings Basket Regio Basel per 3-0, affrontano in semi-finale i futuri campioni del B.B.C. Monthey perdendo la serie per 3-2 a causa di un buzzer beater a 0,4 secondi dal termine in gara 4.\nNella stagione 2018-19 torna a Cant\u00f9 come vice. Il 30 gennaio 2019 la Pallacanestro Cant\u00f9 affida a Brienza la guida della squadra dopo le dimissioni di Pashutin. Il secondo esordio col club brianzolo avviene il 3 febbraio 2019: Brienza ottiene la vittoria casalinga contro Cremona per 82-66. Nelle 13 partite disputate sotto la sua guida ottiene 9 vittorie, trascinando la squadra dal fondo della classifica al settimo posto in coabitazione al termine del girone di ritorno, senza per\u00f2 riuscire a partecipare ai play-off a causa del record negativo negli scontri diretti con le pari classificate.\nIl 10 giugno 2019 l'Aquila Trento ufficializza il suo ingaggio come \"head coach\" al posto di Maurizio Buscaglia. Nella stagione 2019-2020 l'Aquila Trento si qualifica per le Top 16 di Eurocup e si trova in settima posizione in campionato quando viene sospeso a causa della Pandemia di COVID-19.\nLa stagione 2020-2021 vede l'Aquila Trento qualificarsi per il secondo anno consecutivo alle Top 16 di Eurocup dopo aver vinto le prime 6 gare del girone. Nonostante ci\u00f2 il 31 gennaio viene sollevato dall'incarico di head coach dopo 6 sconfitte di fila in campionato, con la squadra in undicesima posizione.\nIl 26 giugno 2021 Pistoia Basket 2000 ufficializza il suo ingaggio come head coach per le due stagioni successive. Il 26 settembre 2021, al termine delle Final 8, Pistoia vince la Supercoppa LNP, dopo aver sconfitto in finale la Blu Basket Treviglio con un punteggio di 76-70."}
{"id": "6330144", "revid": "61051", "url": "https://it.wikipedia.org/wiki?curid=6330144", "title": "Professionismo (sport)", "text": ""}
{"id": "6330151", "revid": "375960", "url": "https://it.wikipedia.org/wiki?curid=6330151", "title": "Gran sacerdote di Ptah", "text": "Il gran sacerdote di Ptah era una carica sacerdotale dell'antico Egitto, che distingueva il sacerdote nominato direttamente dal faraone che si trovava al vertice della casta sacerdotale della regione di Menfi.\nIn egizio il suo titolo era \"il pi\u00f9 Grande dei Maestri degli Artigiani\" (wr \u1e2brp \u1e25mwt, \"wer kherep hemut\"), in riferimento all'attributo del dio Ptah come protettore degli artigiani. La sua sede era nel tempio di Ptah a Menfi, nel Basso Egitto, dedicato al dio Ptah, alla sua sposa Sekhmet e a loro figlio Nefertum. Durante il periodo tolemaico il gran sacerdote di Ptah divent\u00f2 il sacerdote pi\u00f9 importante di tutto l'Egitto, incoronando lui stesso i faraoni.\nI gran sacerdoti di Ptah sono menzionati nelle iscrizioni che risalgono almeno alla IV dinastia. Nella tomba del nobile Debhen, per esempio, v'\u00e8 una descrizione di una visita del faraone Micerino al cantiere della sua piramide \"Divino [\u00e8] Micerino\". Il faraone \u00e8 accompagnato da un comandante navale e due gran sacerdoti di Ptah.\nUn grande complesso di templi risalente al regno di Ramses II si trova presso il sito moderno di Mit Rahina. I templi di Ptah, a partire da questo periodo, furono tra i pi\u00f9 grandi complessi di templi in Egitto. Di questo complesso non \u00e8 stato ancora scavato molto perch\u00e9 gran parte del sito si trova vicino alla citt\u00e0 moderna."}
{"id": "6330160", "revid": "933835", "url": "https://it.wikipedia.org/wiki?curid=6330160", "title": "Sommo sacerdote di Ptah", "text": ""}
{"id": "6330166", "revid": "124439041", "url": "https://it.wikipedia.org/wiki?curid=6330166", "title": "Blackjack Lanza", "text": "Assieme a Blackjack Mulligan \u00e8 stato membro del tag team The Blackjacks, attivo nella American Wrestling Association (AWA) e nella World Wide Wrestling Federation (WWWF). \u00c8 stato inserito nella WWE Hall of Fame nel 2006.\nCarriera.\nInizi\u00f2 la propria carriera nel mondo del wrestling nel 1962. Fece quindi parte della American Wrestling Association (AWA), dove fece coppia con Bobby Duncum e fu assistito dal manager Bobby Heenan. Nel corso di quegli anni si contraddistinse per la sua gimmick da cowboy. Assieme a Duncum vinse i titoli di coppia AWA il 23 luglio 1976.\nI Blackjacks.\nNegli anni settanta form\u00f2 il tag team The Blackjacks assieme a Blackjack Mulligan, cambiando a tale scopo il suo ring name in Blackjack Lanza. In quel periodo Lanza era uno dei principali performer della federazione. Bobby Heenan, nel frattempo, rivest\u00ec le vesti di manager del duo.\nNel 1975 i Blackjacks passarono alla World Wide Wrestling Federation (WWWF). Il 26 agosto di quell'anno sconfissero Dominic DeNucci e Pat Barrett per i titoli mondiali di coppia WWWF. L'incontro in questione fu un two-out-of-three falls match, dove i Blackjacks furono in grado di ottenere il primo ed il terzo schienamento.\nAll'arrivo di Lanza in WWWF Vince McMahon gli garant\u00ec che avrebbe vinto un titolo da singolo nel giro di poco tempo, cosa che tuttavia non si concretizz\u00f2.\nDopo il ritiro.\nA seguito del proprio ritiro mantenne stretti rapporti con la World Wrestling Federation, tanto che la federazione scelse di ingaggiarlo come road agent.\nNel 2004 indusse il suo manager di lunga data Bobby Heenan nella WWE Hall of Fame. Lo stesso Heenan ricambi\u00f2 due anni dopo, il 1\u00ba aprile 2006, presenziando a sua volta alla cerimonia d'ingresso dei Blackjacks nella prestigiosa istituzione.\nVita privata.\nDi origini italoamericane, era zio del wrestler ed ex campione WWE John \"Bradshaw\" Layfield."}
{"id": "6330169", "revid": "348618", "url": "https://it.wikipedia.org/wiki?curid=6330169", "title": "Jack Lanza", "text": ""}
{"id": "6330170", "revid": "729019", "url": "https://it.wikipedia.org/wiki?curid=6330170", "title": "Pierre de Villiers", "text": ""}
{"id": "6330198", "revid": "86858617", "url": "https://it.wikipedia.org/wiki?curid=6330198", "title": "Popoli semitici", "text": ""}
{"id": "6330204", "revid": "1005847", "url": "https://it.wikipedia.org/wiki?curid=6330204", "title": "Elezioni generali in Lesotho del 2012", "text": "Le elezioni generali in Lesotho del 2012 si tennero il 26 maggio per il rinnovo dell'Assemblea nazionale."}
{"id": "6330216", "revid": "117552130", "url": "https://it.wikipedia.org/wiki?curid=6330216", "title": "Pulses Headline Tour", "text": "Pulses Headline Tour \u00e8 il tour d'esordio del gruppo statunitense Karmin, per promuovere l'album \"Pulses\"."}
{"id": "6330221", "revid": "86858849", "url": "https://it.wikipedia.org/wiki?curid=6330221", "title": "Dio del cielo", "text": ""}
{"id": "6330222", "revid": "1354930", "url": "https://it.wikipedia.org/wiki?curid=6330222", "title": "Giro del Piemonte 1955", "text": "Il Giro del Piemonte 1955, quarantaseiesima edizione della corsa, si svolse il 26 giugno 1955 su un percorso di 268,9\u00a0km. La vittoria fu appannaggio dell'italiano Giuseppe Minardi, che complet\u00f2 il percorso in 7h29'00\", precedendo i connazionali Angelo Conterno ed Adolfo Grosso.\nSul traguardo di Torino 49 ciclisti, su 100 partiti dalla medesima localit\u00e0, portarono a termine la competizione. "}
{"id": "6330224", "revid": "124123", "url": "https://it.wikipedia.org/wiki?curid=6330224", "title": "Ecdelo", "text": "Biografia.\nEcdemo, proveniente dalla citt\u00e0 di Megalopoli, studi\u00f2 nell'Accademia di Atene e insieme al suo compatriota Demofane, anche lui accademico, si applicava a portare la filosofia negli affari di stato. Per prima cosa, fecero uccidere il tiranno della loro citt\u00e0 Aristodemo liberando Megalopoli; in seguito, nel maggio del 251 a.C. aiutarono Arato a cacciare il tiranno Nicocle da Sicione; infine nel 249/248 a.C., chiamati dal popolo di Cirene, instaurarono una repubblica nella citt\u00e0, ponendo fine al regno di Cirene. Inoltre, furono i tutori di Filopemene, stratego della lega achea per molti mandati."}
{"id": "6330226", "revid": "933835", "url": "https://it.wikipedia.org/wiki?curid=6330226", "title": "Ecdemo", "text": ""}
{"id": "6330227", "revid": "241195", "url": "https://it.wikipedia.org/wiki?curid=6330227", "title": "Cromatografia controcorrente", "text": "La cromatografia controcorrente \u00e8 un tipo di cromatografia liquido-liquido che utilizza una fase stazionaria liquida che viene tenuta in posizione dalla forza centrifuga e viene utilizzata per separare, identificare e quantificare i componenti chimici di una miscela. Nel senso pi\u00f9 ampio la cromatografia controcorrente comprende le relative tecniche di cromatografia liquida che impiegano due fasi liquide immiscibili, senza un supporto solido. Le due fasi liquide vengono a contatto tra di loro e almeno una fase viene pompato attraverso una colonna, un tubo cavo o una serie di camere collegate con canali, che contengono entrambe le fasi. La conseguente miscelazione dinamica e azione di sedimentazione permette ai componenti di essere separati in base alla differente solubilit\u00e0 nelle due fasi."}
{"id": "6330230", "revid": "1356188", "url": "https://it.wikipedia.org/wiki?curid=6330230", "title": "George Widener", "text": ""}
{"id": "6330231", "revid": "124123", "url": "https://it.wikipedia.org/wiki?curid=6330231", "title": "Demofane", "text": "Biografia.\nDemofane, proveniente dalla citt\u00e0 di Megalopoli, studi\u00f2 nell'Accademia di Atene e insieme al suo compatriota Ecdelo, anche lui accademico, si applicava a portare la filosofia negli affari di stato. Per prima cosa, fecero uccidere il tiranno della loro citt\u00e0 Aristodemo liberando Megalopoli; in seguito, nel maggio del 251 a.C. aiutarono Arato a cacciare il tiranno Nicocle da Sicione; infine nel 249/248 a.C., chiamati dal popolo di Cirene, instaurarono una repubblica nella citt\u00e0, ponendo fine al regno di Cirene. Inoltre, furono i tutori di Filopemene, stratego della lega achea per molti mandati."}
{"id": "6330237", "revid": "933835", "url": "https://it.wikipedia.org/wiki?curid=6330237", "title": "Megalofane", "text": ""}
{"id": "6330239", "revid": "124123", "url": "https://it.wikipedia.org/wiki?curid=6330239", "title": "Trevor Bates", "text": "Biografia.\nIndianapolis Colts.\nAl college, Bates gioc\u00f2 a football all'Universit\u00e0 del Maine. Fu scelto nel corso del settimo giro (239\u00ba assoluto) nel Draft NFL 2016 dagli Indianapolis Colts. Con essi disput\u00f2 una sola partita, nel quinto turno contro i Chicago Bears, prima di venire svincolato il 13 ottobre 2016.\nNew England Patriots.\nIl 7 novembre 2016, Bates firm\u00f2 con i New England Patriots, con cui a fine anno vinse il Super Bowl LI."}
{"id": "6330241", "revid": "1543377", "url": "https://it.wikipedia.org/wiki?curid=6330241", "title": "Uppercut (album)", "text": "Uppercut \u00e8 il settimo album in studio del gruppo musicale italiano Gemelli DiVersi, pubblicato il 21 ottobre 2016 dalla Believe Digital."}
{"id": "6330242", "revid": "729019", "url": "https://it.wikipedia.org/wiki?curid=6330242", "title": "Jacksonville Skyway", "text": "Il Jacksonville Skyway \u00e8 una monorotaia che serve la citt\u00e0 di Jacksonville, nello Stato della Florida. Possiede 8 stazioni e si sviluppa in sopraelevata per un totale di 4 km. \u00c8 gestita dalla Jacksonville Transportation Authority (JTA).\nLa monorotaia venne aperta nel 1989, composta all'epoca da tre stazioni tutte situate a Downtown. Nel 1997 la monorotaia venne rinnovata ed estesa verso nord fino a Rosa Parks, mentre nel 2000 fu estesa verso sud, presso Kings Avenue.\nIl servizio.\nLa monorotaia Jacksonville Skyway \u00e8 attiva regolarmente solo durante i giorni feriali, con frequenze che variano dai 3 minuti delle ore di punta ai 6-8 minuti delle ore di morbida. La monorotaia \u00e8 anche a tariffa zero."}
{"id": "6330245", "revid": "1573940", "url": "https://it.wikipedia.org/wiki?curid=6330245", "title": "Chiesa di Sant'Omobono (Catanzaro)", "text": "La chiesa di Sant'Omobono \u00e8 un luogo di culto cattolico di Catanzaro.\nStoria.\nLa leggenda narra che la chiesa venne costruita sopra un Tempio del Sole, nella parte occidentale di Catanzaro.\nIn origine era legata al rito greco-ortodosso di Costantinopoli.\nA livello strutturale, a causa dei notevoli danni dei terremoti del 1744, 1783 e del 1832, ci furono molte ristrutturazioni. Tali rimaneggiamenti della chiesa sono tutt'oggi visibili, in quanto il lato sinistro risulta pi\u00f9 corto del destro.\nDurante il Regno di Napoli, l'edificio fu sequestrato e adibito a deposito per le munizioni, mentre nel Regno delle Due Sicilie, venne comprato da Luigi Varano per 320 ducati. Nel 1999, per merito dell'arcivescovo di Catanzaro-Squillace, la chiesa passa sotto la propriet\u00e0 della Curia, venendo riconsacrata nel 2002.\nAlcuni scavi archeologici hanno permesso di riportare alla luce numerosi reperti, tra cui diverse sepolture, delle monete del XVII secolo e delle ceramiche.\nFu la sede della Congrega dei Sarti, e ad oggi \u00e8 il luogo di culto pi\u00f9 antico del capoluogo calabrese., operante dal XVII secolo.\nAll'interno della chiesa vi \u00e8 custodita una reliquia di sant'Omobono.\nA questa chiesa \u00e8 legata la leggenda della \"setta del Curatolo\", organizzazione criminale formata dai peggiori criminali della zona, operante nel XIX secolo, che con raggiri avvicinavano le vittime che venivano portate presso la chiesa, dove venivano uccise e seppellite.\nArchitettura.\nLa struttura della chiesa si presenta ad aula unica e a pianta rettangolare con sei arcate poste intorno al perimetro dell'edificio in stile normanno-bizantino.\nL'ingresso \u00e8 preceduto da una gradonata ed \u00e8 sormontato da un arco con doppio giro di conci, che a sua volta \u00e8 sovrastato da una trifora, oggi murata. Alla destra dell'ingresso vi \u00e8 una monofora cieca.\nNel lato destro della chiesa vi sono degli archi composti da conci e laterizi intervallati da tre monofore."}
{"id": "6330251", "revid": "92723", "url": "https://it.wikipedia.org/wiki?curid=6330251", "title": "Aertirrena", "text": "Aertirrena S.p.A, \u00e8 stata una compagnia aerea italiana con sede a Firenze. Effettuava servizi di trasporto passeggeri verso destinazioni nazionali. La sua base principale era l'Aeroporto di Firenze-Peretola.\nStoria.\nInizia l'attivit\u00e0 nel 1966 collegando Firenze con Genova e l'Elba. Negli anni 1970, la compagnia si dot\u00f2 di aerei Yakovlev Yak-40 che gli permisero di aumentare il proprio raggio d'azione in grandi aeroporti come quelli di Milano, Roma e Bologna.\nTuttavia problematiche varie portarono alla chiusura della compagnia nel 1975.\nGli asset della compagnia furono rilevati da Air 70 che tuttavia non divent\u00f2 mai operativa.\nInfine la flotta fu rilevata dalla compagnia Avioligure."}
{"id": "6330283", "revid": "729019", "url": "https://it.wikipedia.org/wiki?curid=6330283", "title": "Scoglio Crisizza", "text": "Lo scoglio Crisizza o Crocetta Grande (in croato Kri\u017eica o Kri\u017eica vela), insieme alla vicina Crocetta Piccola (\"Kri\u017eica mala\") chiamato anche scogli Crucizza, \u00e8 uno scoglio disabitato della Croazia situato a nord dell'isola di Isto.\nAmministrativamente appartiene alla citt\u00e0 di Zara, nella regione zaratina.\nGeografia.\nLo scoglio Crisizza si trova nella parte meridionale del canale di Selve (\"Silbanski kanal\") a 1,71\u00a0km da punta Coca sull'isola di Isto. Nel punto pi\u00f9 ravvicinato, punta Darchio (\"Arti\u0107\") nel comune di Brevilacqua, dista invece 30,4\u00a0km dalla terraferma.\nCrisizza \u00e8 uno scoglio di forma ovale, orientato in direzione nordovest-sudest, che misura 170\u00a0m di lunghezza e 85\u00a0m di larghezza massima. Ha una superficie di 8967\u00a0m\u00b2 e uno sviluppo costiero di 0,370\u00a0km. Raggiunge un'elevazione massima di 17,7\u00a0m s.l.m."}
{"id": "6330287", "revid": "729019", "url": "https://it.wikipedia.org/wiki?curid=6330287", "title": "Stazione di Berlino-Gr\u00fcnau", "text": "La stazione di Berlino-Gr\u00fcnau (in tedesco \"Berlin-Gr\u00fcnau\") \u00e8 una stazione ferroviaria di Berlino, sita nel quartiere omonimo.\nMovimento.\nLa stazione \u00e8 servita dalle linee S\u00a046, S\u00a08 e S\u00a085 della S-Bahn."}
{"id": "6330288", "revid": "1386670", "url": "https://it.wikipedia.org/wiki?curid=6330288", "title": "Berlino-Gr\u00fcnau", "text": ""}
{"id": "6330289", "revid": "1386670", "url": "https://it.wikipedia.org/wiki?curid=6330289", "title": "Berlin-Gr\u00fcnau", "text": ""}
{"id": "6330293", "revid": "344503", "url": "https://it.wikipedia.org/wiki?curid=6330293", "title": "Il libro di Henry", "text": "Il libro di Henry (\"The Book of Henry\") \u00e8 un film del 2017 diretto da Colin Trevorrow.\nIl film \u00e8 scritto da Gregg Hurwitz e interpretato da Naomi Watts, Jacob Tremblay, Jaeden Martell, Sarah Silverman e Maddie Ziegler.\nTrama.\nHenry Carpenter \u00e8 un ragazzino dalla mente brillante che vive in una piccola cittadina con la madre Susan e il fratello minore Peter. La sua perspicacia e il suo sguardo attento portano Henry a pensare che la sua vicina di casa nonch\u00e9 compagna di classe, Christina, sia vittima del suo patrigno.\nNonostante i numerosi tentativi di dimostrare ci\u00f2 che sta accadendo, nessuno, nemmeno la preside, vuole ascoltarlo. Henry decide cos\u00ec di studiare un piano per salvare la bambina che annota meticolosamente nel suo quaderno rosso. Una notte, per\u00f2, Henry ha quello che sembra essere un attacco epilettico, viene portato in ospedale e operato d'urgenza. Sembra che abbia un tumore al cervello in fase molto avanzata e non c'\u00e8 modo di curarlo. Dopo aver fatto allontanare la madre dalla stanza d'ospedale, Henry chiede al fratellino Peter di far leggere il suo quaderno rosso alla mamma ma solo dopo che sar\u00e0 morto. Qualche notte dopo, Henry si sveglia ed ha un altro attacco. La mamma che gli presta subito soccorso non riesce per\u00f2 a salvarlo ed Henry muore tra le sue braccia.\nPassa un mese e Susan ha difficolt\u00e0 a gestire tutto senza l'aiuto di Henry; Peter, che sente la mancanza di suo fratello cerca di darle conforto. Una sera Peter si ricorda della promessa fatta al fratello ma prima di consegnare il quaderno rosso alla mamma, lo sfoglia e capisce qual \u00e8 il piano del fratello. Susan viene cos\u00ec a conoscenza degli abusi di cui \u00e8 vittima Christina ma \u00e8 contraria all'idea del figlio: uccidere il patrigno della ragazza.\nLa sera successiva assiste a una scena orribile da una finestra e finalmente si convince.\nSeguendo le istruzioni lasciate dal figlio deceduto, Susan trova un registratore il cui nastro l'aiuter\u00e0 in tutti i passaggi del piano. Ritira del denaro in banca e acquista un fucile, poi comincia ad allenarsi nel bosco dietro casa. Con una scusa ottiene la firma del patrigno di Christina e la falsifica sul documento testamentario.\nArriva finalmente la notte del piano.\nSusan accompagna Peter e Christina al talent show che si terr\u00e0 a scuola e durante lo spettacolo si allontana come previsto.\nVa nel bosco e si prepara a sparare ma all'ultimo secondo vede delle foto dei figli e si rende conto che quella non \u00e8 la soluzione giusta. Mentre torna a casa incontra Glenn (patrigno di Christina) e gli dice di sapere tutto ci\u00f2 che sta facendo alla figliastra. \u00c8 in questo momento che per la prima volta si comporta da persona matura, affrontando l'uomo. Glenn si allontana senza dire nulla e Susan torna a scuola. Guardando Christina esibirsi, la preside capisce che Henry aveva ragione e decide di chiamare la polizia che subito va a casa di Glenn.\nCapendo ci\u00f2 che ha fatto e le conseguenze che ne deriveranno, Glenn si suicida usando la sua pistola. Intanto, allo spettacolo Susan capisce di voler essere una buona madre per Peter e dopo la sentenza del giudice, Christina va a vivere con loro.\nFinalmente Susan pu\u00f2 andare avanti e dedicarsi alla scrittura di favole per bambini e a Peter e Christina.\nProduzione.\nGregg Hurwitz ha scritto la prima bozza della sceneggiatura nel 1998 ed i suoi diritti vengono opzionati da Jenette Kahn; in seguito si unisce al progetto la Sidney Kimmel Entertainment. Nel marzo 2015 Colin Trevorrow viene scelto come regista.\nIl budget del film \u00e8 stato di 10 milioni di dollari.\nCasting.\nNell'agosto 2015 viene riportato che Naomi Watts era in trattative per prendere parte al film. Nello stesso mese si uniscono al cast Jacob Tremblay e Jaeden Lieberher. Nel settembre 2015 entra nel cast Sarah Silverman, mentre il mese seguente Bobby Moynihan e Maddie Ziegler.\nRiprese.\nLe riprese del film iniziano nel settembre 2015 a New York e terminano nel novembre seguente.\nPromozione.\nIl primo trailer del film viene distribuito il 30 marzo 2017.\nDistribuzione.\nLa pellicola, inizialmente prevista per il settembre 2016, \u00e8 stata distribuita nelle sale cinematografiche statunitensi a partire dal 16 giugno 2017, ed in quelle italiane dal 23 novembre dello stesso anno.\nAccoglienza.\nCritica.\nIl film \u00e8 stato accolto in maniera molto negativa dalla critica. Sul sito Rotten Tomatoes il film riceve solo il 22% delle recensioni professionali positive, con un voto medio di 4 su 10 basato su 129 critiche, mentre su Metacritic ottiene un punteggio di 31 su 100 basato su 31 recensioni. Il \"The Washington Post\" critica la mancanza di coerenza ed il risultato finale che risulta un mix di quattro film diversi tra loro; secondo il sito \"vulture.com\" il film \u00e8 un disastro; John DeFore, del \"The Hollywood Reporter\", ha il dubbio se il regista Trevorrow sia adatto a girare il delicato nono episodio della saga di \"Guerre stellari\" dopo questo pessimo film."}
{"id": "6330301", "revid": "92723", "url": "https://it.wikipedia.org/wiki?curid=6330301", "title": "Morole\u00f3n", "text": "Morole\u00f3n \u00e8 una citt\u00e0 dello stato di Guanajuato, nel Messico centrale, capoluogo dell'omonima municipalit\u00e0.\nLa municipalit\u00e0 conta 49.364 abitanti e copre un'area di 164,97 km\u00b2."}
{"id": "6330305", "revid": "901830", "url": "https://it.wikipedia.org/wiki?curid=6330305", "title": "Football Club Zbrojovka Brno 2014-2015", "text": "Questa voce raccoglie le informazioni riguardanti il Football Club Zbrojovka Brno nelle competizioni ufficiali della stagione 2014-2015."}
{"id": "6330306", "revid": "1543377", "url": "https://it.wikipedia.org/wiki?curid=6330306", "title": "Chiesa di San Salvatore (Bergamo)", "text": "La chiesa del Santissimo Salvatore o San Salvatore o meglio ancora chiesa dei disperati o dei casi disperati si trova sul colle omonimo nella parte alta della citt\u00e0 di Bergamo, davanti alla sede della Misericordia Maggiore che ospita il Museo donizettiano, all'ombra della basilica di Santa Maria Maggiore.\nStoria.\nUna storia tra leggenda e realt\u00e0 racconta le origini della chiesa, il monaco Donato Calvi nel suo \"Effemeride sacra profana di quanto di memorabile sia successo in Bergamo\" nel 1676, racconta che Lupo duca di Bergamo, convertito al cristianesimo dalla figlia santa Grata don\u00f2 il 16 marzo 299 il terreno per la costruzione di una chiesa dedicata al santissimo Salvatore, che sarebbe diventato il luogo della sua sepoltura. .\nLo scrittore Lorenzo Dentella nel suo libro \"I vescovi di Bergamo\" darebbe ai longobardi scesi in Italia nel 569 la paternit\u00e0 della fondazione della chiesa, sempre il Calvi riporta la data dell'808 come ritrovamento delle ossa di quando Carlo Magno fermatosi a Bergamo fece consacrare la chiesa all'Altissimo, nominando Agino come vescovo di Bergamo. Ma forse di pi\u00f9 significativa informazione \u00e8 Luigi Angelini che nel \"Il volto di Bergamo nei secoli\" racconta negli anni dall'828 al 911 la citt\u00e0 era ricca di monumenti e di chiese di cui una dedicata al Santissimo Salvatore con adiacente monastero eretto nell'841. Il documento dell'895 riporta che re Arnolfo don\u00f2 al vescovo Adalberto \"monasterium Domini Salvatoris situm in eadem civitate iuxta cappellan S. Antonio\", forse il monastero indica anche la presenza della chiesa avente la medesima intitolazione. I restauri degli anni 1910-1911 eseguiti da Elia Fornoni, hanno riportato alla luce un'epigrafe incisa sull'arcata tra la navata e il presbiterio che recita. \"Divo Lupo/Structum anno salutis 299/Refectum 826/Sumpibus Viciniae Parochialis\", nella certezza che la chiesa abbia una storia antica, tutto si confonde tra fantasia e realt\u00e0.\nLe tante chiese con differenti capitoli portarono a discordie tra i cittadini, tanto che dovette intervenire Papa Innocenzo II nel 1134 con una bolla che obbligava la presenza domenicale per tutti nella chiesa di Sant'Alessandro distrutta nel 1561 per la costruzione delle mura venete.\nDevozione a \"Nostra Signora\".\nLa chiesa \u00e8 conosciuta come la \"chiesa dei disperati\" o \"delle cause disperate\" proprio per la devozione alla Madonna. Parte dalla Francia la devozione alla \"Nostra Signora del Sacro Cuore di Ges\u00f9\", invocata anche come \"Signora dei disperati\", con un movimento fondato da Jean Jules Chevalier nel 1854, e Bergamo, grazie a don Giovanni Boroni che amministrava la chiesa di San Salvatore e il vescovo Pietro Luigi Speranza, che si erano recati a Issoudun, fu tra le prime diocesi italiane ad aderire a questo movimento. La chiesa si iscrive alla \"Pia unione\", fondata il 24 settembre 1873 da don Speranza, per il buon esito delle cause estreme e disperate, iscrizione che ebbe da subito un numero altissimo di fedeli, tanto che si pens\u00f2 di collocare una statua sull'altare maggiore. L'opera venne eseguita da Luigi Carrara, in legno placcato e dorato e raffigura la Madonna con le mani sul cuore del Bambino che ha le braccia spalancate, sul capo porta una corona con dodici stelle come nella visione dell'apocalisse. L'incoronazione avvenne il 29 e 30 di maggio 1877. La devozione alla Madonna port\u00f2 la chiesa a essere insufficiente negli spazi data la grande affluenza dei devoti; venne affidato all'architetto Elia Fornoni il compito di ampliarli ricostruendo la chiesa, con la formazione della cupola dai tre piani di volta portando luce, abbassando la pavimentazione di 1,20 metri. Durante questi lavori vennero ritrovate testimonianze dei lavori di costruzione precedenti\nLa devozione all'immagine della Madonna come aiuto alle cause disperate, viene associata al monte dei pegni che si trovava in prossimit\u00e0, e i disperati qui si fermavano come ultima speranza, prima di impegnare i propri beni.\nDescrizione.\nAll'esterno della chiesa, si \u00e8 accolti dalle due grandi statue di angeli opera di Giuseppe Siccardi del 1928, che precedono la cancellata in ferro e i 12 gradini che conducono all'ingresso. Il portale ha l'architrave in marmo di Zandobbio con motivi floreali del IV secolo, \u00e8 la parte pi\u00f9 antica della chiesa.\nL'interno \u00e8 a un'unica navata con la pareti dipinte a damasco. L'opera di maggior pregio \u00e8 \"San Giuseppe col Bambino\" posto sull'altare di destra, opera di Giambattista Tiepolo, eseguita mentre l'artista lavorava presso la cappella Colleoni. Il quadro venne erroneamente considerato opera di Giovanni Raggi che, allievo del veneziano, ne aveva fatto una copia identica.\nSulla parete di sinistra \u00e8 conservato un dittico del XV secolo ritrovato nel restauro del 1910 raffigurante la \"Madonna con Bambino e san Pantalone vescovo di Nicomedia\", protettore dei medici, qui raffigurato con strumenti medicali.\nSulla parete opposta l'altare \u00e8 dedicato a san Lupo di pittore ignoro, ma che confermerebbe la leggenda di un duca Lupo fondatore della chiesa.\nLa cupola, costruita su progetto del Fornoni nel 1910, misura 17 metri e si sviluppa su tre livelli, con 24 finestre. Venne affrescata da Ponziano Loverini, raffigura il tema della \"trasfigurazione\", il primo livello raffigura gli apostoli Paolo, Pietro e Giovanni, il secondo Elia e Mos\u00e8, mentre il livello superiore il \"Santissimo Salvatore\". Gli altorilievi dei pennacchi raffigurano quattro dottori della chiesa anche questi opera di Giuseppe Siccardi."}
{"id": "6330314", "revid": "271907", "url": "https://it.wikipedia.org/wiki?curid=6330314", "title": "Pjatakov", "text": ""}
{"id": "6330346", "revid": "767487", "url": "https://it.wikipedia.org/wiki?curid=6330346", "title": "Aljaksej Ryas", "text": "Carriera.\nClub.\nHa sempre giocato nel campionato bielorusso.\nNazionale.\nHa esordito in Nazionale nel 2016."}
{"id": "6330348", "revid": "339392", "url": "https://it.wikipedia.org/wiki?curid=6330348", "title": "Alexei Rios", "text": ""}
{"id": "6330349", "revid": "1442080", "url": "https://it.wikipedia.org/wiki?curid=6330349", "title": "Distretto di Astore", "text": "Il distretto di Astore \u00e8 un distretto della regione di Gilgit-Baltistan in Pakistan con capoluogo Idga."}
{"id": "6330354", "revid": "1005847", "url": "https://it.wikipedia.org/wiki?curid=6330354", "title": "Elezioni parlamentari in Marocco del 1993", "text": "Le elezioni parlamentari in Marocco del 1993 si tennero il 25 giugno (a suffragio diretto) e il 17 settembre (a suffragio indiretto) per il rinnovo della Camera dei rappresentanti."}
{"id": "6330357", "revid": "124067297", "url": "https://it.wikipedia.org/wiki?curid=6330357", "title": "Episodi de L'onore e il rispetto (quinta stagione)", "text": "La quinta stagione della serie televisiva L'onore e il rispetto (nota come L'onore e il rispetto - Ultimo capitolo), composta da 8 episodi, \u00e8 stata trasmessa in prima visione su Canale 5 dal 31 marzo al 19 maggio 2017.\nPrimo episodio.\nTrama.\nLugano: la famiglia Fortebracci viene attaccata da Ettore De Nicola con i suoi uomini armati di mitra intenzionati ad impossessarsi del suo tesoro: Carmela e sua zia Maria vengono uccise, Ricky riesce a fuggire con Antonia e il piccolo Jonathan mentre Tonio viene ferito e sequestrato dopo uno scontro a fuoco. \nDue anni dopo, nel 1972 a Sirenuse viene arrestato Salvatore Dag\u00f2 (Mimmo Mignemi), uomo di fiducia del nuovo padrino Ettore De Nicola, che nella botola della sua masseria teneva nascosto Tonio Fortebracci, il quale in stato confusionale, non viene trovato dai poliziotti e si d\u00e0 alla fuga. &lt;br&gt;Intanto \u00e8 entrato in carica il nuovo sostituto procuratore Nicola Maino (Bruno Eyron) affiancato dalla sua vecchia fiamma Daria Bertolaso, nuovo ispettore capo e sostituta del commissario Silvio Rocchi (Toni Garrani) che \u00e8 in ospedale dopo aver avuto un malore. Dag\u00f2 racconta loro di aver tenuto nascosto Fortebracci su richiesta di Ettore Nicola che lo tortur\u00f2 invano, dato che non era riuscito a farsi dire dove aveva nascosto i soldi; credendolo poi morto gli aveva ordinato di seppellirlo, ma Tonio era ancora vivo e, seppure avesse perso la memoria, Dag\u00f2 aveva deciso di nasconderlo sotto casa sua per non avere problemi con la giustizia. Maino intanto decide di lasciare la moglie Elvira (Camilla Ferranti) che gli aveva negato la possibilit\u00e0 di diventare padre e ritorna la passione con Daria.\nIl procuratore Trapanese (Gilberto Idonea) va al collegio a riprendere sua nipote Rosalinda (Giulia Petrungaro), bellissima e ribelle figlia di sua sorella Ida (Lucia Sardo), per farla sposare con il conte Felice Minniti (Alessandro Fella); l'unico contrario della famiglia oltre a lei \u00e8 il debole padre Peppe Scianna, succube della moglie e del cognato procuratore (Alfredo Pea).\nContinuano sotto traccia le ricerche dello smemorato Fortebracci che nel frattempo viene accolto e curato dalla giovane contadina Michela Maccaluso (Delia Duran) e dal figlio Adelchi: la ragazza poco dopo viene aggredita dal cognato Salvo Maccaluso (Giacomo Valenti) che la ossessiona perch\u00e9 vorrebbe possedere lei e la terra in cui vive. La ragazza viene difesa da Tonio che caccia Salvo e viene ospitato nella masseria. I due diventano amanti e scoprono che ad uccidere il marito di Michela \u00e8 stato proprio suo fratello Salvo, che dopo l'ennesima angheria viene ucciso da Tonio. Tonio vuole vederci chiaro sul suo passato e quindi Adelchi viene ospitato dalla nonna di Michela Immacolata Maccaluso (Aurora Quattrocchi), detta \"nonna eroina\" per il suo contributo al business della droga per De Nicola. Questi ha una storia clandestina con suor Lucia (Sara D'Amario), ingenua Superiora del Convento di Santa Rosalia a Mascalucia per mezzo del quale fa transitare la droga diretta verso l'America nascosta nei corredi tessuti dalle monache involontariamente con la complicit\u00e0 della sua amante Emanuela. De Nicola decide di incontrare Rosalinda, che aveva conosciuto precedentemente. La porta a fare un giro in auto e la bacia, ma lei lo respinge dicendogli che \u00e8 fidanzata. Poi per ripicca la ragazza si reca dal Conte Minniti e lo sbeffeggia di fronte a tutta Sirenuse. Tonio Fortebracci, dopo aver fatto sparire Maccaluso, si presenta in questura per cercare di ricordare chi \u00e8 veramente davanti agli occhi sbalorditi di Maino, Bertolaso e Rocchi. \nSecondo episodio.\nTrama.\nTonio, dalle foto che gli mostra Daria per fargli tornare la memoria, riconosce Carmela e Antonia e cos\u00ec pian piano inizia a ricordare ma viene incarcerato perch\u00e9 si rifiuta di collaborare. Il brigadiere Calosci (Gigi Garretta), talpa per conto di De Nicola, riferisce a Trapanese che Fortebracci \u00e8 vivo ma che ha perso la memoria; questi rimane di stucco e organizza un incontro con Ettore De Nicola per avvisarlo. Intanto Assunta, moglie di Dag\u00f2, va a trovare il marito in commissariato; lui in lacrime gli riferisce che collaborer\u00e0 con la polizia. Lei indignata si reca da De Nicola e gli riferisce del pentimento del marito.\nRosalinda continua a rifiutare il matrimonio combinato con Minniti; una sera decide astutamente di uscire con lui e dopo averlo minacciato si fa raccontare degli affari tra lo zio e la contessa riguardo alla raffineria. Il brigadiere Calosci cerca di ammazzare Fortebracci in cella ma questi lo blocca e lo stordisce, riesce a scappare fuori dalla Questura venendo salvato da Daria che vuole portarlo in un posto sicuro, ma dopo essersi fermati per mettere benzina, riesce a seminarla. Trapanese \u00e8 imbestialito con Maino per non essere stato avvisato del ritorno di Fortebracci e deve anche affrontare la contessa Adriana Minniti (Lisa Gastoni) per la spinosa questione del matrimonio della nipote e dell'affare della raffineria.\nTonio nell'archivio della redazione de \"La Voce di Sirenuse\" legge alcuni vecchi giornali che parlano di lui e cos\u00ec inizia a ritornargli la memoria. Trapanese minaccia Rosalinda di ridurre in miseria lei e la sua famiglia se non sposer\u00e0 Minniti; la madre Ida la rinchiude cos\u00ec in camera fino a quando non decider\u00e0 di cambiare idea. Tonio va a trovare Padre Raffaele in chiesa per chiedere notizie sulla sua famiglia e, su suo suggerimento, chiama Trapanese finendo per minacciarlo. Rosalinda viene liberata dalla sorella Gabriella e va da De Nicola, suo corteggiatore, per dirgli di sposarla nonostante lo abbia appena visto baciarsi con suor Lucia; una notte la ragazza si reca al Convento di Santa Rosalia e vede la monaca lavorare la droga insieme ad Emanuela. Tonio \u00e8 tormentato dai ricordi che stanno ritornando e non appena sa cosa \u00e8 successo alla sua famiglia decide di uccidere De Nicola: mentre sta acquistando una pistola al mercato nero viene riconosciuto da un mafioso e dopo poco viene raggiunto da Ettore e dai suoi uomini.\nTerzo episodio.\nTrama.\nTonio si getta nelle fogne dove durante la sparatoria ha la meglio su De Nicola riuscendo a fuggire. Dag\u00f3 viene scarcerato per essere portato in una localit\u00e0 protetta ma l'auto blindata, grazie alla soffiata del brigadiere Calosci, viene intercettata dal commando di De Nicola che uccide personalmente il pentito ed i due poliziotti di scorta. Gli unici a sapere del percorso dell'auto erano Daria, Rocchi, Maino e Calosci e perci\u00f2 i sospetti dell'ispettrice ricadono su quest'ultimo, ma Rocchi non le vuole credere. \nRosalinda vuole incastrare lo zio e si fidanza quindi con Ettore; affronta poi suor Lucia intimandole di lasciar perdere il fidanzato Ettore che la starebbe solo usando. La suora, preoccupata di perdere l\u2019amore della sua vita, ha un mancamento e viene ricoverata in ospedale.\nTonio decide di allontanare Michela dalla sua vita per proteggerla e nel frattempo gli uomini di De Nicola giungono al suo nascondiglio. Durante lo scontro a fuoco la donna viene uccisa mentre cerca di salvarlo. Tonio, d'accordo con Daria, usando il cadavere di Salvo Maccaluso fa credere di essere stato sciolto nell'acido cos\u00ec da poter muoversi liberamente.\nPer l'affare della raffineria Trapanese \u00e8 appoggiato, oltre che dalla contessa Adriana Minniti, anche dal Ministro Cusano (Mattia Sbragia), dal cavalier Amato e dal sindaco di Sirenuse Lepore. Elvira ricatta Maino perch\u00e9 \u00e8 rimasta incinta di proposito con l'intento di sventare il divorzio ma lui \u00e8 deciso a continuare le pratiche. \nTonio, al cimitero per il funerale di Michela, leggendo la data di nascita sulla tomba di sua madre si ricorda degli 80 miliardi di lire depositati su un conto svizzero e decide cos\u00ec di partire per Lugano; in sonno gli torna il ricordo di aver visto un Ministro, ovvero Cusano, parlare di soldi con Trapanese mentre veniva torturato. Sullo stesso treno c'\u00e8 suor Lucia, ripresasi da un'aritmia dovuta allo stress per De Nicola.\nQuarto episodio.\nTrama.\nA Lugano Tonio scopre di avere 80 miliardi sul conto e mentre si allontana dalla banca arriva il suo vecchio amico Ricky Milazzo che da co-intestatario del conto preleva 300 milioni; poi torna nella sua vecchia villa ricordando la tragica notte dell'attacco di De Nicola. In una sartoria conosce per caso la modista Chantal Cusano (Bo Derek): la moglie del Ministro Cusano che \u00e8 da subito persa di lui e riesce a portarselo a letto.\nA Sirenuse intanto Trapanese si affida a due uomini della contessa Minniti, i fratelli Giosu\u00e8 e Furio Sibilla, per eliminare De Nicola ma Rosalinda capisce tutto e lo avverte: il Padrino con il suo appoggio uccide i Sibilla mettendo i loro cadaveri nell'auto del Procuratore e la stessa notte rapisce Felice Minniti. Il giorno seguente Rosalinda si presenta a villa Minniti davanti allo stupore dello zio ottenendo che De Nicola entri nell'affare della raffineria; i sodali della nobildonna non sono convinti e cos\u00ec lei stringe un'alleanza con Rosalinda: sua sorella Gabriella sposer\u00e0 Felice. Ettore intanto tiene con la forza suor Lucia dalla sua parte.\nDaria continua comunque sotto traccia la sua indagine su Calosci con l'aiuto di De Rosa; questo recupera un fascicolo scottante dall'ufficio di Trapanese con l'intento di consegnarlo all'ispettrice ma viene investito davanti a lei e i documenti vengono recuperati da un complice di Calosci che Daria insegue nel tentativo di recuperare la valigetta, ma viene colpita alla testa dallo stesso Calosci che la stessa sera viene eliminato perch\u00e9 ormai bruciato come talpa.\nTonio trasferisce 40 miliardi su un conto romano partendo per la Capitale dove conosce Robertino De Marchis (David Sebasti), capo della Banda della Magliana nonch\u00e9 rifornitore di cocaina dell'attraente e giovane spericolata Giada Cusano. Questo vuole solo sottrargli il patrimonio svizzero credendo che a Tonio non serva pi\u00f9 quel denaro, ma quando sta per torturarlo per convincerlo a firmare, viene attaccato da una banda concorrente, assoldata dal marsigliese Jean Vig\u00f2 e dato in pasto al suo coccodrillo mentre Tonio viene portato via.\nQuinto episodio.\nTrama.\nTonio riesce a liberarsi, uccidendo un paio di uomini della banda romana e scopre che dietro al suo sequestro c'\u00e8 Jean Vig\u00f2 (Marco Vernile), capo dei Marsigliesi, al quale offre 5 miliardi in cambio dell'identit\u00e0 del Ministro che c'\u00e8 dietro all'affare di Sirenuse ovvero Cusano.\nDaria a casa di Maino sente un messaggio sulla segreteria da parte della moglie scoprendo che \u00e8 incinta e quindi tra i due fidanzati scoppia una dura lite e il PM chiede il trasferimento. \nA Lugano intanto Antonia, Jonathan e Ricky hanno una nuova vita convinti che Tonio sia morto. \nSuor Lucia cerca di evitare De Nicola e tenta senza successo di rivolgersi all'ispettore Bertolaso. Si tiene un pranzo tra i Minniti, Trapanese, De Nicola, Rosalinda, Gabriella e i loro genitori ma senza il sindaco Lepore e il cavalier Amato; la contessa si convince che Trapanese debba essere tagliato fuori dall'affare e avanza la richiesta al Ministro Cusano mentre il sindaco viene minacciato dal Padrino.\nSul volo Roma-Sirenuse Tonio incontra di nuovo la moglie di Cusano, in viaggio con marito e figlia, tentandola di proposito e arrivato in citt\u00e0 salva Immacolata, la nonna spacciatrice di Michela, dagli uomini di De Nicola.\nCusano e Lepore presentano alla stampa il progetto della raffineria mentre Trapanese viene improvvisamente trasferito alla Procura di Bolzano e capisce di essere fuori dall'affare, non riuscendo a convincere pi\u00f9 neanche il Ministro. Tonio in hotel conosce per caso Giada Cusano che si invaghisce di lui e lo porta con s\u00e9 alla festa di Palazzo Minniti alla quale si imbuca anche Trapanese che, allontanatosi dopo un diverbio con Rosalinda, all'uscita lo riconosce e si sente male. Alla serata si presenta anche suor Lucia vestita da sposa che sembra anticipare Fortebracci nell'intento di sparare a De Nicola.\nSesto episodio.\nTrama.\nSuor Lucia sbandiera agli invitati il giro di droga che aveva De Nicola tramite lei e poi si spara al petto. Rosalinda chiama Emanuela e fa sparire la merce dal convento che viene perquisito a vuoto insieme alla Liguorum mentre De Nicola viene interrogato da Daria e rilasciato la mattina seguente. L'ispettrice, parlando con Rocchi si ricorda del pacco recapitatole dalla suora e torna a casa a controllare. Tra le lenzuola trova una sua lettera di confessione grazie alla quale De Nicola viene arrestato prima che Tonio riesca a sparargli da lontano. Il Ministro Cusano si arrabbia molto con la contessa Minniti per quello che \u00e8 successo alla festa chiedendo l'esclusione di De Nicola dall'affare e cos\u00ec la donna inizia a rifiutare le chiamate di Rosalinda.\nA Lugano intanto Ricky \u00e8 troppo protettivo con Antonia che ha il suo primo fidanzato, Maurice. \nIl giudice Licastro, deciso a far partire il processo contro De Nicola, interroga Cusano riguardo ai suoi presunti rapporti col criminale. \nRosalinda va a casa della Contessa minacciandola con una pistola ma interviene Felice che la disarma e la butta fuori dalla villa con la forza. \nTonio si reca a casa di Trapanese, ancora in degenza in ospedale per l'ictus, trovando un fascicolo riguardante l'affare della raffineria che consegna a Rosalinda per far s\u00ec che ricatti il Ministro per far tornare libero De Nicola e darlo in pasto a Tonio. Daria si confida con il suo superiore Rocchi confessandogli che Fortebracci \u00e8 vivo; il commissario per\u00f2 su richiesta del Ministro riesce a convincere il giudice Licastro a scarcerare De Nicola e oltre a riferire il fatto a un'eccellenza in Vaticano fa una chiamata ambigua a un conoscente di Ostia, Osvaldo (Tullio Sorrentino), pronto ad intervenire. \nGiada Cusano, scappata di casa e fatta di cocaina, viene rimorchiata da due sfruttatori e rinchiusa in una casa per farla prostituire; la madre disperata si rivolge a Tonio che la libera dai balordi e gliela riconsegna.\nSettimo episodio.\nTrama.\nDe Nicola viene scarcerato finendo subito in pasto a Fortebracci che uccide lui e i suoi uomini mentre risparmia Rosalinda. Lei e la contessa Minniti vengono interrogate dalla Bertolaso. \nA Lugano Ricky \u00e8 preoccupato per la relazione tra Antonia e Maurice e ne parla con il padre del ragazzo che casualmente \u00e8 il banchiere Dupont. Questi segue il conto di Tonio e inizia a fare delle indagini private sulla nuova vita di Ricky e Antonia.\nIl commissario Rocchi, tramite delle cimici, scopre che il Ministro Cusano vuole tirarsi fuori da tutto per fare pace con la figlia la quale, diretta in Francia, viene rapita e condotta in una casa di cura mentre sua madre viene fatta sbranare dal cane del killer Osvaldo in giardino. Tonio arriva a casa del Ministro che \u00e8 disperato per l'accaduto e decide di aiutarlo salvando Giada e portandola in Svizzera.\nDa New York arriva Egidio Lo Pizzo, il nipote di Don Salvo, preoccupato per il fatto che la droga non \u00e8 pi\u00f9 arrivata: Trapanese in ospedale gli fa capire che De Nicola \u00e8 morto e che la merce \u00e8 in mano a Rosalinda. L'americano pretende il carico e minaccia la ragazza la quale per\u00f2 gli d\u00e0 un appuntamento e lo uccide. La contessa Minniti si lamenta con un onorevole del partito di Cusano del fatto che \u00e8 stata interrogata dalla Bertolaso; viene cos\u00ec deciso che va fermata e le vengono manomessi i freni dell'auto, ma riesce a salvarsi.\nCusano d\u00e0 l'addio alla figlia per telefono, dopo di che si suicida a fianco al corpo della moglie.\nOttavo episodio.\nTrama.\nDaria trova la borsa di De Rosa in un armadio nella casa al mare di Rocchi e scappa, portando madre e figlia in una locanda e cercando di mettersi in contatto con Maino.\nDupont cerca di allontanare Maurice da Antonia perch\u00e9 figlia di un mafioso; fuori dalla banca Ricky riconosce Tonio ma non fa in tempo a fermarlo. Fortebracci passa dalla sua vecchia casa svizzera ma decide di non entrare; dentro c'\u00e8 proprio Antonia ma i due non riescono a vedersi e poco dopo Maurice e Ricky le raccontano di aver visto il padre in banca, con stupore di Antonia.\nRocchi viene allertato dalla madre di Daria, preoccupata per lo strano comportamento della figlia: il commissario al telefono la minaccia ma non si accorge che la figlia Antonia legge il suo labiale. La Bertolaso riesce a salvarsi da un agguato in casa ma davanti alla porta di casa di Maino in una colluttazione con Osvaldo rimane uccisa.\nNonna Imma \u00e8 contentissima per il versamento di 5 miliardi che le ha fatto Tonio dalla Svizzera; Maurice scopre il fatto e avvisa Antonia che torna di nascosto a Sirenuse dove si fa dare spiegazioni dall'anziana donna prima di essere riaccompagnata a Lugano da Don Raffaele.\nAlla camera ardente di Daria sua madre se la prende con Maino; fuori dalla porta per\u00f2 la figlia della poliziotta gli consegna un foglio dove confessa al giudice che dietro alla morte di sua madre c'\u00e9 proprio Rocchi.\nOsvaldo si fa dire dal maggiordomo di Cusano che Giada \u00e8 partita per la Svizzera con tale Fabrizio Vergano e cos\u00ec il malavitoso ispeziona la sua camera d'albergo a Lugano ma Maurice \u00e8 arrivato prima di lui portando via dei documenti. \nRosalinda medita vendetta contro la contessa Minniti e chiama Don Salvo per comunicargli la morte del nipote, mentendo su come sia avvenuta; il boss italo-americano arriva a Sirenuse e incontra la ragazza che gli dice dove si trova la merce ottenendo in cambio aiuto per uccidere la contessa Minniti, Felice, il sindaco e il cavalier Amato. \nDupont d\u00e0 della mafiosa ad Antonia incolpandola per lo sbandamento del figlio che \u00e8 scappato di casa.\nLe condizioni di Trapanese si aggravano e viene trasferito in un ospedale di Palermo. \nOsvaldo a Roma si fa dire da un uomo di Roberto De Marchis chi \u00e8 veramente Vergano e a Lugano Dupont gli d\u00e0 in pasto Antonia.\nMaurice \u00e8 ai Caraibi dove riesce a trovare Tonio e a farlo mettere in contatto con Antonia che insieme a Ricky riesce a bloccare Osvaldo e a partire per i Caraibi.\nAnche la mamma di Daria viene a sapere dalla piccola del coinvolgimento di Rocchi e cos\u00ec decide di aiutare Maino a incastrarlo. \nLa moglie di Egidio, grazie alla testimonianza di un picciotto, scopre che ad uccidere il marito \u00e8 stata Rosalinda la quale ha fatto ammazzare la contessa e i suoi sodali solo perch\u00e9 avevano estromesso Ettore dall'affare; la ragazza ha cos\u00ec firmato la propria condanna a morte. \nMaurice dai Caraibi chiama suo padre ma Osvaldo non riesce a rintracciare la chiamata. Nel finale Tonio riabbraccia finalmente i suoi figli e il suo amico Ricky."}
{"id": "6330358", "revid": "599013", "url": "https://it.wikipedia.org/wiki?curid=6330358", "title": "Fernand Halbart", "text": "Ha gareggiato ai Giochi olimpici del 1908 a Londra. Nei 200 metri, Halbart \u00e8 arrivato quinto e ultimo in batteria. Ha inoltre partecipato all'evento dei 110 metri ostacoli, dove \u00e8 stato eliminato."}
{"id": "6330359", "revid": "624928", "url": "https://it.wikipedia.org/wiki?curid=6330359", "title": "Brigette Cuypers", "text": ""}
{"id": "6330360", "revid": "716642", "url": "https://it.wikipedia.org/wiki?curid=6330360", "title": "Tauhiti Keck", "text": "Carriera.\nClub.\nHa esordito nel 2010 nel campionato tahitiano dove milita ancora oggi. Non ha mai giocato in campionati esteri.\nIn carriera ha totalizzato complessivamente 9 presenze e 4 reti in OFC Champions League.\nNazionale.\nNel 2011 ha giocato 5 partite con la nazionale Under-17.\nHa poi esordito in nazionale maggiore sempre nel 2011, venendo poi convocato per la Coppa delle Nazioni Oceaniane nel 2016. Tra il 2011 ed il 2017 ha totalizzato complessivamente 6 presenze e 2 reti in nazionale."}
{"id": "6330363", "revid": "767487", "url": "https://it.wikipedia.org/wiki?curid=6330363", "title": "Sylvain Graglia", "text": "Carriera.\nClub.\nHa sempre giocato nel campionato tahitiano.\nNazionale.\nHa esordito in Nazionale nel 2016."}
{"id": "6330364", "revid": "1516087", "url": "https://it.wikipedia.org/wiki?curid=6330364", "title": "Stati malesi federati", "text": "Gli Stati malesi federati furono una federazione di quattro stati della penisola malese - Selangor, Perak, Negeri Sembilan e Pahang - sotto la protezione britannica istituita dal governo britannico nel 1895 e che dur\u00f2 fino al 1946, quando, insieme a due ex Stabilimenti dello Stretto (Malacca e Penang) e agli Stati malesi non federati, formarono l'Unione malese. Due anni pi\u00f9 tardi, l'Unione divenne la Federazione della Malesia e, infine, nel 1963 la Malaysia attuale con l'ammissione del Borneo del Nord (oggi Sabah), Sarawak e Singapore.\nIl Regno Unito era responsabile degli affari esteri e della difesa della Federazione, mentre gli stati continuarono a essere responsabili delle loro politiche interne. Il residente generale avrebbe potuto dare consigli su questioni di politica interna e gli stati erano obbligati da un trattato a seguire questi consigli. La capitale della Federazione era Kuala Lumpur che continuava ad essere anche capitale del Selangor. Il primo residente generale fu Sir Frank Swettenham.\nLa federazione, insieme agli altri stati malesi e possedimenti britannici della penisola, venne invasa e occupata dai giapponesi durante la seconda guerra mondiale. Dopo la liberazione della Malesia, avvenuta dopo la resa del Giappone, la federazione non fu ripristinata, ma la forma di governo federale venne mantenuta come modello principale per formare la Federazione della Malesia prima e la Malaysia poi.\nStati costituenti e primo durbar.\nAnche se il residente generale era il vero amministratore della federazione, ciascuno dei quattro Stati costituenti manteneva i rispettivi governanti ereditari. Alla formazione della federazione i regnanti erano Sulaiman di Selangor, Idris Shah I di Perak, Muhammad di Negeri Sembilan e Ahmad al-Muadzam Shah di Pahang.\nNel 1897 fu convocato il primo durbar nella citt\u00e0 reale di Kuala Kangsar nel Perak. Ci\u00f2 costitu\u00ec la base per la nascita della Conferenza dei regnanti che fu creata ai sensi dell'articolo 38 della Costituzione della Malesia il 27 agosto del 1957.\nBandiera e stemma della Federazione.\nBandiera.\nLa Federazione ebbe una bandiera proprio fino al suo scioglimento nel 1946. La bandiera era costituita da quattro strisce di diverso colore, da cima a fondo: bianco, rosso, giallo e nero. Le diverse combinazioni di questi colori rappresentavano i quattro stati che formavano la Federazione - rosso, nero e giallo per Negeri Sembilan; bianco e nero per Pahang; nero, bianco e giallo per Perak e rosso e giallo per Selangor. Lo stesso criterio venne utilizzato per elaborare l'attuale stemma della Malesia. Nel mezzo vi era cerchio oblungo con una tigre malese.\nIl Museo di storia nazionale che si trova vicino al Dataran Merdeka a Kuala Lumpur espone una replica della bandiera della federazione.\nStemma.\nLo stemma della Federazione era costituito da uno scudo tenuto da due tigri. Sulla parte superiore dello scudo vi era una corona (noto come corona orientale nell'araldica inglese), che simboleggiava la federazione di monarchie sotto la protezione del Regno Unito. Sotto vi era un cartiglio con la scritta in jawi \"Dipelihara Allah\" (sotto la protezione di Allah).\nLe combinazioni dei quattro colori dello scudo rappresenta i colori delle bandiere degli stati.\nLa frase \"Dipelihara Allah\" \u00e8 ancora il motto statale dello Stato di Selangor.\nBandiera navale.\nOltre a una bandiera di stato, la Federazione aveva anche un jack navale per l'impiego su navi di Stato. Il jack, con i quattro colori della Federazione, fu trasportato dalla HMS Malaya, comandata dal capitano Boyle sotto il 5\u00ba Squadrone di battaglia della Grand Fleet, durante la battaglia dello Jutland nel mare del Nord. Questo fu il pi\u00f9 grande e l'unico scontro su larga scala di navi da battaglia durante la prima guerra mondiale.\nIl trattato della Federazione e amministrazione.\nProtettorato britannico.\nIl protettorato degli Stati malesi federati venne istituito nel 1895 dopo che i quattro regnanti di Selangor, Perak, Negeri Sembilan e Pahang accettarono di federarsi e centralizzare l'amministrazione. Il formale Trattato della Federazione fu redatto e firmato il 1\u00ba luglio 1896. Con questo trattato e l'accettazione del sistema dei residenti britannici gi\u00e0 in vigore per i singoli stati, la Federazione fu ufficialmente trasformata in un protettorato nominalmente indipendente dal Regno Unito e che non deve essere confuso con i vicini possedimenti britannici degli Stabilimenti dello Stretto e con gli Stati malesi non federati.\nCon il trattato della Federazione i regnanti accettarono che il loro potere politico fosse sottoposto all'autorizzazione dei rispettivi residenti. Tuttavia, il Regno Unito si impegn\u00f2 a non interferire in materia di tradizioni malesi e religione islamica.\nStruttura della Federazione.\nFu istituito un sistema ben ordinato della pubblica amministrazione, i servizi pubblici vennero estesi e venne sviluppata la produzione di gomma e stagno.\nConsiglio federale.\nNel 1898 i britannici istituirono il Consiglio federale per amministrare la Federazione. Il Consiglio era presieduto dall'alto commissariato (il governatore degli Stabilimenti dello Stretto), assistito dal residente generale, dai sovrani, dai quattro residenti e da quattro membri nominati non ufficiali. Tale organo rimase attivo fino all'invasione giapponese iniziata l'8 dicembre 1941.\nElenco dei residenti generali (1896\u20131911).\nDal 1896 al 1936 il vero potere era nelle mani del residente generale, pi\u00f9 tardi noto come segretario capo della Federazione.\nElenco dei segretari federali (1936-1942).\nDopo il 1936 il segretario federale non fu altro che un ufficiale di coordinamento, sotto l'autorit\u00e0 dell'alto commissario che era sempre il governatore degli Stabilimenti dello Stretto.\nConsiglio di Stato.\nNegli Stati malesi federati il singolo Stato era ancora governato dal sovrano ma ora questo era assistito dal Consiglio di Stato. Quest'organo era composto dal ministro residente (o in certi casi dal segretario residente), dai capi indigeni e dai rappresentanti della comunit\u00e0 cinese nominati dal monarca. Il Consiglio discuteva le questioni di interesse per ogni rispettivo Stato come le questioni legislative e amministrative, nonch\u00e9 la revisione di tutte le sentenze di pena capitale. A portare avanti il lavoro amministrativo era il residente e il suo staff (per lo pi\u00f9 costituito da europei e malesi).\nSuddivisioni amministrative.\nAi fini di un'amministrazione pi\u00f9 efficiente, tutti gli Stati della federazione vennero ulteriormente suddivisi in distretti (in malese: daerah). Ogni distretto era amministrato da un ufficio distrettuale (in malese: pejabat daerah) guidato da un funzionario distrettuale (in malese: pegawai daerah).\nPerak\nCapitale: Taiping\nDistretti:\nSelangor\nCapitale: Kuala Lumpur (capitale anche della Federazione)\nDistretti:\nNegeri Sembilan\nCapitale: Seremban\nDistretti:\nPahang\nCapitale: Kuala Lipis\nDistretti:\nGiustizia.\nLa prima Corte Suprema venne istituita nel 1906 ed era diretta dal Commissario giudiziale alla quale era conferita l'autorit\u00e0 giudiziaria suprema. Il titolo di commissario giudiziale venne mutato in giudice capo nel 1925.\nEconomia.\nNel periodo precedente la formazione della Federazione la valuta corrente era il dollaro dello Stretto emanato dal Consiglio dei commissari di valuta. Essendosi deprezzata nel corso del tempo, nel 1906 venne legata alla sterlina britannica. Nel 1939 il governo britannico introdusse una nuova moneta, il dollaro malese (ringgit in malese) da utilizzare in Malaysia e nel Brunei al posto del dollaro ma con lo stesso valore nominale. Il taglio pi\u00f9 piccolo era di un centesimo e quello pi\u00f9 grande di mille dollari e mantenne sempre un cambio fisso.\nLe principali attivit\u00e0 economiche della Federazione erano l'agricoltura, le miniere e la produzione di gomma. La Malaysia nel suo complesso era il principale fornitore principale di stagno e gomma per le necessit\u00e0 industriali. Le piantagioni di caucci\u00f9 erano presenti in tutti e quattro gli stati e lo stagno era estratto principalmente nella valle del Klang nel Selangor e nella valle del Kinta nel Perak. Queste attivit\u00e0 economiche ad alta intensit\u00e0 di lavoro spinsero gli inglesi a portare braccianti immigrati dal sud dell'India per lavorare nelle piantagioni e lavoratori dalla Cina meridionale per lavorare in miniera.\nLa condizione economica nel periodo pu\u00f2 essere classificato in avanzo, dato che il reddito della Federazione era pi\u00f9 elevato delle spese. Nel periodo successivo, molte risorse vennero investite nello sviluppo della citt\u00e0 di Kuala Lumpur, la capitale della federazione. Questo periodo vide anche una rapida crescita in termini di infrastrutture di comunicazione interstatali. Per esempio fu creata una ferrovia a scartamento ridotto tra Penang e Singapore e il porto di Swettenham (oggi Port Klang). Vennero aperte scuole pubbliche e istituzioni accademiche e fu migliorata la salute pubblica. Una zona della citt\u00e0 venne dedicata esclusivamente ai cittadini malesi e prese il nome di Kampung Baru. Furono costruiti diversi edifici pubblici come la stazione ferroviaria, il complesso Bangunan Sultan Abdul Samad (sede degli uffici di governo) e la moschea di Jamek.\nLa tabella e la sezione di seguito illustrano la crescita economica della federazione e dei suoi stati membri.\nNota: Tutti i valori sono in dollari dello Stretto (un dollaro equivaleva a due scellini e quattro pence della sterlina britannica). I dati del Pahang sono presenti solo dal 1890 in poi.\nRef: Harrison, Cuthbert Woodville. An Illustrated Guide to the Federated Malay States. 1923\nSelangor.\nLe entrate del Selangor nel 1875 ammontavano a soli $ 115\u00a0656; nel 1905 raggiunsero i $ 8\u00a0857\u00a0793. Di quest'ultima somma $ 3\u00a0195\u00a0318 derivavano dall'esportazione di stagno, $ 1\u00a0972\u00a0628 dalla finanza e dalle entrate federali e $ 340\u00a0360 da rendite agricole. Le entrate statali derivavano in gran parte dalle fattorie e dai dazi sull'importazione di oppio e liquori. La spesa nel 1905 era pari a $ 7\u00a0186 146, di cui somma $ 3\u00a0717 238 per spese federali e $ 1\u00a0850 711 per i lavori pubblici. Il valore delle importazioni nel 1905 fu di $ 24\u00a0643\u00a0619 e quello delle esportazioni fu di $ 26\u00a0683\u00a0316, per un totale di $ 51\u00a0326\u00a0935 pari a \u00a3 5\u00a0988\u00a0000. Lo stagno era l'esportazione principale. La quantit\u00e0 esportata nel 1905 fu di 17\u00a0254 tonnellate. La superficie totale dei terreni minerari alla fine del 1905 era pari a 65\u00a0573 acri (265\u00a0km\u00b2).\nPerak.\nLe entrate del Perak nel 1874 erano pari a $ 226\u00a0333. Nel 1905 ammontavano a $ 12\u00a0242 897. Di quest'ultima somma $ 4\u00a0876 400 derivavano dal'esportazione di stagno, $ 2\u00a0489\u00a0300 dalle entrate ferroviarie, $ 505\u00a0300 dalle rendite terriere e $ 142\u00a0800 dalle entrate postali e telegrafiche. Il resto derivava principalmente dalle fattorie di reddito, che venivano affittate per pochi anni, trasmettendo al locatario il diritto di riscuotere i dazi sull'importazione di oppio, vino e liquori, di mantenere banchi dei pegni e di mantenere case da gioco pubbliche autorizzate per l'utilizzo unicamente dei non malesi. La spesa nel 1905 fu di $ 10\u00a0141 980. Di questa somma, $ 4\u00a0236\u00a0000 vennero utilizzati per la costruzione e manutenzione delle linee ferroviarie e $ 2\u00a0176\u00a0100 per altre opere pubbliche. Il valore delle importazioni del Perak nel 1905 fu di oltre $ 20\u00a0000\u00a0000 e quello delle esportazioni super\u00f2 i $ 40\u00a0000\u00a000, per un totale di oltre $ 60\u00a0000\u00a0000 pari a circa sette milioni di sterline. La quantit\u00e0 di stagno esportata dal Perak aument\u00f2 dalle 18\u00a0960 tonnellate, per un valore di $ 23\u00a0099\u00a0506 del 1899, alle 26\u00a0600 tonnellate, per un valore di $ 35\u00a0500\u00a0000, nel 1905. Il carattere fluttuante della produzione era causato dell'incertezza sull'offerta di lavoro. La popolazione mineraria era reclutata esclusivamente nei distretti della Cina meridionale e in certi anni la richiesta di lavoratori cinesi aument\u00f2 anche nell'Indocina francese, nelle colonie olandesi e in Sudafrica influenzando negativamente l'immigrazione nello stretto di Malacca. Anche le uscite risentivano del prezzo dello stagno, che era di $ 32,20 per picul (un picul equivale a 60,478982 chilogrammi) nel 1896. Nel 1898 sal\u00ec a $ 42,96, nel 1900 a $ 74,15 e nel 1905 a $ 80,60. Oltre allo stagno, il Perak esport\u00f2 gomma per $ 108\u00a0000, copra per $ 181\u00a0000, pelli per $ 54\u00a0000, patchouli per $ 48\u00a0000 e notevoli quantit\u00e0 di legname e altri prodotti giungla.\nNegeri Sembilan.\nLe entrate del Negeri Sembilan ammontavano a soli $ 223\u00a0435 nel 1888. Dieci anni dopo erano aumentate a $ 701\u00a0334, nel 1900 a $ 1\u00a0251\u00a0366 e nel 1905 a $ 2\u00a0335 534. Le entrate per il 1905 derivarono principalmente come segue: - dogane per $ 1\u00a0268\u00a0602, rendite terriere per $ 145\u00a0475, vendite di terreni per $ 21\u00a0407, mentre le aziende agricole contribuirono con $ 584 459. La spesa nel 1905 fu pari a $ 2\u00a0214\u00a0093, di cui $ 1\u00a0125\u00a0355 vennero utilizzati per opere pubbliche. I ritorni commerciali del 1905, che per\u00f2 non sono completi, mostrato un valore complessivo di circa $ 13\u00a0000\u00a0000. Il valore dello stagno esportato durante il 1905 super\u00f2 i $ 6\u00a0900\u00a0000. Il valore dei prodotti agricoli esportati fu di $ 211\u00a0000 per il gambier (un estratto della pianta Uncaria gambir) e $ 80\u00a0000 per il dammar.\nPahang.\nLe entrate del Pahang nel 1899 ammontavano a soli $ 62\u00a0077; nel 1900 salirono a $ 419\u00a0150 e cinque anni dopo a $ 528\u00a0368. Le spese nel 1905 furono pari a $ 1\u00a0208\u00a0176. Di questa somma $ 736\u00a0886 furono spesi per opere pubbliche. Il Pahang era ancora una fonte di spesa per la Federazione, dato che il suo progresso venne ritardato dalle perturbazioni politiche che durarono dal dicembre 1891 al 1895, con brevi intervalli di pace. Nonostante ci\u00f2, il fatturato era in costante aumento e il successo finanziario finale dello Stato era dato per certo. Il Pahang doveva qualcosa di pi\u00f9 di $ 3\u00a0966 500 al Selangor e di $ 1\u00a0175\u00a0000 al Perak, che avevano finanziato per alcuni anni il disavanzo del sultanato. Il valore delle importazioni nel 1905 fu di $ 1\u00a0344\u00a0346 e quello delle esportazioni di $ 3 838 928, facendo cos\u00ec un valore commerciale totale di $ 5\u00a0183\u00a0274. L'esportazione di maggior valore era lo stagno, il cui valore nel 1905 fu di $ 2\u00a0820\u00a0745. Il valore della gomma esportata super\u00f2 i $ 140\u00a0000, quello del pesce essiccato e salato fu pari a quasi $ 70\u00a0000 e quello del legno a $ 325\u00a0000.\nStoria militare.\nPrima guerra mondiale.\nVista la minaccia dell'Impero tedesco, la Royal Navy era alla ricerca di finanziamenti. Come contributo il governo e il popolo della Federazione accettarono di finanziare la messa in funzione della HMS Malaya; la mozione fu proposta nel 1913 al Consiglio federale dal sultano di Perak e venne sostenuta anche dal sultano di Selangor. La corazzata, che cost\u00f2 $ 25\u00a0000\u00a0000 (circa \u00a3 2 945 709), apparteneva alla Classe Queen Elizabeth, stazzava 31\u00a0000 tonnellate, aveva cannoni di quindici pollici e raggiungeva la velocit\u00e0 di 25 nodi (46\u00a0km/h). Le navi di questa classe erano le pi\u00f9 moderne del loro tempo, formarono il 5\u00ba Squadrone di battaglia e combatterono nella battaglia dello Jutland nel 1916. La HMS Malaya venne poi restaurata e rest\u00f2 in servizio per tutta la seconda guerra mondiale.\nSeconda guerra mondiale, invasione giapponese e dissoluzione.\nL'8 dicembre 1941 cominci\u00f2 l'invasione della penisola malese da parte delle forze giapponesi. I giapponesi iniziarono l'invasione degli Stati malesi federati attraversando il confine con il Siam a Kroh. Ipoh, la capitale del Perak, cadde il 26 dicembre 1941. Kuala Lumpur, la capitale della Federazione e del Selangor, fu catturata l'11 gennaio 1942. Seremban, la capitale del Negeri Sembilan, cadde due giorni dopo. Kuantan, nello Stato orientale del Pahang venne conquistata il 30 dicembre 1941; la capitale, Kuala Lipis cadde il 7 gennaio 1942. Con la conclusione della battaglia di Gemas il 15 gennaio 1942, l'intera Federazione era in mani giapponesi.\nTutti la penisola e Singapore rimasero occupate fino alla resa del Giappone.\nScioglimento della Federazione.\nDopo la guerra, la Federazione fu sciolta formalmente il 1\u00ba aprile 1946 e venne incorporata nell'Unione malese. Questa fu poi sostituita dalla Federazione della Malesia nel 1948, che divenne indipendente nel 1957 e, infine, dall'odierna Malaysia nel 1963.\nFrancobolli.\nNonostante i quattro Stati emettessero da tempo propri francobolli, ci furono problemi per creare un unico sistema di emissione federale.\nCuriosit\u00e0.\nGli Stati malesi federati erano all'interno del percorso di volo dell'aviatrice americana Amelia Earhart che nel 1937 tent\u00f2 di fare il giro del mondo. Le fu dato il permesso di entrare nello spazio aereo della Federazione e le fu permesso di atterrare all'aeroporto di Taiping il 7 giugno 1937."}
{"id": "6330365", "revid": "1005847", "url": "https://it.wikipedia.org/wiki?curid=6330365", "title": "Elezioni parlamentari in Marocco del 1984", "text": "Le elezioni generali in Marocco del 1984 si sono tenute il 14 settembre. Esse hanno visto la vittoria dell'Unione Costituzionale, che ha sconfitto il Raggruppamento Nazionale degli Indipendenti."}
{"id": "6330367", "revid": "1543377", "url": "https://it.wikipedia.org/wiki?curid=6330367", "title": "Vilniaus Miesto Futbolo Draugija \u017dalgiris 2011", "text": "Questa voce raccoglie le informazioni riguardanti il Vilniaus Miesto Futbolo Draugija \u017dalgiris nelle competizioni ufficiali della stagione 2011.\nStagione.\nNella stagione 2011 il VMFD \u017dalgiris ha disputato la A Lyga, massima serie del campionato lituano di calcio, terminando il torneo al secondo posto con 72 punti conquistati in 33 giornate, frutto di 22 vittorie, 6 pareggi e 5 sconfitte. Nell'autunno 2011 \u00e8 sceso in campo a partire dal quinto turno della Lietuvos Taur\u0117 2011-2012, la coppa nazionale lituana che ebbe il suo epilogo nel corso della stagione 2012 con la vittoria finale dello stesso VMFD \u017dalgiris. Grazie al secondo posto in classifica e grazie alla vittoria della coppa nazionale 2011-2012, il VMFD \u017dalgiris si \u00e8 qualificato al secondo turno preliminare della UEFA Europa League 2012-2013.\nRosa.\n \n "}
{"id": "6330368", "revid": "124908987", "url": "https://it.wikipedia.org/wiki?curid=6330368", "title": "Chenanisaurus", "text": "Chenanisaurus (il cui nome significa \"lucertola del Chennane\") \u00e8 un genere estinto di dinosauro teropode abelisauride vissuto nel Cretaceo superiore, circa 68-65,95 milioni di anni fa (Maastrichtiano), nei fosfati del Bacino Ouled Abdoun in Marocco, Nord Africa. La specie tipo, \"C. barbaricus\", \u00e8 nota solo tramite resti frammentari e l'olotipo \u00e8 costituito solo da un dentario parziale e quattro denti. Il nome del genere, \"Chenanisaurus\", si riferisce alle miniere Sidi Chennane dove il fossile \u00e8 stato scoperto.\nDescrizione.\nIl \"Chenanisaurus\" \u00e8 un grande teropode abelisauride la cui lunghezza \u00e8 stimata a circa 8 metri (26 piedi).\nL'olotipo, etichettato come OCP DEK-GE 772, \u00e8 stato descritto da Nicholas R. Longrich \"et al.\" che sono stati in grado di stabilire alcune autapomorfie. La mascella inferiore \u00e8 alta, mentre il dentario \u00e8 piegato in vista laterale. I forami neurovasculari orizzontali all'interno della ganascia sono collegati alle aperture per le scanalature vascolari, che si trovano in alto sulla superficie esterna del dentario. Il bordo anteriore superiore \u00e8 curvato verso il basso. La sinfisi pubica della mandibola \u00e8 molto robusta sul bordo anteriore. La caratteristica pi\u00f9 evidente della mandibola \u00e8 l'estrema altezza, soprattutto se confrontata con i denti relativamente pi\u00f9 corti. Questo sembra indicare che la mascella era anche molto breve, con un accumulo ancora pi\u00f9 estremo di quanto visto nel genere correlato \"Carnotaurus\". La mascella si flette verso il basso anteriormente per terminare in un alto punto smussato. Sul retro vi \u00e8 un elevato solco profondo con una fila di forami che si aprono verso l'alto in una serie di scanalature verticali. La posizione alta \u00e8 una caratteristica fondamentale. Il lato esterno inferiore mostra un anello ornamentale di pozzi e creste intrecciate. Le piastre interdentali anteriori sono molto alte, ma si abbassano rapidamente verso la parte posteriore della mandibola. La base dei denti \u00e8 a pianta rettangolare.\nIl dentario contiene almeno dieci denti, relativamente sottili, ma nella parte anteriore hanno una sezione trasversale a forma di D con la convessit\u00e0 rivolta verso l'esterno; i posteriori sono a forma di coltello e sono pi\u00f9 appiattiti. Gli \"incisivi\" sono pi\u00f9 convessi ed hanno dalle cinque alle tredici dentellature per millimetro lineare alla base, fino ad otto alla sinfisi. I denti hanno piccole scanalature per i vasi sanguigni. Lo smalto ha una struttura irregolare senza ornamenti pi\u00f9 chiari.\nClassificazione.\nIl \"Chenanisaurus\" \u00e8 stato posto nella famiglia degli abelisauridae in posizione piuttosto basale al di fuori di Abelisaurinae e Carnotaurinae. La separazione del Gondwana verso la fine del Mesozoico ha probabilmente creato specie endemiche distinte per ogni continente.\nPaleobiologia.\nIl \"Chenanisaurus\" era un teropode predatore, come tutti gli abelisauridi noti alla scienza. Date le sue dimensioni, l'animale avrebbe potuto cacciare prede relativamente grandi. Il cranio e le fauci brevi ma profonde di questo abelisauride avevano una combinazione di caratteristiche (come i denti anteriori solidamente costruiti), che potrebbero indicare una specifica tattica di caccia, forse per azzannare i fianchi della preda e strappare grandi pezzi di carne. Negli stessi strati sono stati ritrovati anche dei resti di titanosauri, grandi sauropodi blindati con corpi pesanti che probabilmente avrebbero richiesto forti attacchi. I descrittori hanno indicato che anche altri continenti all'interno di Gondwana mostrano una combinazione di fauna costituita da titanosauri e abelisauri. La fauna del luogo era anche costituita dai crocodylomorpho \"Chenanisuchus\" e \"Ocepesuchus\", le tartaruga \"Ocepechelon\" e \"Alienochelys\", il plesiosauro \"Zarafasaura\" ed il mosasauro \"Halisaurus arambourgi\"."}
{"id": "6330373", "revid": "298229", "url": "https://it.wikipedia.org/wiki?curid=6330373", "title": "Konnor O'Brian", "text": ""}
{"id": "6330374", "revid": "118088740", "url": "https://it.wikipedia.org/wiki?curid=6330374", "title": "Valle di Nagar", "text": "La valle di Nagar (in urdu: \u0648\u0627\u062f\u06cc \u0646\u06af\u0631) \u00e8 una valle tracciata dal fiume Hunza vicino a quelle di Gilgit e Hunza, situata nel omonimo distretto nella regione di Gilgit-Baltistan.\nLa . La citt\u00e0 principale \u00e8 Nagar Khas, nota attrazione turistica per il paesaggio mozzafiato dato da maestosi rilievi, fra cui altissime vette come il Rakaposhi (7.788 m) e Diran: vette che superano tutte i 6000 m."}
{"id": "6330375", "revid": "380654", "url": "https://it.wikipedia.org/wiki?curid=6330375", "title": "Rick Victor", "text": ""}
{"id": "6330376", "revid": "1543377", "url": "https://it.wikipedia.org/wiki?curid=6330376", "title": "Michael Halliday", "text": "Ideatore del modello \"Linguistica sistemico-funzionale\" (\"Systemic functional linguistics\", SFL) su cui si basa la \"Grammatica sistemico-funzionale\", si \u00e8 dedicato per molti anni alla lingua cinese e inglese, per poi impegnarsi nella linguistica. Le aree principali su cui ha concentrato la propria ricerca sono la teoria dell'intonazione e dei fenomeni prosodici, la teoria della grammatica (in particolare tema e transitivit\u00e0), lo sviluppo del linguaggio nel bambino, la linguistica testuale e le variazioni di registro, le applicazioni della linguistica in campo educativo e lo studio dell'intelligenza artificiale.\nBiografia.\nHalliday nasce e cresce in Inghilterra. Il suo interesse per le lingue viene coltivato dai genitori: la madre aveva studiato francese, ed il padre era un dialettologo, un poeta dialettale, e un insegnante di inglese con l'amore per la grammatica e il teatro elisabettiano. Nel 1942, Halliday si offre volontario per il servizio nazionale di corsi di insegnamento di lingue straniere, dove viene selezionato per studiare cinese sulla base della sua abilit\u00e0 nel differenziare i toni. Dopo 18 mesi di pratica, passa un anno in India lavorando con l'Unit\u00e0 dell'Intelligence Cinese in un lavoro di controspionaggio. Nel 1945 ritorna a Londra per insegnare cinese. Lasciato l'esercito nel 1947, si laurea all'Universit\u00e0 di Londra dopo aver condotto i suoi studi in Cina, ottenendo un \"BA Honours degree\" in lingua e letteratura cinese moderna (mandarino). Vive poi per tre anni in Cina, dove studia con Luo Changpei nell'Universit\u00e0 di Pechino e con Wang Li nell'Universit\u00e0 di Lingnan (Canton) prima di tornare in Inghilterra e svolgere un dottorato in linguistica cinese a Cambridge nel 1955 sotto la supervisione di Gustav Hallam e John Rupert Firth. Dopo aver insegnato lingue per 13 anni, si specializza in linguistica, e sviluppa la teoria della Linguistica sistemico-funzionale, oltre alla Grammatica sistemico-funzionale, elaborata sulle basi poste dall'insegnante britannico J. R. Firth e da un gruppo di linguisti europei nei primi nel Novecento, la scuola di Praga. Il suo articolo pi\u00f9 esemplare sul modello fu pubblicato nel 1961.\nLa sua prima occupazione accademica fu \"Assistant Lecturer\" in cinese, all'Universit\u00e0 di Cambridge, dal 1954 al 1958. Nel 1958 si trasfer\u00ec a Edimburgo, dove divenne professore di linguistica generale fino al 1960, e poi lettore dal 1960 al 1963. Dal 1963 al 1965, \u00e8 stato direttore del Centro di Ricerca e Comunicazione nella University College di Londra (UCL). Nel 1964, \u00e8 stato professore della Societ\u00e0 Linguistica americana (LSA \"Linguistic Society of America\"), nell'Universit\u00e0 dell'Indiana. Dal 1965 al 1971 \u00e8 stato professore di linguistica nella UCL. Nel 1972-73 \u00e8 stato membro del Centro per lo studio avanzato in scienze comportamentali, a Stanford, e nel 1973-74 professore di linguistica nell'Universit\u00e0 dell'Illinois. Nel 1974 torn\u00f2 in Inghilterra come professore di lingue e linguistica all'Universit\u00e0 dell'Essex e, dopo un breve periodo, nel 1976 si trasfer\u00ec in Australia come professore ordinario di linguistica nell'Universit\u00e0 di Sydney, dove rimase fino al congedo dall'attivit\u00e0 accademica (avvenuto nel 1987). Ricevette lo status di Professore Emerito dell'Universit\u00e0 di Sydney e di Macquarie (Sydney) nel 1987. \u00c8 stato dottorando onorario nell'Universit\u00e0 di Birmingham (1987), di York (1988), di Atene (1995), di Macquarie (1996), e di Lingnan (1999).\nPosizione linguistica e pensiero.\nHalliday ha lavorato in vari campi della linguistica, sia teorica che applicata, e si \u00e8 interessato particolarmente di come i principi basilari del linguaggio possano essere applicati e compresi nella teoria e nella pratica dell'educazione.\n\u00c8 principalmente noto per le teorie grammaticali e le descrizioni delineate nel libro \"An Introduction to Functional Grammar\", la cui prima pubblicazione \u00e8 del 1985. Un'edizione revisionata \u00e8 stata pubblicata nel 1994, e poi una terza, dalla quale collabor\u00f2 con Christian Matthiessen, nel 2004. La quarta edizione \u00e8 stata pubblicata nel 2014.\nSi definisce un generalista per il fatto di aver \u00abprovato a guardare al linguaggio da ogni possibile punto di vista\u00bb. Ha definito il suo lavoro come un \"girovagare fra le strade principali e secondarie del linguaggio\", dichiarando che \u00abse ha favorito una prospettiva, \u00e8 stata quella sociale: il linguaggio come la creazione e il creatore della societ\u00e0 umana\u00bb.\nHalliday segue Louis Hjelmslev e John Rupert Firth nel differenziare le categorie teoriche da quelle descrittive in ambito linguistico. Sostiene che le categorie teoriche e le loro interrelazioni costituiscono un modello astratto del linguaggio, sono interconnesse e reciprocamente definite. L'architettura teorica stessa deriva da lavori sulla descrizione di discorsi naturali, pertanto la teoria evolve continuamente dato che \u00e8 nata per risolvere problemi di ricerca o di natura pratica: nessuna vera distinzione \u00e8 fatta tra linguistica teorica e linguistica applicata. Halliday contrasta le categorie teoriche con quelle descrittive, definite come \"categorie stabilite nella descrizione di particolari lingue\"; nello specifico il suo lavoro di descrizione si \u00e8 focalizzato sulla lingua inglese e cinese.\nHalliday respinge esplicitamente la definizione del linguaggio associato con la tradizione generativista. Secondo lui il linguaggio non pu\u00f2 essere equiparato con il gruppo di tutte le frasi grammaticali, sia che il gruppo sia concepito come finito o come infinito. Di conseguenza il linguaggio non pu\u00f2 essere interpretato come un insieme di regole. Il linguaggio \u00e8 un sistema semiotico, non nel senso di un sistema di segni, ma una risorsa sistemica di significato (che spesso chiama \"potenziale di significato\"), \u00e8 cio\u00e8 un sistema \"semogenico\", cio\u00e8 un sistema che crea significato. Il potenziale di significato di una lingua \u00e8 senza fine: nuovi significati possono sempre essere creati, e spesso lo sono. Il linguaggio \u00e8 unico in quanto \u00e8 capace di descrivere se stesso. Inoltre \u00e8 l'interprete generale di tutti gli altri sistemi. La linguistica di conseguenza riguarda come le persone scambino significati operando con la lingua.\nRifiuta l'uso della logica formale nelle teorie linguistiche in quanto \u00abirrilevante per la comprensione del linguaggio\u00bb e ritiene l'uso di un tale approccio \u00abdisastroso per la linguistica\u00bb. Su Chomsky scrive che \u00abproblemi immaginari furono creati o rimasero irrisolti dall'insieme di dicotomie che Chomsky introdusse: non solo sintassi/semantica ma anche grammatica/lessico, linguaggio/pensiero, competenza/\"performance\". Una volta che queste dicotomie saranno stabilite, il problema sorger\u00e0 nel localizzare e mantenere i confini tra esse\u00bb.\nLa SFL \u00e8 stata largamente sviluppata da Halliday e seguaci, ma si basa su precedenti lavori di linguisti come Bronislaw Malinowski e J. R. Firth.\nStudi sulla grammatica.\nLa lessico-grammatica.\nHalliday si riferisce alla grammatica anche come \"lessico-grammatica\", per rendere esplicito il fatto che, con sintassi e morfologia, anche il lessico fa parte della grammatica. La lessico-grammatica non \u00e8 un sistema chiuso e determinato, e ci\u00f2 determina tre conseguenze. La grammatica non pu\u00f2 essere descritta come \"nuove frasi create da parole vecchie\", ossia come un insieme di parole in una combinazione non pi\u00f9 ripetibile. Noi processiamo e memorizziamo interi gruppi, sintagmi, frasi, frasi complesse e addirittura testi (questo \u00e8 un elemento fondamentale nello sviluppo del linguaggio da parte del bambino), ma anche creiamo costantemente nuove parole, e perfino nuovi morfemi. In secondo luogo, il sistema lessico-grammaticale di una lingua \u00e8 intrinsecamente probabilistico, ossia le varie opzioni non sono equamente probabili. Questo \u00e8 un punto importante perch\u00e9 forse le differenze di registro sono dovute alla differente probabilit\u00e0 nella grammatica. Infine, la grammatica \u00e8 indeterminata, nel senso che ci sono spesso due o pi\u00f9 interpretazioni possibili per uno stesso elemento, ognuna delle quali lo lega con elementi differenti.\nCategorie fondamentali.\nIl primo grande lavoro di Halliday sulla grammatica fu \"Categories of the theory of grammar\", pubblicato nella rivista \"Word\" nel 1961, nel quale propone quattro categorie fondamentali per la teoria della grammatica: \"unit\u00e0\", \"struttura\", \"classe\", e \"sistema\". Pur sostenendo che tali categorie \u00absono nell'ordine pi\u00f9 alto di astrazione\u00bb, le ritiene necessarie \u00abper rendere possibile una descrizione coerente di cos'\u00e8 la grammatica e qual \u00e8 il suo posto nel linguaggio\u00bb. Nello spiegare la categoria \"unit\u00e0\", Halliday propone la nozione di \"classifica\"\"\". Le unit\u00e0 della grammatica formano una gerarchia, una scala dal pi\u00f9 grande al pi\u00f9 piccolo che per l'inglese propone come \"frase\", \"proposizione\", \"gruppo/sintagma\", \"parola\" e \"morfema\"\"\". Halliday definisce le strutture come somiglianza fra eventi in successione e come un accordo di elementi ordinati. Rifiuta una visione della struttura come legami di classe, ad esempio gruppo nominale + gruppo verbale + gruppo nominale, tra i quali ci sarebbe solo una specie di \"solidariet\u00e0 meccanica\", descrivendola invece come \"configurazione di funzioni, dove la solidariet\u00e0 \u00e8 organica\", in cui ogni parte ha il proprio ruolo.\nLa grammatica sistemica.\nHalliday sceglie la relazione paradigmatica piuttosto che quella sintagmatica. La relazione sintagmatica studia l'ordine di combinazione degli elementi in base alla funzione grammaticale (ad es. Nome + Verbo + Nome), mentre la paradigmatica guarda le varie alternative che si possono scegliere in base al contesto (ad es. \"uomo\" contrapposto a \"ragazzo\"). Una grammatica sistemica sceglie di usare la tecnica paradigmatica e descrive le possibili frasi che si possono creare. Questa descrizione \u00e8 suddivisa in sotto-descrizioni associate alla scelta, in quanto quando una persona parla si trova a dover compiere diverse scelte. Ad esempio inizialmente dobbiamo decidere se dire una parola, un sintagma o una proposizione; se diciamo una parola abbiamo solo una scelta, se diciamo un sintagma dobbiamo scegliere se dire un gruppo nominale o un gruppo preposizionale, e se scegliamo un gruppo nominale dobbiamo decidere se \u00e8 determinato o no. Se diciamo una proposizione dobbiamo decidere se usare tempi finiti o no, e cos\u00ec via. Un insieme di scelte (le possibili alternative) in un particolare contesto linguistico \u00e8 chiamato \"sistema\", e le alternative i \"termini\" del sistema. L'insieme dei sistemi per un particolare livello linguistico \u00e8 chiamata \"rete di sistemi\". La rete di sistemi descrive l'insieme delle opzioni disponibili al parlante a questo livello, sia in termini di possibili scelte, che in termini di conseguenze strutturali a quelle scelte.\nL'approccio sistemico quindi guarda al linguaggio come ad un potenziale di scelta, con scelte che operano in particolari contesti. Un approccio sistemico permette di focalizzarsi sulle scelte significative nel linguaggio (ad esempio \"attivo\" contro \"passivo\"), senza pensare alla particolare struttura che le realizza. \nLa base della SFL \u00e8 che il significato implica la scelta: se non ci sono alternative per fare qualcosa, vuol dire che quella scelta non \u00e8 significativa. Pu\u00f2 darsi anche l'inverso: se c'\u00e8 una scelta in un contesto, allora quella scelta \u00e8 significativa. Per esempio, lessicalmente abbiamo una scelta fra \"cicca\" e \"sigaretta\". L'uso della prima per\u00f2 \u00e8 significativa perch\u00e9 denota una situazione come informale e pu\u00f2 dirci qualcosa sull'origine socio-culturale del parlante. \nLa grammatica funzionale.\nLa grammatica di Halliday non si limita ad essere \"sistemica\", ma \"sistemico funzionale\". La linguistica sistemico funzionale non \u00e8 solo un processo mentale, ma ha a che fare con la sociologia, in quanto studia come il linguaggio \u00e8 usato in contesti sociali per raggiungere determinati obiettivi. Non studia come il linguaggio \u00e8 processato o rappresentato nel cervello umano, ma guarda ai discorsi prodotti (orali o scritti) e al contesto in cui vengono prodotti. Per questo motivo la SFL d\u00e0 pi\u00f9 importanza alle funzioni del linguaggio piuttosto che alla sua struttura. \nLe prime descrizioni grammaticali di Halliday, chiamate \"Notes on Transitivity and Theme in English \u2013 Parts 1-3\" includono riferimenti ai quattro componenti della grammatica inglese rappresentando quattro funzioni a cui il linguaggio come sistema di comunicazione deve adempiere: l'esperienza, la logica, la dialettica (o funzione testuale) e il discorso funzionale o interpersonale. In questa riflessione sulle funzioni del linguaggio, Halliday attinge al lavoro di Karl B\u00fchler e Bronislaw Malinowski.\nLa SFL \u00e8 funzionale sotto diversi aspetti, ed in generale significa che l'attenzione su ci\u00f2 che fa il linguaggio \u00e8 pi\u00f9 importante di come ci\u00f2 viene fatto (la sua struttura). Alcuni dei modi in cui l'approccio funzionale \u00e8 realizzato sono:\nIl linguaggio nella societ\u00e0.\nNel volume \"Language and society\" Halliday riflette sul nesso teorico e metodologico del linguaggio come primo e principale oggetto dell'\"atto di significato\". Questo volume contiene molti dei suoi primi articoli, nei quali stabilisce una profonda connessione tra linguaggio e struttura sociale; la lingua non \u00e8 solo una parte del processo sociale, ma anche espressione, quasi metafora dell'azione sociale. La teoria della grammatica rende comprensibile la costruzione sociale della realt\u00e0 ed \u00e8 lo strumento pi\u00f9 potente per intendere i processi discorsivi che dominano la societ\u00e0 (e se necessario per difenderci da essi). Infatti scrive:\nStudi sullo sviluppo del linguaggio nei bambini.\nNell'esporre le sue idee sullo sviluppo del linguaggio nei bambini, Halliday evita il concetto di acquisizione, nel quale il linguaggio \u00e8 considerato un prodotto statico di cui il bambino si appropria quando una sufficiente esposizione al linguaggio naturale permette le regolazioni dei parametri della Grammatica Universale. Diversamente, per Halliday quello che il bambino sviluppa \u00e8 un \"potenziale di significato\". Imparare una lingua \u00e8 per lui \"imparare come significare\" (\"Learning how to mean\"), come il nome del suo noto primo studio sullo sviluppo del linguaggio infantile, presente ora nel volume \"The Language of Early Childhood\".\nHalliday identifica sette funzioni che il linguaggio ha per i bambini nei primi anni. I bambini sarebbero motivati a sviluppare il linguaggio perch\u00e9 esso soddisfa per loro certi obiettivi o funzioni. Le prime quattro funzioni - strumentale, regolatoria, interazionale e personale - aiutano i bambini a soddisfare bisogni fisici, emotivi e sociali.\nLe successive tre funzioni - euristica, creativa e rappresentativa - aiutano il bambino a fare i conti con il suo ambiente.\nSecondo Halliday, mano a mano che il bambino si destreggia nella lingua madre, queste funzioni lasciano il posto alle generalizzate meta-funzioni del linguaggio. In questo processo, fra il livello del sistema del proto-linguaggio (formato dalla coppia \"significante e significato\" di Saussure), viene inserito un livello addizionale, ottenendo quindi due livelli: lessico-grammatica e semantica. Il piano dell'espressione a sua volta consiste di due livelli: fonetica e fonologia."}
{"id": "6330379", "revid": "121354105", "url": "https://it.wikipedia.org/wiki?curid=6330379", "title": "Volvo Car Open 2017", "text": "Il Volvo Car Open \u00e8 stato un torneo femminile di tennis giocato sulla terra verde. \u00c8 stata la 45\u00aa edizione del Volvo Car Open, che fa parte della categoria Premier nell'ambito del WTA Tour 2017. Il torneo si \u00e8 giocato al Family Circle Tennis Center di Charleston dal 3 al 9 aprile 2017.\nPartecipanti.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nLe seguenti giocatrici sono entrate in tabellone come lucky loser:\nCampionesse.\nSingolare.\n Dar'ja Kasatkina ha sconfitto in finale Je\u013cena Ostapenko con il punteggio di 6-3, 6-1.\nDoppio.\n Bethanie Mattek-Sands / Lucie \u0160af\u00e1\u0159ov\u00e1 hanno sconfitto in finale Lucie Hradeck\u00e1 / Kate\u0159ina Siniakov\u00e1 con il punteggio di 6-1, 4-6, [10-7]."}
{"id": "6330381", "revid": "426330", "url": "https://it.wikipedia.org/wiki?curid=6330381", "title": "Gerald Robinson", "text": "Carriera.\nHa frequentato la Tennessee State University, college della sua citt\u00e0 natale Nashville, dal 2007 al 2009 per poi chiudere il suo percorso alla University of Georgia fino al 2012. Non scelto al Draft NBA, inizia la sua carriera da professionista in Belgio al , per poi spostarsi l\u2019anno successivo al , in Lettonia: qui \u00e8 grande protagonista della VTB United League con quasi 18 punti e 6 assist di media e vince il campionato nazionale nella stagione 2014-2015. Si sposta poi in Francia, al e in Germania all\u2019. Nel 2017 ritorna nel campionato francese, al dove incornicia due stagioni incredibili: vince la Leaders Cup, arriva in finale di Basketball Champions League 2017-2018, chiude al primo posto la regular season del campionato francese e disputa per due volte la finale della Pro A. Dopo due stagioni nel principato nel 2019 \u00e8 al , in Grecia, poi in Turchia prima di debuttare nel campionato italiano con la .\nDopo un buon avvio con Roma, in seguito all\u2019esclusione dal campionato della societ\u00e0 viene ingaggiato dalla per sostituire l\u2019infortunato Frantz Massenat: con la Vuelle disputa la finale di Coppa Italia 2021 e scrive, nelle sei sfide, una media di 8.3 punti e 4.6 assist in 19.5 minuti di utilizzo. Ha concluso la stagione a , in Francia, giocando la finale della Coppa di Francia 2020-2021 contro l\u2019. \nNell'estate 2021 firma con il con cui gioca otto partite di campionato e due di Coppa di Germania, eliminando Ulm e Bayern Monaco, ma il 28 novembre dello stesso anno ritorna nel campionato italiano trasferendosi in Sardegna alla allenata da Piero Bucchi, suo coach ai tempi di Roma."}
{"id": "6330385", "revid": "1772671", "url": "https://it.wikipedia.org/wiki?curid=6330385", "title": "Italosiren", "text": "Italosiren (il cui nome significa \"sirena italiana\") \u00e8 un genere estinto di sirenide vissuto nell'Oligocene superiore (Chattiano), nel nord Italia.\nClassificazione.\nL\"'Italosiren\" \u00e8 stato originariamente classificato come una specie di \"Halitherium\", \"H. bellunense\", ma alla fine fu riconosciuto come pi\u00f9 vicino ai dugonghi che ad \"Halitherium schinzii\", rendendo necessaria l'erezione del nuovo nome generico \"Italosiren\"."}
{"id": "6330386", "revid": "110157", "url": "https://it.wikipedia.org/wiki?curid=6330386", "title": "Coppa Italia Dilettanti Umbria 2016-2017", "text": "La fase regionale dell'Umbria della Coppa Italia Dilettanti 2016-2017 ha previsto la partecipazione delle 16 squadre di Eccellenza.\nFormula.\nLe sedici partecipanti sono state suddivise in quattro gironi da quattro squadre ciascuno. Le prime classificate si sono qualificate alle semifinali che si sono disputate con gare di andata e di ritorno, mentre la finale si \u00e8 svolta in campo neutro.\nLa vincente \u00e8 stata ammessa alla fase nazionale della Coppa Italia Dilettanti."}
{"id": "6330387", "revid": "380654", "url": "https://it.wikipedia.org/wiki?curid=6330387", "title": "Kana (wrestler)", "text": ""}
{"id": "6330394", "revid": "247222", "url": "https://it.wikipedia.org/wiki?curid=6330394", "title": "Ni\u00f1os", "text": "Ni\u00f1os \u00e8 un album del gruppo musicale italiano Bisca, pubblicato dall'etichetta discografica Flying nel 1989.\nL'album \u00e8 prodotto dallo stesso gruppo e Ben Young. I brani sono firmati da Maglietta, Coretti, Fogliano e Manzo, componenti dei Bisca."}
{"id": "6330414", "revid": "729019", "url": "https://it.wikipedia.org/wiki?curid=6330414", "title": "Stazione di Massa Finalese", "text": "La stazione di Massa Finalese \u00e8 stata una stazione ferroviaria della diramazione Cavezzo-Finale Emilia della ferrovia Modena-Mirandola.\nLa stazione, che serviva la frazione di Massa Finalese, era gestita dalla Societ\u00e0 Emiliana di Ferrovie Tranvie ed Automobili (SEFTA).\nStoria.\nSituata a 1,3\u00a0km dall'abitato da cui prendeva il nome, la stazione fu distrutta il 20 novembre 1944 da un bombardamento e ricostruita dopo la Seconda guerra mondiale con fattezze simili agli edifici di stazione della ferrovia Casalecchio-Vignola."}
{"id": "6330418", "revid": "1005847", "url": "https://it.wikipedia.org/wiki?curid=6330418", "title": "Elezioni parlamentari in Marocco del 1977", "text": "Le elezioni parlamentari in Marocco del 1977 si sono tenute il 3 giugno. Esse hanno visto la vittoria dell'Istiqlal, che ha sconfitto il Movimento Popolare."}
{"id": "6330419", "revid": "767487", "url": "https://it.wikipedia.org/wiki?curid=6330419", "title": "Vic Rouse", "text": "Carriera.\nClub.\nInizia la carriera nel e nel 1956 passa al , club in cui militer\u00e0 nelle leghe inferiori inglesi sino al 1963. Pass\u00f2 poi al , , club con cui ottiene la promozione nella Fourth Division 1964-1965, ed il in Second Division, prima di trasferirsi negli Stati Uniti d'America per giocare nell'. Con gli \"Chiefs\" ottenne il quarto posto della Western Division della NPSL, non riuscendo cos\u00ec a qualificarsi per la finale della competizione, poi vinta dagli Oakland Clippers.\nDopo una breve militanza nei nell'American Soccer League, ritorna con gli \"Chiefs\" con cui vince la North American Soccer League 1968. Con la franchigia di Atlanta, di cui diverr\u00e0 allenatore-giocatore a partire dal 1969, otterr\u00e0 anche due secondi posti nelle stagioni 1969 e 1971. Dal 1978 al 1987 ha allenato nella semi-professionistica Isthmian League il .\nNazionale.\nRouse ha disputato con nazionale di calcio del Galles un incontro nel Torneo Interbritannico 1959, perso per 4-1 contro il Nord Irlanda."}
{"id": "6330422", "revid": "287204", "url": "https://it.wikipedia.org/wiki?curid=6330422", "title": "Ninos", "text": ""}
{"id": "6330425", "revid": "648716", "url": "https://it.wikipedia.org/wiki?curid=6330425", "title": "Coronae di Miranda", "text": "Segue una lista delle coronae presenti sulla superficie di Miranda. La nomenclatura di Miranda \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nLe coronae di Miranda portano i nomi di personaggi e luoghi delle opere di William Shakespeare. \nCaratteristiche.\nLe coronae di Miranda sono piuttosto estese in relazione alla dimensione del satellite. Si ritiene che possano essere formate da diapiri freddi, dove si ha la risalita di ghiaccio relativamente pi\u00f9 caldo dell'ambiente circostante."}
{"id": "6330429", "revid": "838137", "url": "https://it.wikipedia.org/wiki?curid=6330429", "title": "Athl\u012btikos Syllogos Ar\u012bs Thessalonik\u012bs (pallavolo femminile)", "text": "L'Athl\u012btikos Syllogos Ar\u012bs Thessalonik\u012bs \u00e8 una societ\u00e0 di pallavolo femminile greca, con sede a Salonicco, facente parte della omonima societ\u00e0 polisportiva e militante nel massimo campionato greco, l'A1 Ethnik\u012b.\nStoria.\nL'Athl\u012btikos Syllogos Ar\u012bs Thessalonik\u012bs viene fondato nel 1926 all'interno dell'omonima societ\u00e0 polisportiva. Per due anni partecipa al campionato di Salonicco, prima essere sciolto nel 1927.\nSolo nel 1971 il club riprende le proprie attivit\u00e0, iscritto nell'allora Panell\u012bnio Pr\u014dtathl\u012bga, classificandosi assiduamente tra terzo e quarto posto, facendo inoltre il proprio esordio in una competizione europea, la Coppa CEV 1982-83; tuttavia al termine del campionato 1987-88, in seguito all'ultimo posto in classifica, retrocede in A2 Ethnik\u012b.\nDopo tre annate in serie cadetta, nel 1991 \u00e8 nuovamente promosso in A1 Ethnik\u012b, dove resta per una sola stagione, che si conclude col dodicesimo e ultimo posto e una immediata retrocessione. Promosso nuovamente nella massima divisione greca nel 1993, vi milita ininterrottamente fino al 2010. Questa volta rimane in divisione cadetta per ben cinque annate, sfiorando ripetutamente il ritorno in massima serie, ottenuta nel 2015."}
{"id": "6330433", "revid": "124026999", "url": "https://it.wikipedia.org/wiki?curid=6330433", "title": "Samsung Galaxy S8", "text": "Il Samsung Galaxy S8 \u00e8 uno smartphone prodotto da Samsung; \u00e8 stato presentato ufficialmente il 29 marzo 2017 a New York. Le due varianti (entrambe con display curvo) sono da 5.8\" e 6.2\". \u00c8 stato immesso in commercio il 21 aprile in America e in Italia dal 28 aprile.\nSpecifiche tecniche.\nHardware.\nI Galaxy S8 e S8+ hanno un display 1440p che utilizza tecnologia Super AMOLED, con rapporto di aspetto 18,5:9, pi\u00f9 alto del utilizzato sulla maggior parte degli smartphone. Il Samsung S8 ha uno schermo di 5,8 pollici, mentre l'S8+ ha uno schermo pi\u00f9 grande, di 6,2 pollici. Gli schermi hanno risoluzione WQHD+ (2960 x 1440 pixel) e sono entrambi curvi lungo le cornici laterali del dispositivo, mentre le cornici superiori sono molto sottili. Samsung ha dato a tali schermi il nome di \"Infinity display\". Sia la parte posteriore che quella anteriore sono protette da un vetro Corning Gorilla Glass 5.\nL'S8 \u00e8 dotato di un processore octa-core Exynos system-on-chip, molti modelli in mercati del Nord America e Cina utilizzano invece il Qualcomm Snapdragon 835. Entrambi i chip sono stati costruiti con processo produttivo a 10 nm. Essi contengono 64 GB di memoria interna e 4 GB di RAM (nel mercato indiano, cinese e coreano ci sono versioni con 6 GB di RAM e 128 GB di memoria interna). La memoria interna \u00e8 espandibile tramite microSD card, che nella versione Dual SIM si inserisce nello slot della seconda SIM. Il Galaxy S8 \u00e8 uno dei primi smartphone a supportare il Bluetooth 5.0, introducendo nuove funzionalit\u00e0, con cui ad esempio \u00e8 possibile collegare due cuffie wireless al dispositivo contemporaneamente. \u00c8 fornito con auricolari in-ear Harman AKG. \nIl dispositivo \u00e8 dotato di connettivit\u00e0 GSM/HSPA/LTE quad band, Wi-Fi 802.11 a/b/g/n/ac, dual-band; GPS con A-GPS, GLONASS, BDS, Galileo; NFC; USB 3.1 tipo C. Non \u00e8 dotato di radio FM.\nA differenza dei modelli della serie Galaxy S passati, l'S8 non dispone di tasti di navigazione fisici, scegliendo invece di utilizzare i tasti sullo schermo. Tuttavia, a differenza di altre implementazioni, il tasto home pu\u00f2 ancora essere attivato se \u00e8 nascosto o lo schermo \u00e8 spento.\nL'S8 ha una fotocamera posteriore da 12 megapixel, con apertura massima di f/1,7, stabilizzatore OIS, flash LED ed autofocus, registra video a 2160p@30fps e a 1080p@60fps, ed una fotocamera anteriore da 8 megapixel con apertura massima f/1.7, che registra video a 1440p@30fps.\nL'S8 possiede un lettore di impronte digitali e uno scanner dell'iride. Il lettore di impronte digitali \u00e8 situato nella parte posteriore del dispositivo, accanto alla fotocamera, mentre nei modelli precedenti della serie Galaxy S era implementato nel tasto home fisico. Oltre allo scanner dell'iride, l'S8 dispone di face-scanning come opzione per sbloccare il telefono.\nL'S8 e l'S8+ montano una batteria non rimovibile rispettivamente di 3000 e 3500 mAh. Samsung dichiara una durata della batteria fino a 11 ore in navigazione internet in 3G, fino a 12 ore in navigazione internet in LTE, fino a 14 ore in navigazione internet con Wi-Fi, fino a 16 ore in riproduzione video, fino a 44 ore in riproduzione audio e fino a 20 ore in conversazione 3G WCDMA. L'S8 supporta AirFuel induttivo (ex PMA) e Qi standard per la ricarica wireless.\nSoftware.\nI Samsung Galaxy S8 ed S8+ possiedono nativamente la versione di Android 7.0 \"Nougat\" personalizzata con l'interfaccia software Samsung Experience 8.1.\nIl software dispone di una funzione di assistente conosciuta come \"Bixby\", che \u00e8 stato progettato principalmente per interagire con le applicazioni di Samsung e di altri servizi supportati. La funzione consente l'utilizzo di comandi vocali per eseguire le funzioni del telefono, in grado di generare notizie mostrate in una pagina della schermata iniziale (che sostituisce l'integrazione di Flipboard precedentemente descritto) in base alle interazioni di un utente, ed effettuare ricerche utilizzando il riconoscimento di oggetti tramite la fotocamera. Bixby sosterr\u00e0 l'integrazione di terze parti tramite uno SDK. \nLa serie S8 supporta l'utilizzo di una docking station nota come \"Samsung DeX\" per accedere a un ambiente di computer desktop come su un monitor esterno, con il supporto per mouse e tastiera.\nSupportano Gear Circle, Gear Fit, Fit 2, Gear, Gear 2, Gear 2 Neo, Gear S, Gear S2, Gear S3, Gear IconX, Gear VR, Gear 360 e Gear 360 (2017). Non supporta Mobile TV e Radio FM.\nGalaxy S8 ed S8+ sono stati aggiornati fino and Android 9 Pie con interfaccia One UI 1.0.\nIl supporto software per entrambi i dispositivi \u00e8 durato circa 4 anni, con gli ultimi aggiornamenti di sicurezza che risalgono a differenti mesi del 2021 a seconda delle varianti commercializzate.\nLe ultime patch di sicurezza disponibili per i modelli italiani risalgono ad aprile 2021.\nVendite.\nSamsung Galaxy S8 ed S8+ hanno battuto i record di preordini in Corea del Sud, con pi\u00f9 di 720.000 unit\u00e0 prenotate in una settimana, con un aumento rispetto alle 400.000 in 12 giorni del Samsung Galaxy Note 7. A met\u00e0 aprile i preordini erano arrivati ad un milione.\nIl 24 aprile 2017, Samsung ha annunciato che le vendite del Galaxy S8 sono state \"le migliori di sempre\". Anche se non ha rilasciato dati di vendita specifici, ha annunciato che le vendite dell'S8 sono state del 30% maggiori rispetto all'anno precedente rispetto al Galaxy S7.\nA maggio 2017 altre notizie hanno dichiarato il raggiungimento dei 5 milioni di Galaxy S8 venduti, \"Engadget\" ha evidenziato come sia difficile fare confronti con altri modelli sul mercato per le cifre di vendita non annunciate mentre un rapporto di \"AppleInsider\" confront\u00f2 le vendite di Galaxy S8 con i 7-8 milioni di Galaxy S7 venduti nel primo mese e i 10 milioni del Galaxy S4."}
{"id": "6330434", "revid": "15756", "url": "https://it.wikipedia.org/wiki?curid=6330434", "title": "Monterrey Open 2017", "text": "Il Monterrey Open 2017, conosciuto anche come Abierto GNP Seguros 2017 per motivi di sponsorizzazione, \u00e8 stato un torneo femminile di tennis giocato sul cemento. \u00c8 stata la 9\u00aa edizione del torneo, facente parte della categoria International nell'ambito del WTA Tour 2017. Si \u00e8 giocato al Club Sonoma di Monterrey, in Messico, dal 3 al 9 aprile 2017.\nPartecipanti.\nTeste di serie.\n Ranking al 20 marzo 2017.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono entrati nel tabellone principale passando dalle qualificazioni:\nCampionesse.\nSingolare.\n Anastasija Pavlju\u010denkova ha sconfitto in finale Angelique Kerber con il punteggio di 6-4, 2-6, 6-1.\nDoppio.\n Nao Hibino / Alicja Rosolska hanno sconfitto in finale Dalila Jakupovi\u010d / Nade\u017eda Ki\u010denok con il punteggio di 6-2, 7-64."}
{"id": "6330435", "revid": "1543377", "url": "https://it.wikipedia.org/wiki?curid=6330435", "title": "Konohana kitan", "text": " \u00e8 un manga scritto e disegnato da Sakuya Amano, serializzato sul \"Comic Birz\" di Gentosha da dicembre 2014. \u00c8 il rilancio del manga , sempre scritto e disegnato da Sakuya Amano e serializzato sul \"Comic Yuri Hime S\" di Ichijinsha dal 2009 al 2010. Un adattamento anime, prodotto da Lerche, \u00e8 stato trasmesso in Giappone tra il 4 ottobre e il 20 dicembre 2017.\nTrama.\nIn un Giappone medievale favoleggiante in cui coesistono umani e creature fantastiche, la giovane kitsune Yuzu viene assunta come apprendista nella stazione termale Konohana, la cui particolarit\u00e0 \u00e8 di avere un personale composto interamente da ragazze-volpe.\nEntrata in breve in sintonia con la routine e la quotidianit\u00e0 della locanda, Yuzu avr\u00e0 modo di vivere varie piccole avventure legate ai molti curiosi personaggi che gravitano attorno all'edificio e alle sue terme, e che contribuiranno ad accrescere le sue esperienze di vita.\nMedia.\nManga.\nIl manga, scritto e disegnato da Sakuya Amano, ha iniziato la serializzazione sulla rivista \"Comic Birz\" di Gentosha a dicembre 2014. Il primo volume \"tank\u014dbon\" \u00e8 stato pubblicato il 24 aprile 2015 e al 24 marzo 2017 ne sono stati messi in vendita in tutto cinque.\nAnime.\nAnnunciato il 24 marzo 2017 sul quinto volume del manga, un adattamento anime, prodotto da Lerche e diretto da Hideki Okamoto, \u00e8 andato in onda dal 4 ottobre al 20 dicembre 2017. La composizione della serie \u00e8 stata affidata a Takao Yoshioka, mentre il character design \u00e8 stato sviluppato da Keiko Kurosawa. Gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll."}
{"id": "6330441", "revid": "729019", "url": "https://it.wikipedia.org/wiki?curid=6330441", "title": "Stazione di Malcantone", "text": "La stazione di Malcantone \u00e8 stata una stazione ferroviaria della diramazione Cavezzo-Finale Emilia della ferrovia Modena-Mirandola.\nLa stazione serviva la frazione Malcantone, nel comune di Medolla, ed era gestita dalla Societ\u00e0 Emiliana di Ferrovie Tranvie ed Automobili (SEFTA)."}
{"id": "6330443", "revid": "271907", "url": "https://it.wikipedia.org/wiki?curid=6330443", "title": "Pattinaggio di figura ai XXIII Giochi olimpici invernali", "text": "Le gare di pattinaggio di figura ai XXIII Giochi olimpici invernali di Pyeongchang, in Corea del Sud, si sono svolte dal 9 al 23 febbraio 2018 all'arena del ghiaccio di Gangneung. Si sono disputate cinque competizioni: i due singoli maschili e femminili, la gara di pattinaggio a coppie, la danza su ghiaccio e la gara a squadre. Il programma del pattinaggio si \u00e8 concluso con un gran gal\u00e0 finale.\nQualificazioni.\nUn totale di 148 atleti, 30 uomini, 30 donne, 20 coppie e 24 coppie nella gara di danza si sono qualificate ai Giochi olimpici. Alle 20 coppie originariamente qualificatesi, si sono aggiunte altre due coppie provenienti da e , Paesi che hanno ricevuto l'invito.\nComplessivamente sono stati assegnati 83 posti in base al piazzamento ottenuto ai mondiali di Helsinki 2017, distribuiti nel modo seguente: 24 posti per il singolo maschile e per quello femminile, 16 per il pattinaggio a coppie e 19 per la danza su ghiaccio. I restanti posti sono stati attribuiti dopo il Nebelhorn Trophy disputato nel settembre 2017.\nNazioni partecipanti.\nLe seguenti nazioni partecipano alle gare di pattinaggio di figura ai XXIII Giochi olimpici invernali, con indicato tra parentesi il loro numero di atleti. Per la prima volta la Malesia fa il suo debutto in questa disciplina.\nAtleti in gara.\nLa lista completa dei partecipanti \u00e8 stata ufficializzata dall'International Skating Union il 30 gennaio 2018."}
{"id": "6330447", "revid": "1573940", "url": "https://it.wikipedia.org/wiki?curid=6330447", "title": "Alexandre Piankoff", "text": "Biografia.\nAttratto fin dalla giovane et\u00e0 dall'egittologia, si laurea prima della Rivoluzione Russa del 1917; espatriato in Francia, qui si arruola nell\u2019Armata alleata in Oriente con la quale combatte sul fronte di Salonicco nell'ambito della Campagna di Macedonia.\nNel 1920, alla fine della guerra, intraprende studi di filologia egiziana a Berlino sotto la guida di Kurt Sethe e del suo maestro Adolf Erman. Inizia inoltre ad interessarsi di filosofia tedesca e orientale con particolare riguardo al pensiero cinese e alle correnti spirituali dell\u2019India antica.\nStabilitosi a Parigi nel 1924 si dedica a studi classici presso l\u2019Universit\u00e0 della Sorbona seguendo, contemporanea, i corsi della scuola di lingue orientali moderne. Questo gli consente di ottenere il diploma di turco nel 1925, di arabo nel 1926 e di farsi nel 1927. Nel 1929 ottiene il dottorato in filologia avendo seguito i corsi di \u00c9tienne Drioton.\nTra il 1928 ed il 1939, ottenuta peraltro la nazionalit\u00e0 francese nel 1936, scrive molteplici articoli per l\u2019istituto bizantino di Parigi, quale esperto di arabo e copto. \nArruolato nel 1939, viene riformato nel 1940 a causa di un distacco di retina, e si trasferisce al Cairo dove, dal 1942, \u00e8 capo della missione francese d\u2019archeologia orientale.\nSi specializza in testi sacri del Nuovo Regno di cui esegue le traduzioni:\nDopo aver pubblicato la completa traduzione del \u201cLibro delle Porte\u201d, in collaborazione con Charles Maystre, pubblica la traduzione dei rilievi delle cappelle in legno dorato della tomba KV62 di Tutankhamon."}
{"id": "6330450", "revid": "287204", "url": "https://it.wikipedia.org/wiki?curid=6330450", "title": "Martinenghi", "text": ""}
{"id": "6330453", "revid": "1543377", "url": "https://it.wikipedia.org/wiki?curid=6330453", "title": "Assedio di Savannah", "text": "L'assedio di Savannah si svolse dal 16 settembre al 20 ottobre 1779 durante i pi\u00f9 vasti eventi del teatro meridionale della guerra d'indipendenza americana.\nDopo che nel dicembre 1778 una forza britannica aveva occupato la citt\u00e0 di Savannah, capitale e porto principale della colonia della Georgia, nel settembre seguente un corpo di spedizione dell'Esercito Continentale americano sotto il comando del generale Benjamin Lincoln pose l'assedio alla citt\u00e0, tenuta da una guarnigione agli ordini del generale Augustine Pr\u00e9vost; nonostante il supporto navale garantito agli americani dalla flotta francese dell'ammiraglio Charles Henri d'Estaing, l'assedio si risolse in un successo per i britannici che furono in grado di respingere sanguinosamente gli attacchi dei franco-americani fino a obbligarli a desistere e ritirarsi. Savannah rimase sotto occupazione britannica fino al luglio 1782, quando ormai la guerra stava per terminare.\nAntefatti.\nDopo il fallimento delle campagne condotte nel nord delle Tredici colonie nelle prime fasi della guerra, il comando britannico decise di avviare una serie di operazioni militari nella parte meridionale della regione, dove si riteneva che maggiore fosse la presenza di Lealisti tra la popolazione locale. La prima mossa doveva consistere nell'impossessarsi dei due maggiori porti della regione, Savannah in Georgia e Charleston nella Carolina del Sud, e nel dicembre 1778 una spedizione britannica riusc\u00ec a impossessarsi di Savannah sconfiggendo la modesta resistenza offerta dalla milizia locale e dall'ancora inesperto Esercito Continentale regolare.\nLe forze americane si raggrupparono pi\u00f9 a nord e nel giugno 1779 la forza combinata di miliziani e regolari dell'Esercito Continentale che presidiava Charleston arriv\u00f2 ad annoverare tra i 5.000 e i 7.000 uomini; il comandante di queste truppe, il generale Benjamin Lincoln, sapeva bene tuttavia che qualunque tentativo di riprendere Savannah non avrebbe avuto successo senza il supporto di una forza navale, e per tale ragione richiese l'assistenza degli alleati francesi che all'inizio del 1778 erano scesi in guerra a fianco dei ribelli americani contro la Gran Bretagna. La flotta francese dell'ammiraglio Charles Henri d'Estaing aveva speso la prima parte del 1779 a battagliare con i britannici nella regione dei Caraibi; gli scontri avevano avuto vicende alterne, ma in luglio i francesi ottennero un chiaro successo ai danni della flotta britannica nella battaglia di Grenada consentendo a d'Estaing di soddisfare la richiesta degli americani per un supporto nell'operazione di riconquista di Savannah. Il 3 settembre 1779, in un arrivo insolitamente precoce in quanto vi era ancora un considerevole rischio di incappare in uragani stagionali, alcune navi francesi arrivarono a Charleston recando la notizia che d'Estaing stava facendo vela per la Georgia con una forza di 25 vascelli carichi di 4.000 soldati francesi; Lincoln e gli emissari francesi iniziarono quindi a stendere un piano per attaccare Savannah, e il generale americano lasci\u00f2 Charleston l'11 settembre al comando di una forza di pi\u00f9 di 2.000 uomini.\nLe forze britanniche schierate nelle regioni meridionali ammontavano a circa 6.500 soldati regolari dislocati a Brunswick in Georgia, con altri 900 regolari sotto il colonnello John Maitland a Beaufort nella Carolina del Sud e 100 miliziani lealisti a Sunbury; il generale Augustine Pr\u00e9vost, al comando di queste forze dal suo quartier generale di Savannah, fu colto completamente di sorpresa quando la flotta francese giunse al largo di Tybee Island davanti a Savannah, ma riusc\u00ec a richiamare le truppe stanziate a Beaufort e Sunbury per rinforzare le difese della citt\u00e0. Il capitano Moncrief dei Royal Engineers ricevette il compito di allestire delle fortificazioni con cui resistere a un assedio: impiegando tra i 500 e gli 800 schiavi afroamericani in turni di lavoro di dodici ore al giorno, Moncrief riusc\u00ec ad allestire nelle pianure davanti alla citt\u00e0 una linea di trinceramenti completi di ridotte lunga 370 metri.\nLa Royal Navy poteva contribuire alla difesa di Savannah con due fregate piuttosto datate, la HMS \"Fowey\" e la HMS \"Rose\": le navi sbarcarono la maggior parte dei loro cannoni e dei loro equipaggi, che andarono a rinforzare la linea difensiva. In aggiunta, le forze navali britanniche disponevano del brigantino HMS \"Keppel\", della nave armata \"Germaine\", delle galee \"Comet\" e \"Thunder\" e dei mercantili \"Savannah\" e \"Venus\".\nL'assedio.\nD'Estaing inizi\u00f2 lo sbarco delle sue truppe nelle vicinanze della citt\u00e0 il 12 settembre, e per il 16 settembre inizi\u00f2 l'investimento delle difese. Confidando nella vittoria e nel fatto che il contingente di Maitland da Beaufort fosse stato bloccato nel suo movimento verso Savannah dagli americani di Lincoln, il comandante francese invi\u00f2 un'ambasceria a Pr\u00e9vost per dargli l'opportunit\u00e0 di arrendersi; il generale britannico decise di temporeggiare e ottenne 24 ore di tregua dai francesi. A causa di problemi di comunicazione e di incomprensioni tra gli alleati su chi dovesse prevenire i movimenti di Maitland, i corsi d'acqua che separavano l'isola di Hilton Head Island dalla terraferma non erano presidiati e ci\u00f2 consent\u00ec a Maitland di raggiungere Savannah prima che la tregua scadesse; di conseguenza, anche se le truppe di Lincoln si erano unite ai francesi fuori dalla citt\u00e0, al cessare della tregua Pr\u00e9vost invi\u00f2 a d'Estaing un cortese rifiuto della richiesta di resa.\nIl 19 settembre il capitano Charles-Marie de Trolong du Rumain condusse una formazione di navi francesi su per il corso del fiume Savannah alla volta della citt\u00e0, scambiando colpi con le unit\u00e0 britanniche \"Comet\", \"Thunder\", \"Savannah\" e \"Venus\". Il giorno seguente i britannici autoaffondarono la \"Rose\", che era gravemente danneggiata, giusto davanti al porto onde impedire alle navi francesi di proseguire oltre; i britannici inoltre bruciarono la \"Savannah\" e la \"Venus\". Il relitto della \"Rose\" era piazzato nella parte centrale del canale di accesso al porto, e ci\u00f2 rese impossibile per la flotta francese avvicinarsi abbastanza alla citt\u00e0 per sostenere gli attacchi delle forze terrestri.\nLa \"Germaine\" fu messa in posizione per coprire il lato settentrionale delle difese di Savannah, mentre la \"Comet\" e la \"Thunder\" dovevano contrastare le unit\u00e0 leggere della Carolina del Sud dal bombardare la citt\u00e0; nei giorni seguenti si ebbero diversi scontri tra le due unit\u00e0 britanniche, supportate dalle batterie costiere, e le imbarcazioni dei ribelli americani.\nIl comandante francese respinse inizialmente l'idea di tentare un assalto alle difese britanniche, e fece sbarcare dei cannoni dalle sue navi per bombardare la citt\u00e0. Il centro abitato, piuttosto che le difese britanniche, dovette sostenere il peso di questo bombardamento, che dur\u00f2 da 3 all'8 ottobre; come scrisse un osservatore britannico, \u00abl'aspetto della citt\u00e0 offriva una prospettiva malinconica, non c'era quasi una casa che non fosse stata attraversata da un proiettile d'artiglieria\u00bb. Quando il bombardamento fall\u00ec nell'ottenere l'effetto sperato, d'Estaing cambi\u00f2 idea e decise che fosse tempo per un assalto; questa decisione era in parte motivata dalla necessit\u00e0 di prendere la citt\u00e0 al pi\u00f9 presto, visto che lo scorbuto e la dissenteria stavano diventando un problema serio a bordo delle navi francesi e che i rifornimenti stavano iniziando a scarseggiare. Se una tradizionale operazione d'assedio avrebbe probabilmente avuto ragione delle difese britanniche, ci\u00f2 avrebbe per\u00f2 richiesto molto pi\u00f9 tempo di quanto d'Estaing era disposto ad aspettare.\nContro l'opinione di molti dei suoi subordinati, d'Estaing sferr\u00f2 l'assalto alle difese britanniche la mattina del 9 ottobre. Il successo di questo assalto dipendeva dalla segretezza di alcuni suoi aspetti, che tuttavia divennero noti a Pr\u00e9vost ben prima che l'azione avesse inizio intorno alle 04:00 di mattina. La nebbia mattutina port\u00f2 le truppe destinate ad attaccare la ridotta di Spring Hill a perdersi nelle paludi, ed era quasi l'alba quando infine l'attacco prese il via; la ridotta, posta sul lato destro delle difese britanniche, e ra stata scelta come obiettivo perch\u00e9 si credeva che fosse tenuta solo da un contingente di miliziani, ma in realt\u00e0 era presidiata da una combinazione di miliziani e regolari scozzesi del 71st Regiment of Foot, Fraser's Highlanders, parte del contingente di Maitland e messisi in luce nella precedente battaglia di Stono Ferry. Il contingente di miliziani lealisti comprendeva un buon numero di tiratori scelti che falcidiarono le truppe francesi lanciate all'assalto: lo stesso d'Estaing venne ferito due volte, e l'ufficiale di cavalleria Casimir Pu\u0142aski, un volontario polacco che combatteva nelle file degli americani, venne ferito mortalmente. Prima che la seconda ondata d'assalto riuscisse a raggiungere la ridotta, la prima ondata era ormai completamente disorganizzata e le trincee davanti alla postazione erano piene di corpi; attacchi lanciati contro altre postazioni britanniche, principalmente con effetti di diversione, furono facilmente respinti dai difensori.\nLa seconda colonna d'assalto degli alleati era agli ordini del conte svedese Curt von Stedingk, che riusc\u00ec a far avanzare i suoi uomini fino all'ultima linea di trincee; come scrisse poi nel suo rapporto, \u00abebbi l'onore di piantare la bandiera americana sull'ultima trincea, ma il nemico rinnov\u00f2 il suo contrattacco e i nostri uomini furono falcidiati dal fuoco incrociato\u00bb. Il conte fu costretto a ripiegare sotto i colpi dei pi\u00f9 numerosi britannici: solo 20 uomini della sua colonna riuscirono a tornare indietro, e tutti (compreso lo stesso conte) furono feriti. Dopo un'ora di inutile carneficina, d'Estaing diede ordine di cessare l'azione; il 17 ottobre, infine, le forze degli alleati decisero di abbandonare l'assedio della citt\u00e0 e si ritirarono.\nConseguenze.\nL'assalto del 9 ottobre fu una delle azioni pi\u00f9 sanguinose della guerra. Pr\u00e9vost ritenne che i franco-americani avessero perso tra i 1.000 e i 1.200 uomini nell'assalto, sebbene il conteggio delle perdite degli alleati arriv\u00f2 a 244 morti, circa 600 feriti e 120 uomini presi prigionieri; le perdite britanniche furono relativamente leggere, con 40 morti, 63 feriti e 52 dispersi. Il generale britannico Henry Clinton scrisse che l'assedio era stato \u00abil pi\u00f9 grande evento che \u00e8 avvenuto in tutta la guerra\u00bb, e colpi di cannone per celebrare la vittoria furono sparati a Londra quando giunse la notizia dei fatti di Savannah.\nLa citt\u00e0 di Savannah non fu pi\u00f9 assalti e rimase sotto occupazione fino al ritiro spontaneo dei reparti britannici nel luglio 1782, quando ormai le sorti della guerra stavano volgendo contro la Gran Bretagna."}
{"id": "6330455", "revid": "205250", "url": "https://it.wikipedia.org/wiki?curid=6330455", "title": "Emma Morosini", "text": "Pellegrina cattolica, raccolse le esperienze dei suoi viaggi in alcuni libri, scritti tutti durante la vecchiaia.\nBiografia.\nNei suoi ultimi 23 anni, come ringraziamento alla Madonna dopo un'importante operazione chirurgica sub\u00ecta quando ne aveva 67, raggiunse a piedi e in solitaria - accompagnata solo da un piccolo \"trolley\" - tutti i pi\u00f9 importanti santuari del mondo (tra i quali Lourdes, Guadalupe, Fatima, Siracusa, Aparecida, Pontmain, Loreto, Cz\u0119stochowa, San Giovanni Rotondo, Santiago, Gerusalemme), compiendo circa 30.000 chilometri.\nNel 2015 incontr\u00f2 papa Francesco a Roma.\nL'ultima meta raggiunta fu il santuario di Nostra Signora di Luj\u00e1n, a Luj\u00e1n, in Argentina, dopo aver percorso 1200 chilometri: era partita il 27 dicembre 2016 dalla Provincia di Tucum\u00e1n.\n\u00c8 morta il 10 settembre 2020 a causa di un tumore allo stomaco."}
{"id": "6330456", "revid": "767487", "url": "https://it.wikipedia.org/wiki?curid=6330456", "title": "Edwin C. Brock", "text": "Coniugato con l\u2019egittologa canadese Lyla Pinch Brock, Brock ha lavorato con il Theban Mapping Project dal 1997 al 2004, in collaborazione con il responsabile del progetto Kent R. Weeks. \nSuo incarico principale \u00e8 stato quello di analizzare i sarcofagi reali; in particolare, ha operato nelle tombe KV8 di Merenptah; KV10 di Amenmesse unitamente ad Otto John Schaden.\nCome co-direttore del Amenmesse Project, nel febbraio 2006 annunci\u00f2 la scoperta della tomba KV63, la prima dopo la scoperta della KV62 di Tutankhamon nel 1922"}
{"id": "6330483", "revid": "287204", "url": "https://it.wikipedia.org/wiki?curid=6330483", "title": "Metateoria", "text": "Una metateoria o meta-teoria \u00e8 una teoria della quale il soggetto \u00e8 una teoria. Tutti i campi di ricerca condividono alcune meta-teorie, indipendentemente dal fatto che queste siano esplicite o corrette. In un senso pi\u00f9 ristretto e specifico, nella matematica e nella logica matematica, \"metateoria\" significa una \"teoria matematica circa un'altra teoria matematica\".\nQuanto segue \u00e8 un esempio di affermazione meta-teoretica:Le indagini meta-teoretiche fanno generalmente parte della filosofia della scienza. Anche la metateoria \u00e8 oggetto di interesse per l'area nella quale la teoria dell'individuo \u00e8 concepita.\nTassonomia.\nEsaminando gruppi di teorie correlate, una prima constatazione potrebbe essere quella di identificare delle classi di teorie, specificando in tal modo una tassonomia di teorie.\nIn matematica.\nIl concetto si diffuse fortemente sulla scena della filosofia del XX secolo come il risultato del lavoro del matematico tedesco David Hilbert, il quale nel 1905 pubblic\u00f2 una proposta per la prova della coerenza e della completezza della matematica, creando il campo della metamatematica. Le sue speranze per il successo di queste prove furono distrutte dal lavoro di Kurt G\u00f6del, che nel 1931, us\u00f2 i suoi teoremi dell'incompletezza per dimostrare che questo obiettivo di coerenza e completezza era irraggiungibile. Ciononostante, il suo programma di problemi matematici irrisolti, dal quale nacque, questa proposta matematica, continu\u00f2 ad influenzare la direzione della matematica per il resto del XX secolo.\nLo studio della metateoria si diffuse durante il resto di quel secolo tramite la sua applicazione in altri campi, soprattutto nella linguistica scientifica e nel suo concetto di metalinguaggio."}
{"id": "6330484", "revid": "599013", "url": "https://it.wikipedia.org/wiki?curid=6330484", "title": "Carmine Marcantonio", "text": "Carriera.\nClub.\nNato nel 1954 a Castel di Sangro (AQ), in Abruzzo, \u00e8 emigrato in seguito in Canada, dove ha giocato tra 1976 e 1977 con i Toronto Metros-Croatia e il Toronto Italia. In seguito, nel 1978, si \u00e8 trasferito negli Stati Uniti, militando nei e nei , giocando a calcio indoor, fino al 1981. Dopo il ritorno in Canada per due anni ai , ha chiuso la carriera nel 1985 con i , con cui ha giocato anche indoor. Nel 2014 \u00e8 stato inserito nella Hall of Fame del calcio canadese.\nNazionale.\nHa giocato due volte per la Nazionale canadese, la prima il 24 settembre 1976 in casa a Vancouver contro gli Stati Uniti nelle qualificazioni al Mondiale 1978, sfida pareggiata per 1-1 dove ha disputato tutti i 90 minuti e la seconda il 1\u00ba novembre 1980 nella stessa citt\u00e0 contro lo stesso avversario nelle qualificazioni al Mondiale 1982 dove \u00e8 entrato al 15' al posto dell'infortunato Gene Strenicer e ha vinto per 2-1."}
{"id": "6330486", "revid": "92723", "url": "https://it.wikipedia.org/wiki?curid=6330486", "title": "Tarandacuao", "text": "Tarandacuao \u00e8 una municipalit\u00e0 dello stato di Guanajuato, nel Messico centrale, il cui capoluogo \u00e8 l'omonima localit\u00e0.\nLa municipalit\u00e0 conta 11.641 abitanti e ha un'estensione di 119,98\u00a0km\u00b2."}
{"id": "6330487", "revid": "287204", "url": "https://it.wikipedia.org/wiki?curid=6330487", "title": "Cina ai XXIII Giochi olimpici invernali", "text": "La Cina ha partecipato ai XXIII Giochi olimpici invernali, che si sono svolti dal 9 al 28 febbraio 2018 a Pyeongchang in Corea del Sud, con una delegazione composta da 81 atleti di cui 46 donne e 35 uomini.\nBob.\nLa Cina ha qualificato nel bob due equipaggi nel bob a due maschile e uno nel bob a quattro maschile, per un totale di sei atleti.\n\"(*) Wang Chao era presente come riserva.\"\nCurling.\nTorneo femminile.\nLa Cina ha diritto a partecipare al torneo femminile di curling dopo aver terminato tra le prime due posizioni il torneo di qualificazione olimpica\nTorneo misto.\nLa Cina ha diritto a partecipare al torneo misto di curling in seguito aver concluso tra le prime sette posizioni nel ranking per la qualificazione alle Olimpiadi..\nPattinaggio di figura.\nLa Cina ha qualificato nel pattinaggio di figura undici atleti, sei uomini e cinque donne in seguito ai Campionati mondiali di pattinaggio di figura 2017.\nSalto con gli sci.\nLa Cina ha qualificato nel salto con gli sci un solo atleta, una donna.\nSci di fondo.\nLa Cina ha qualificato nello sci di fondo un totale di quattro atleti, due uomini e due donne.\nSci freestyle.\nLa Cina ha qualificato nello sci freestyle quindici atleti, nove donne e sei uomini.\nShort track.\nIl Canada ha qualificato nello short track un totale di dieci atleti, cinque per genere.\nSkeleton.\nLa Cina ha qualificato nello skeleton un solo atleta, un uomo."}
{"id": "6330491", "revid": "729019", "url": "https://it.wikipedia.org/wiki?curid=6330491", "title": "Morso incrociato", "text": "Il morso incrociato (cross bite) \u00e8 una forma di malocclusione dovuta a discrepanza trasversale negativa fra\n1) la distanza trasversale che intercorre fra le fosse centrali dei molari superiori (minore)\n2) la distanza trasversale che intercorre fra le cuspidi centrali-vestibolari dei molari inferiori (maggiore)\nDal punto di vista eziologico, si distinguono cross bite dentali e cross bite scheletrici. I primi sono imputabili ad anomalia di posizione dentale; i secondi imputabili ad ipoplasia del diametro trasverso del mascellare superiore (displasia trasversale).\nIl morso incrociato \u00e8 pertanto un disallineamento trasversale delle arcate dentarie in uno o pi\u00f9 siti delle stesse. Potr\u00e0 pertanto interessare:\nA differenza del primo caso in elenco, gli altri sono tipicamente cross bite di tipo scheletrico; ovvero displasie maxillo-mandibolari da causa scheletrica. Possono interessare pazienti sindromici o pazienti non sindromici. Un tipico esempio di sindrome, nel cui corteo semeiologico compare tale malformazione trasversale, \u00e8 la Sindrome di Pierre Robin. Tali pazienti presentano solitamente un mascellare superiore protruso sul piano anatomico postero-anteriore (diplasia di seconda classe scheletrica), ma ristretto sul piano trasversale. Studi genetici dimostrano che l'aberrazione di sviluppo possa coinvolgere il gene DLX4 in caso di schisi oro-facciale La sindrome di Pierre Robin, infatti, oltre a variazioni dimensionali del diametro trasverso del mascellare superiore, \u00e8 spesso accompagnata da Palatoschisi.\nLa discrepanza trasversale alla base del morso incrociato \u00e8 dovuta quindi a contrazione del mascellare superiore, che presenta diametri trasversi ridotti ed una volta palatina alta e stretta.\nBibliografia.\nGiuseppe Sfondrini et al. Ortognatodonzia, Diagnosi. Masson Editore 1997"}
{"id": "6330499", "revid": "1835356", "url": "https://it.wikipedia.org/wiki?curid=6330499", "title": "Prico", "text": "Prico (\"Pr\u00ee\" in friulano carnico) \u00e8 una frazione del comune di Prato Carnico, in Friuli Venezia Giulia.\nLa frazione sorge su un terrazzamento a quota 747 m, al di sopra tra l'abitato di Prato e Avausa, alle pendici del Monte Talm (1728 m).\n\u00c8 composta ad ovest da una parte pi\u00f9 antica di case carniche di tipologia detta \"gortana\" o \"pesarina\" (tipica per i tetti con falde molto inclinate, pianta rettangolare a ingresso centrale e altezza fino a 4 piani) in cui si trova la borgata soprannominata \"Urb\u00e1n\", e una parte ad est in cui sono collocate tipologie architettoniche pi\u00f9 recenti, risalenti agli anni settanta; a fare da spartiacque fra queste tipologie abitative \u00e8 la piazzetta con lavatoio vicino cui sorge la chiesetta dedicata a Santa Maria di Caravaggio.\nProseguendo per la strada comunale che sale in direzione nord-ovest, a poche centinaia di metri dal paese si trova la localit\u00e0 chiamata \"Muldur\u00fas\" composta da una casa di tipo carnico e due stavoli antichi anch'essa porzione di Prico. Dagli anni 2000 \u00e8 cominciata un'espansione, in linea col PRGC, del paese nella parte nord-ovest sottostante l'abitato \"Muldur\u00fas;\" ivi si presentano due abitazioni costruite con tecniche di bioedilizia.\nStoria.\n\u00ab ...Prico, grande un tempo, fu disertato dalla peste... \u00bb\nIl nome antico era \"Prich\", cos\u00ec si legge dal documento del 27 novembre 1339, redatto dall'Abate Gilberto di Moggio, in cui indicava i paesi filiali alla Pieve di Gorto, questa \u00e8 l'annotazione scritta pi\u00f9 antica riguardo a Prico. \nSecondo le ricerche di Don Antonio Roia, Prico sarebbe assieme a Truia una delle ville pi\u00f9 antiche della Val Pesarina, molto popolosa nei tempi passati ma dimezzata dalla peste negli anni 1348 e 1511.\nMonumenti e luoghi d'interesse.\nChiesetta di Santa Maria di Caravaggio.\nSorge a fianco della piazzetta, nella localit\u00e0 chiamata \"Fumis\". Eretta \u00abper legato d'un Francesco q. Giovanni Bearzi della famiglia detta di Tonia\u00bb nell'anno 1840; gi\u00e0 pericolante nel 1914, Antonio Roia ci riporta che l'altare fu trasferito nella Chiesa Parrocchiale data la quasi rovina del tetto, venne demolita nel 1924. \nNel 1933 viene riedificata, ma pi\u00f9 piccola, tanto che pre Antonio commenta \u00abQuei di Prico hanno rifatto i muri ed il tetto della loro chiesetta ma l'han fatta tanto piccolina che \u00e8 una vera miseria\u00bb.\nRestaurata nel 1993, su finanziamento e promozione della popolazione, vengono risanate le murature, rimosso il tetto sostituendo la vecchia copertura in lamiera con un manto in coppi tradizionali carnici su travatura in larice, demolito il vecchio campanile in cemento e ricostruito in pietra locale \"tof\" (pietra dolomia). All'interno \u00e8 stata posta sopra l'altare, una pala dell'artista Arrigo Poz, raffigurante la Madonna di Caravaggio e S. Elisabetta.\nSociet\u00e0.\nEvoluzione demografica.\nAbitanti censiti\nToponomastica.\nSecondo gli studi toponomastici il nome Prico probabilmente deriva dal latino \"apricus\", ovvero soleggiato (si direbbe \"a rec\u00e8s\" in friulano), esposto, che ama il sole.\nLocalit\u00e0.\nNel paese i diversi nuclei familiari avevano dei soprannomi che ad oggi si sono mantenuti per distinguere le diverse case o borgate, tra questi vi sono: \"Dal Sign\u00f4r\", \"Dal N\u00ec\", \"Urb\u00e0n\", \"Muldur\u00f9s\", e altri andati perduti...\n\"Plan das Stri\u00e0s\" (piana delle streghe), \"Niarplan\", \"Nava\", \"Vessaias\" e \"Voltamaina\" sono diversi nomi di luoghi vicini al paese.\nCuriosit\u00e0.\nA Prico, alla fine dell'Ottocento, quattro fratelli erano cos\u00ec soprannominati: \"il Papa\", \"il Re\", \"il Sign\u00f4r\" (il Signore), \"il Gjaul\" (il Diavolo)."}
{"id": "6330505", "revid": "363629", "url": "https://it.wikipedia.org/wiki?curid=6330505", "title": "Nikon Coolpix 950", "text": "La Nikon Coolpix 950 \u00e8 una fotocamera digitale compatta commercializzata a partire dal 1999 dalla Nikon. Il modello 950 va a sostituire la 900 (in Giappone commercializzata come E910) nella serie Coolpix.\nLa 950 ha la possibilit\u00e0 di catturare immagini in formato TIFF, cosa piuttosto insolita per il periodo di lancio sul mercato."}
{"id": "6330507", "revid": "363629", "url": "https://it.wikipedia.org/wiki?curid=6330507", "title": "Rusty trombone", "text": "Il rusty trombone \u00e8 una variante di anilingus in cui un uomo sta in piedi ricevendo al contempo una masturbazione al pene, con i piedi e le gambe leggermente aperti.\nIl partner tipicamente si inginocchia dietro l'uomo ed esegue un anilingus arrivando fino sotto i testicoli, e masturbandolo, imitando cos\u00ec i movimenti usuali di quando si suona un trombone. \nL'atto \u00e8 definito principalmente dall'orientamento fisico delle parti e la combinazione di anilingus con la stimolazione sessuale manuale; tuttavia, sono possibili altre posizioni e variazioni della pratica."}
{"id": "6330508", "revid": "124123", "url": "https://it.wikipedia.org/wiki?curid=6330508", "title": "Richard Cassilly", "text": "Biografia.\nDa bambino ha vissuto a Aberdeen (Maryland) e studiando nella Contea di Harford.\nNel 1946 entra al Peabody Institute (Baltimora) della Johns Hopkins University perfezionandosi poi con Rosa Ponselle.\nNel 1954 canta nella Sinfonia n. 9 (Beethoven) diretto da William Steinberg con l'Orchestra Sinfonica di Pittsburgh ed \u00e8 Young man nella prima assoluta di The Saint of Bleecker Street diretto da Thomas Schippers per la New York City Opera.\nLo spettacolo venne trasmesso in seguito dalla televisione NBC.\nNel 1959 a New York \u00e8 Tebaldo ne I Capuleti e i Montecchi con Giulietta Simionato ed Ezio Flagello, al New York City Center \u00e8 Hindley Earnshaw in \"Wuthering Heights\" di Carlisle Floyd con Patricia Neway e debutta all'Opera di Chicago come Laca Kleme\u0148 in Jen\u016ffa diretto da Lovro von Mata\u010di\u0107.\nNel 1960 a Chicago \u00e8 Don Jos\u00e8 in Carmen (opera) diretto da von Mata\u010di\u010d con Renata Scotto e Robert Merrill e B.F. Pinkerton in Madama Butterfly diretto da Gianandrea Gavazzeni con Leontyne Price ed a New York Orombello in Beatrice di Tenda (dramma) diretto da Nicola Rescigno con Joan Sutherland e Marilyn Horne.\nNel 1962 al New York City Center \u00e8 Prologue/narrator/Peter Quint ne Il giro di vite (opera) diretto da Julius Rudel con la Neway ed a New Orleans Sam Polk in \"Susannah\" di Floyd con Norman Treigle.\nAl San Francisco Opera debutta nel 1964 come Max in Der Freisch\u00fctz.\nAl Grand Th\u00e9\u00e2tre di Ginevra nel 1965 \u00e8 \"Raskolnikoff\" di Heinrich Sutermeister.\nNel 1966 a San Francisco \u00e8 Brother Grigori in Boris Godunov (opera) con Ram\u00f3n Vinay e Aegisthus in Elettra (Strauss) con Amy Shuard e Regina Resnik.\nNel 1968 debutta al Royal Opera House, Covent Garden di Londra come Laca Kleme\u0148 in \"Jen\u016ffa\" diretto da Rafael Kubel\u00edk con Astrid Varnay seguito da Otello (Verdi) diretto da Georg Solti con Tito Gobbi ed a Edimburgo come Erik in Der Fliegende Holl\u00e4nder con Hans Sotin ed Anja Silja per l'Opera di Amburgo seguito da Peter Grimes diretto da Alexander Gibson per la Scottish Opera a Newcastle upon Tyne ed Edinburgh.\nNel 1970 al Teatro alla Scala di Milano \u00e8 Sansone in Sansone e Dalila (opera) diretto da Georges Pr\u00eatre con Shirley Verrett e Robert Massard e debutta al Wiener Staatsoper come protagonista di \"Tannh\u00e4user (opera)\" diretto da Hans Swarowsky con Eberhard Waechter, Anton Dermota e Rita Streich.\nNel 1971 a Londra \u00e8 Siegmund in Die Walk\u00fcre con Helga Dernesch, Karl Ridderbusch e la Shuard, a Vienna Canio in Pagliacci (opera) con Wilma Lipp ed Aldo Protti ed a San Diego Calaf in Turandot.\nNel 1972 a San Francisco \u00e8 Radames in Aida e Mayor in \"The Visit of the Old Lady\" di Gottfried von Einem con la Resnik.\nNel 1973 debutta al Metropolitan Opera House di New York come Radames in \"Aida\" diretto da Francesco Molinari Pradelli con Lucine Amara, Cornell MacNeil, Giorgio Tozzi e James Morris ed all'Op\u00e9ra National de Paris come Manrico ne Il trovatore con Fiorenza Cossotto ed a Londra \"Tannh\u00e4user\" con Colin Davis (direttore d'orchestra), Ridderbusch, Robert Lloyd e Jessye Norman.\nNel 1974 a Parigi \u00e8 Aegisth in \"Elektra\" diretto da Karl B\u00f6hm con Birgit Nilsson, Leonie Rysanek, Tom Krause e Christa Ludwig ed a Vienna Mario Cavaradossi in Tosca (opera) con Giuseppe Taddei ed Erich Kunz, Herodes in Salom\u00e8 (opera) con la Rysanek e Waechter e Radames in \"Aida\" con Martina Arroyo e Ridderbusch.\nNel 1975 a Londra \u00e8 Drum Major in Wozzeck con la Silja.\nNel 1976 \u00e8 Tristan in Tristan und Isolde diretto da Peter Maag al Teatro Regio di Torino, canta in Das Lied von der Erde con Andrew Davis (direttore d'orchestra) e Janet Baker alla Scala e Troilus in \"Troilus and Cressida\" di William Walton con Richard Van Allan, la Baker e Lloyd a Londra.\nNel 1977 a Parigi \u00e8 \"Otello\" diretto da Nello Santi con Sherrill Milnes, Margaret Price e Jane Berbi\u00e9 e Siegmud in \"Die Walk\u00fcre\" con la Dernesch e la Ludwig ed a Londra \"Peter Grimes\" con Lloyd e Thomas Allen e Heather Harper ed Aeneas in Les Troyens diretto da Colin Davis con Yvonne Minton ed Ann Murray.\nNel 1978 al Metropolitan \u00e8 \"Tannh\u00e4user\" diretto da James Levine con Bernd Weikl, Grace Bumbry, John Macurdy e Kathleen Battle cantando fino al 1990 in 158 recite al Met.\nNel 1979 a Ginevra \u00e8 \"Tannh\u00e4user\" con Sotin, \u00c9va Marton e Weikl ed a Londra Herod in \"Salom\u00e8\" diretto da Zubin Mehta con la Murray, Siegmund Nimsgern e Hildegard Behrens.\nNel 1981 a San Diego \u00e8 Sam in \"Susannah\" con Samuel Ramey.\nNel 1982 a Parigi \u00e8 Canio in \"Pagliacci\" diretto da James Conlon con Catherine Malfitano.\nNel 1983 a San Francisco \u00e8 \"Otello\" diretto da Marek Janowski con Silvano Carroli, Margaret Price e Eric Halfvarson.\nNel 1984 a Parigi \u00e8 \"Tannh\u00e4user\" ed a San Diego \"Peter Grimes\" con Peter Glossop.\nAl Grand Th\u00e9\u00e2tre de Monte Carlo nel 1985 \u00e8 Herode in \"Salom\u00e8\".\nNel 1986 \u00e8 Jimmy Mahoney in Ascesa e caduta della citt\u00e0 di Mahagonny a Glasgow, Aberdeen, Edinburgh e Newcastle upon Tyne per la Scottish Opera ed \"Otello\" con Carroli a San Diego.\nNel 1988 \u00e8 \"Tannh\u00e4user\" diretto da Ferdinand Leitner con Ben Heppner a Chicago.\nDal 1986 ha insegnato alla Boston University.\nEra sposato con il soprano del Metropolitan Patricia Craig ed \u00e8 morto di Emorragia intracerebrale."}
{"id": "6330509", "revid": "110157", "url": "https://it.wikipedia.org/wiki?curid=6330509", "title": "Chiesa della Beata Vergine della Neve (Pabillonis)", "text": "La chiesa della Beata Vergine della Neve \u00e8 un edificio religioso situato a Pabillonis, centro abitato della Sardegna sud-occidentale. Consacrata al culto cattolico, \u00e8 sede dell'omonima parrocchia e fa parte della diocesi di Ales-Terralba.\nIn base alla testimonianza dello storico e teologo Salvatore Vidal (1575-1647) la chiesa risalirebbe al XVI secolo; venne poi ampliata nel Settecento. L'edificio presenta una facciata semplice con ampio portale incorniciato da grandi lesene; l'aula \u00e8 trinavata e ha copertura a botte sorretta da sottarchi a tutto sesto. \nNella chiesa \u00e8 presente un tabernacolo ligneo del XVII secolo, opera attribuita a Giovanni Angelo Puxeddu - in parte rovinato a causa di un rovinoso incendio - e un organo realizzato a fine Ottocento; sono inoltre conservati affreschi, statue e diversi pregevoli oggetti sacri."}
{"id": "6330511", "revid": "481349", "url": "https://it.wikipedia.org/wiki?curid=6330511", "title": "Gran Lago degli Schiavi", "text": ""}
{"id": "6330535", "revid": "1418004", "url": "https://it.wikipedia.org/wiki?curid=6330535", "title": "Esteban Echeverr\u00eda (poeta)", "text": "\u00c8 considerato uno dei pi\u00f9 grandi poeti del suo paese, nonch\u00e9 uno dei massimi esponenti del Romanticismo nel continente latinoamericano.\nVita.\nNato nel primo decennio del XIX secolo a Buenos Aires (al tempo facente parte del Vicereame del Rio della Plata, ancora sotto controllo spagnolo, Echeverr\u00eda soggiorn\u00f2 dal 1825 al 1830 a Parigi, dove ebbe modo di assorbire lo spirito romantico che all'epoca andava per la maggiore nella capitale francese (ed in generale andava diffondendosi in tutta Europa).\nUna volta tornato in Argentina, pubblic\u00f2 in forma anonima nel 1832 \"Elvira o la novia del plata\", raccolta di poesie considerata una delle prime opere romantiche in lingua spagnola. Diede in seguito alle stampe \"Los consuelos\" (1834) e \"Las rimas\" (1837).\nNel 1840 fu uno dei principali esponenti della \"Asociaci\u00f3n de Mayo\", un gruppo clandestino di intellettuali e scrittori argentini collegati al movimento indipendentista noto come \"generazione del '37\".\nMor\u00ec nel 1851. Una sua tomba sarebbe stata individuata presso il cimitero del Buceo, nella capitale uruguayana."}
{"id": "6330562", "revid": "599013", "url": "https://it.wikipedia.org/wiki?curid=6330562", "title": "Bugiardo e incosciente/Una mezza dozzina di rose", "text": "Bugiardo e incosciente/Una mezza dozzina di rose \u00e8 il centounesimo singolo di Mina, pubblicato a febbraio del 1970 su vinile a 45 giri dall'etichetta privata dell'artista PDU e distribuito dalla EMI Italiana.\nIl disco.\n\u00c8 uno dei singoli estratto dall'album \"...bugiardo pi\u00f9 che mai... pi\u00f9 incosciente che mai...\", ottiene un discreto successo, arrivando fino al 9\u00ba posto nella classifica settimanale durante il primo semestre del 1970. A fine anno sar\u00e0 il 49\u00b0 singolo pi\u00f9 venduto.\nIl singolo precedente \"Un'ombra/I problemi del cuore\", che anticipava lo stesso album, aveva fatto poco meglio, raggiungendo in quel periodo la medesima posizione massima settimanale, ma risultando al 42\u00ba posto annuale.\nArrangiamenti, orchestra e direzione orchestrale dei brani sono di Augusto Martelli.\n\"Bugiardo e incosciente\".\nVersione del brano La tieta (La zietta) inciso nel 1967 dal cantautore spagnolo Joan Manuel Serrat, fatto conoscere da Mina in Italia proprio con questa canzone. Anche se il testo di Paolo Limiti non ha alcuna attinenza con l'originale, il pezzo diventa un classico e sar\u00e0 interpretato anche da Ornella Vanoni, Rita Pavone, Jula de Palma e Carmelo Pagano.\nIn seguito, dello stesso autore e sempre con il testo di Limiti, la cantante proporr\u00e0 \"Ballata d'autunno\" (\"Balada de oto\u00f1o\") nell'album \"Altro\" (1972) e \"Ahi mi' amor\" (\"Romance de Curro \"El Palmo\"\") in \"Mina 25\" (1983).\n\"Una mezza dozzina di rose\".\nUna delle rare canzoni in cui Mina \u00e8 anche autrice; collaborando al testo con Paolo Limiti. Era gi\u00e0 accaduto solo in due occasioni, nel 1967 per \"I discorsi\" e nel 1968 per \"Nel fondo del mio cuore\"."}
{"id": "6330573", "revid": "88740", "url": "https://it.wikipedia.org/wiki?curid=6330573", "title": "Lingua shelta", "text": "Lo Shelta /\u02c8\u0283\u025blt\u0259/ \u00e8 la lingua parlata dalla popolazione pavee, in particolar modo da quella stanziata in Irlanda e nel Regno Unito. Chiamato De Gammon dalla sua comunit\u00e0 di locutori, esso viene spesso usato come criptolinguaggio dai pavee per non farsi comprendere dagli ascoltatori esterni. Il numero esatto dei madrelingua al giorno d'oggi \u00e8 difficile da determinare, l'ultima ricerca in merito venne eseguita nel 1992 da Ethnologue e indicava il numero dei parlanti in 30.000 nel Regno Unito, 6.000 in Irlanda e 50.000 negli Stati Uniti.\nMalgrado originariamente nella comunit\u00e0 pavee fosse predominante l'utilizzo del gaelico irlandese, la permanenza nei pressi dei grossi centri abitati e la conseguente assimilazione graduale della lingua inglese ha portato alla formazione dello shelta come creolo avente elementi morfologici di entrambi gli idiomi, basato sul dialetto inglese parlato in Irlanda con forti influenze dal gaelico. Le differenti varianti dello shelta presenti sul territorio irlandese mostrano inoltre diversi gradi di anglicizzazione, rendendo difficile quindi stabilire quanto determinante sia il substrato gaelico che comunque, secondo una stima dell'Oxford Companion to the English Language si aggira attorno a un contributo linguistico di 2.000/3.000 parole."}
{"id": "6330586", "revid": "767487", "url": "https://it.wikipedia.org/wiki?curid=6330586", "title": "Cris Mart\u00ednez", "text": "Carriera.\nClub.\nDurante la sua carriera ha giocato con numerose squadre di club. Oltre alle stagioni trascorse in Sudamerica, Mart\u00ednez ha avuto una parentesi anche in Europa, nella quarta serie svedese."}
{"id": "6330589", "revid": "271907", "url": "https://it.wikipedia.org/wiki?curid=6330589", "title": "Deviazione di destra", "text": ""}
{"id": "6330617", "revid": "125909873", "url": "https://it.wikipedia.org/wiki?curid=6330617", "title": "Giacomo Ferrara", "text": "Biografia.\nAbruzzese, cresce tra Villamagna, suo paese d'origine, Pretoro, sul massiccio della Majella, dove i genitori gestiscono l'Hotel Mamma Rosa, e Chieti, dov'\u00e8 nato e dove frequenta il locale liceo della comunicazione. In seguito si trasferisce a Roma, dove frequenta l'accademia \"Corrado Pani\", per poi cominciare a recitare in teatro nel 2013. Nel 2015 prende parte al film \"La prima volta (di mia figlia)\" e successivamente in \"Suburra\" in un ruolo comprimario. Nel 2017 \u00e8 uno dei quattro protagonisti del film \"Il permesso - 48 ore fuori\" per il quale riceve il Premio Biraghi-Nuovo Imaie ai Nastri d'argento. Sempre nel 2017 entra a far parte del cast di \"Suburra - La serie\", basato sull'omonimo film e prodotta da Netflix in cui ricopre il ruolo di \"Spadino\", uno dei protagonisti."}
{"id": "6330625", "revid": "86863191", "url": "https://it.wikipedia.org/wiki?curid=6330625", "title": "Santi Cosma e Damiano (comune)", "text": ""}
{"id": "6330626", "revid": "92723", "url": "https://it.wikipedia.org/wiki?curid=6330626", "title": "Abasolo (Guanajuato)", "text": "Abasolo \u00e8 una municipalit\u00e0 dello stato di Guanajuato, nel Messico centrale, il cui capoluogo \u00e8 l'omonima localit\u00e0.\nLa popolazione della municipalit\u00e0 \u00e8 di 84.332 abitanti (2010) e copre un'area di 614,56\u00a0km\u00b2."}
{"id": "6330627", "revid": "92723", "url": "https://it.wikipedia.org/wiki?curid=6330627", "title": "Apaseo el Alto", "text": "Apaseo el Alto \u00e8 una citt\u00e0 dello stato di Guanajuato, nel Messico centrale, capoluogo dell'omonima municipalit\u00e0.\nLa municipalit\u00e0 conta 64.433 abitanti (2010) e ha un'estensione di 375,87\u00a0km\u00b2."}
{"id": "6330628", "revid": "329581", "url": "https://it.wikipedia.org/wiki?curid=6330628", "title": "Apaseo el Alto (Guanajuato)", "text": ""}
{"id": "6330649", "revid": "271907", "url": "https://it.wikipedia.org/wiki?curid=6330649", "title": "XV Congresso del Partito Comunista di tutta l'Unione (bolscevico)", "text": "Il XV Congresso del Partito Comunista di tutta l'Unione (bolscevico), o PCU(b), si tenne dal 2 al 19 dicembre 1927 a Mosca.\nI lavori.\nAl Congresso presero parte 1669 delegati, di cui 898 con voto deliberativo e 771 con voto consultivo.\nL'assemblea sanc\u00ec la definitiva sconfitta dell'Opposizione di sinistra a Stalin, che riuniva i sostenitori di Trockij e gli esponenti della cosiddetta \"nuova opposizione\" che si era formata nel 1925, guidata da Grigorij Zinov'ev e Lev Kamenev. La corrente, che si autodefiniva \"bolscevico-leninista\", aveva preparato una piattaforma politica in contrasto con la teoria del Socialismo in un solo paese, sostenuta da Stalin e da Bucharin.\nMessi in minoranza al Congresso, i principali esponenti dell'opposizione furono espulsi dal partito e in alcuni casi arrestati, mentre Trockij fu esiliato nella RSSA Kazaka.\nIl nuovo Comitato centrale eletto dal XV Congresso si compose di 71 membri effettivi e 50 candidati."}
{"id": "6330650", "revid": "271907", "url": "https://it.wikipedia.org/wiki?curid=6330650", "title": "XV Congresso del PCU(b)", "text": ""}
{"id": "6330653", "revid": "767487", "url": "https://it.wikipedia.org/wiki?curid=6330653", "title": "Nikolaj Alekseevi\u010d Voznesenskij", "text": "Biografia.\nDotato di grande influenza presso Stalin, fu direttore del Gosplan, vicepresidente del Consiglio dei ministri dell'URSS e membro del Politburo del PCUS. Vicino alle posizioni del gruppo dei \"leningradesi\" guidato da Andrej \u017ddanov, fu processato e condannato a morte nel 1950 nell'ambito del processo agli esponenti di tale corrente (\"affare di Leningrado\"). Fu riabilitato da parte del Presidium del Comitato centrale del PCUS nel 1954, dopo la morte di Stalin."}
{"id": "6330654", "revid": "1793900", "url": "https://it.wikipedia.org/wiki?curid=6330654", "title": "Institut des sciences et techniques des Yvelines", "text": "Il Institut des sciences et techniques des Yvelines \u00e8 un'universit\u00e0 francese, grande \u00e9cole d'Ingegneria istituita nel 1992, situata a V\u00e9lizy-Villacoublay nel campus dell'Universit\u00e0 di Versailles Saint Quentin en Yvelines.\nCentri di ricerca.\nLa ricerca alla \u00e8 organizzata attorno a due poli tematici:"}
{"id": "6330655", "revid": "271907", "url": "https://it.wikipedia.org/wiki?curid=6330655", "title": "Nikolaj Voznesenskij", "text": ""}
{"id": "6330656", "revid": "86863411", "url": "https://it.wikipedia.org/wiki?curid=6330656", "title": "ISTY", "text": ""}
{"id": "6330660", "revid": "131145", "url": "https://it.wikipedia.org/wiki?curid=6330660", "title": "Castello di Fagnano Olona", "text": ""}
{"id": "6330673", "revid": "89688", "url": "https://it.wikipedia.org/wiki?curid=6330673", "title": "Onnagata", "text": ""}
{"id": "6330675", "revid": "1804969", "url": "https://it.wikipedia.org/wiki?curid=6330675", "title": "Merira II", "text": "Biografia.\nFu un alto funzionario alla corte del faraone Akhenaton della XVIII dinastia, sovrintendente della regina Nefertiti e titolare dei titoli di Scriba reale, maggiordomo, sovrintendente dei due tesori e sovrintendente dell'harem reale di Nefertiti.\nLa sua tomba (TA2) \u00e8 stata scoperta ad Amarna, anche se i suoi resti non sono mai stati identificati. La scoperta della sua tomba \u00e8 stata importante per aver trovato nella sua tomba riferimenti del faraone Akhenaton e della sua famiglia, relativi al 12\u00ba anno del suo regno, nel secondo mese. In una pittura murale si trova una rappresentazione del faraone Akhenaton con la sua sposa Nefertiti e le loro sei figlie."}
{"id": "6330677", "revid": "287204", "url": "https://it.wikipedia.org/wiki?curid=6330677", "title": "Manjusri", "text": ""}
{"id": "6330680", "revid": "174925", "url": "https://it.wikipedia.org/wiki?curid=6330680", "title": "Benzine", "text": ""}
{"id": "6330682", "revid": "765341", "url": "https://it.wikipedia.org/wiki?curid=6330682", "title": "Football Club Zbrojovka Brno 2015-2016", "text": "Questa voce raccoglie le informazioni riguardanti il Football Club Zbrojovka Brno nelle competizioni ufficiali della stagione 2015-2016."}
{"id": "6330687", "revid": "86863807", "url": "https://it.wikipedia.org/wiki?curid=6330687", "title": "Cappella della Basilica di Santa Maria Maggiore", "text": ""}
{"id": "6330688", "revid": "287204", "url": "https://it.wikipedia.org/wiki?curid=6330688", "title": "Avalokitesvara", "text": ""}
{"id": "6330690", "revid": "599013", "url": "https://it.wikipedia.org/wiki?curid=6330690", "title": "Michal \u0160koda", "text": "Carriera.\nClub.\n\u0160koda ha giocato nelle giovanili del \u010cAFC Praha, per passare poi al Bohemians Praga. Negli anni ha fatto la spola tra queste due squadre, finch\u00e9 nel 2004 non \u00e8 entrato in quelle dell'Horn\u00ed M\u011bcholupy. Tornato nuovamente al \u010cAFC Praha, ha militato poi nelle file del Bohemians 1905 e nel Viktorie Jirny.\nDopo aver giocato nel Viktorie Jirny in 4. liga, \u0160koda \u00e8 tornato al Bohemians Praga, per cui ha avuto l'opportunit\u00e0 di esordire in Druh\u00e1 liga. A settembre 2012 \u00e8 passato allo Zbrojovka Brno, venendo schierato titolare nel pareggio esterno per 1-1 sul campo del Sigma Olomouc: nella stessa partita, \u00e8 stato espulso. Il 23 settembre ha trovato le prime reti, con una doppietta nella vittoria per 5-1 sul Vyso\u010dina Jihlava.\nIn vista della stagione 2013-2014 \u00e8 passato al Viktoria \u017di\u017ekov con la formula del prestito, in Druh\u00e1 liga. Ha esordito con questa casacca il 21 settembre, subentrando a Petr Mare\u0161 nel successo per 1-5 in casa del Graffin Vla\u0161im. Il 25 ottobre ha trovato la prima rete, nel successo per 1-2 sullo Zl\u00edn.\nTornato allo Zbrojovka Brno per fine prestito, \u00e8 stato ceduto con la medesima formula al \u010cesk\u00e9 Bud\u011bjovice. Ha debuttato il 27 luglio 2014, quando ha sostituito Richard Kalod nel pareggio casalingo per 1-1 contro lo Slovan Liberec. Il 18 ottobre sono arrivate le prime marcature, con una doppietta ai danni dello Hradec Kr\u00e1lov\u00e9.\nHa poi fatto ritorno allo Zbrojovka Brno. Il 30 marzo 2017 \u00e8 passato ai norvegesi del con la formula del prestito: ha scelto di vestire la maglia numero 27. Ha segnato all'esordio, il 2 aprile seguente, contro il (2-1).\nStatistiche.\nPresenze e reti nei club.\n\"Statistiche aggiornate al 20 luglio 2017.\""}
{"id": "6330693", "revid": "1543377", "url": "https://it.wikipedia.org/wiki?curid=6330693", "title": "TA2", "text": "TA2 (Tomb of Amarna 2) \u00e8 la sigla che identifica una delle Tombe dei nobili ubicate nell'area dell'antica Akhetaton, oggi nota come Amarna, capitale voluta e costruita dal faraone Amenhotep IV/Akhenaton della XVIII dinastia. La citt\u00e0 venne abbandonata circa 30 anni dopo la sua fondazione; le tombe vennero abbandonate e in parte riutilizzate in epoca moderna come romitaggi di monaci copti. L'abbandono millenario e i danni causati dalla presenza umana hanno spesso reso irriconoscibili le strutture originarie e danneggiato pesantemente, quando non reso illeggibili, scene pittoriche e rilievi parietali. \nTitolare.\nTA2 era la tomba di:\nBiografia.\nNessuna notizia biografica, oltre i titoli, \u00e8 ricavabile dalla tomba amarniana.\nLa Tomba.\nSi trova nella parte settentrionale del wadi che divide il gruppo di tombe conosciute collettivamente come le tombe del Nord, vicino alla citt\u00e0 di Amarna, in Egitto. La tomba, quasi completamente distrutta, si sivluppa a partire da un cortile di ingresso realizzato in una parete alquanto povera e l'assenza di una cornice a protezione dell'accesso ha causato nei millenni gravi danni alla facciata. Planimetricamente, la tomba si sviluppa a partire da un breve corridoio che d\u00e0 accesso a una sala quasi quadrata con due colonne unite da architravi paralleli all'andamento della tomba e che ripartiscono la sala quadrata in tre navate di cui quella centrale ha soffitto pi\u00f9 alto rispetto alle laterali; bench\u00e9 non terminata strutturalmente e nel corredo pittorico, le pareti sono tuttavia rifinite e predisposte ad accogliere i dipinti parietali. Dalla sala quadrata un breve corridoio immette in una sala trasversale che, a est, presenta un gradone che avrebbe dovuto accogliere un pozzo verticale solo abbozzato. Al centro della parete nord, si apre una nicchia che ospita la statua del defunto che, pur tradendo una certa velocit\u00e0 di realizzazione, appare tuttavia di buona fattura.\nAi fianchi dell'ingresso, sulla facciata (nn. 1 e 2 in planimetria), il defunto inginocchiato con resti di inni e preghiere indirizzate ad Aton; nel corridoio di accesso (3) il defunto adora Aton (quest'ultimo distrutto) e (4) il defunto e inni ad Aton. Nella sala quadrata (5) Nefertiti, con le principesse Merytaton, Maketaton e Ankhesepaaton, riempie una coppa al re Akhenaton ion presenza di musicisti, mentre il defunto assaggia il vino destinato al re. Su altra parete (6), nella parte alta il defunto viene premiato dal re, dalla regina e da cinque principesse, affacciati ad un balcone del Palazzo reale, in presenza di stranieri, scribi, carri e scorte militari; in basso il defunto, dopo la premiazione, viene festeggiato al suo ritorno a casa. Una scena pi\u00f9 complessa, e archeologicamente importante, segue sulla parete adiacente (7-8): qui Akhenaton, Nefertiti e tutte e sei le figlie della coppia ricevono, su sei registri sovrapposti, tributi, prigionieri e doni da rappresentanti di nazioni straniere, portantine reali, carri, in altri tre registri sono invece presenti carri, scorte militari e servi con buoi. La rappresentazione acquista particolare rilevanza giacch\u00e9 ha consentito di datare gli ultimi anni del faraone Akhenaton giacch\u00e9, data anche la presenza delle sei figlie, si ritiene sia, ad oggi, l'ultima apparizione datata di Akhenaton e della sua famiglia, risalente al secondo mese, dell'anno XII del suo regno\nSu altra parete (9-10) il defunto viene premiato da Akhenaton e Nefertiti sotto i raggi dell'Aton; i cartigli del re e della regina sono tuttavia stati abrasi e sostituiti da quelli di Smenkhara e Merytaton.\nDalla sala quadrata un breve corridoio d\u00e0 accesso a una sala trasversale, priva di decorazioni, al centro della quale si trova (sulla parete di fondo) una nicchia contenente la statua del defunto pesantemente danneggiata."}
{"id": "6330704", "revid": "92723", "url": "https://it.wikipedia.org/wiki?curid=6330704", "title": "Otto John Schaden", "text": "Fu il direttore in campo dell'Amenmesse Tomb Project dell'Universit\u00e0 di Memphis (Tennessee).\nOltre al lavoro sulla tomba di Amenmesse (KV10) nel ramo principale della Valle dei Re, liber\u00f2 e studi\u00f2 nuovamente le tombe KV23, KV24 e KV25 della Western Valley.\nBiografia.\nAl principio degli anni settanta del XX secolo, Schaden insegn\u00f2 lingua medioegizia presso l'Universit\u00e0 del Minnesota.\nIl 10 febbraio 2006, fu annunciato che il suo gruppo aveva scoperto la KV63, una camera intatta che in un primo tempo era sembrata una tomba.\nLa tomba fu lentamente scavata tra marzo e luglio 2006 e sembra essere stata un'area di deposito o laboratorio per la mummificazione a servizio di un'altra tomba reale.\nIl numero di gennaio 2008 dell'\"Harper's Magazine\" contiene un lungo saggio di Gregory Jaynes relativo alla visita che egli fece nel marzo 2006 alla tomba KV63. In questo testo descrive, tra l'altro, la discussione cui assistette fra Otto Schaden e il suo superiore dell'Universit\u00e0 di Mephis Lorelei Corcoran.\nL'Universit\u00e0 di Memphis e Schaden troncarono il loro rapporto e le attivit\u00e0 di ricerca di Schaden proseguirono con il supporto diretto del Supremo Consiglio delle Antichit\u00e0."}
{"id": "6330709", "revid": "287204", "url": "https://it.wikipedia.org/wiki?curid=6330709", "title": "Casa di bambola (sceneggiato televisivo)", "text": ""}
{"id": "6330710", "revid": "287204", "url": "https://it.wikipedia.org/wiki?curid=6330710", "title": "A Doll's House (film 1973)", "text": ""}
{"id": "6330711", "revid": "287204", "url": "https://it.wikipedia.org/wiki?curid=6330711", "title": "A Doll's House (film)", "text": ""}
{"id": "6330718", "revid": "30610", "url": "https://it.wikipedia.org/wiki?curid=6330718", "title": "Le eumenidi", "text": ""}
{"id": "6330719", "revid": "76963", "url": "https://it.wikipedia.org/wiki?curid=6330719", "title": "Donald P. Ryan", "text": "La sua area di ricerca include l\u2019archeologia egizia, quella polinesiana, la storia dell\u2019archeologia e delle esplorazioni, l\u2019archeologia sperimentale e le antiche lingue.\nHa eseguito scavi nella Valle dei re in Egitto dedicandosi a tombe meno importanti, prive di decorazioni, e per questo dimenticate come la KV60 di Maiherpera, la KV21 e le tombe KV27, KV28, KV44, KV45 e KV48 di Amenemipet.\nTra il 1995 ed il 2002 ha lavorato a stretto contatto con l\u2019esploratore, archeologo e scrittore norvegese Thor Heyerdahl."}
{"id": "6330722", "revid": "585241", "url": "https://it.wikipedia.org/wiki?curid=6330722", "title": "Alga spirulina", "text": ""}
{"id": "6330729", "revid": "287204", "url": "https://it.wikipedia.org/wiki?curid=6330729", "title": "Dawid Ogrodnik", "text": "Biografia.\nDiplomatosi all'Accademia Ludwik Solski, \u00e8 noto internazionalmente per la sua partecipazione al film \"Ida\" del 2013, pellicola vincitrice nel 2015 del Premio Oscar per il miglior film straniero."}
{"id": "6330757", "revid": "196390", "url": "https://it.wikipedia.org/wiki?curid=6330757", "title": "Rete bibliotecaria", "text": ""}
{"id": "6330758", "revid": "86864702", "url": "https://it.wikipedia.org/wiki?curid=6330758", "title": "Sistema bibliotecario", "text": ""}
{"id": "6330760", "revid": "38120", "url": "https://it.wikipedia.org/wiki?curid=6330760", "title": "Marie-Henri Beyle", "text": ""}
{"id": "6330763", "revid": "123504385", "url": "https://it.wikipedia.org/wiki?curid=6330763", "title": "Tavole genealogiche della Casa di Wettin", "text": "La Casa di Wettin \u00e8 una dinastia tedesca che ha regnato sui territori delle attuali Sassonia e Turingia fino al 1918, nonch\u00e9 nel XVIII secolo, sulla Polonia. Esponenti di un suo ramo, i Sassonia-Coburgo-Gotha, sono saliti nel XIX secolo su ben quattro troni europei e ne occupano ancora oggi due (Regno Unito e Belgio).\nRamo principale - Conti di Wettin, Margravi di Mei\u00dfen e Langravi di Turingia, poi Elettori di Sassonia.\nIl ramo principale ottenne la Lusazia nel 1031 da Corrado II con Dedo I e si impadron\u00ec una prima volta della Misnia con Enrico I durante la minorit\u00e0 di Enrico IV. Persi entrambi i territori nel 1123, essi furono recuperati tra il 1130 e il 1135 da Corrado I. Il langraviato di Turingia fu acquisito nel 1265 da Enrico I, dopo un\u2019aspra lotta di successione. Nel 1422 Federico I ottenne il ducato di Sassonia e nel 1423 la dignit\u00e0 elettorale, entrambi tolti alla famiglia degli Ascani. Nel 1485 i possedimenti furono divisi fra i fratelli Alberto ed Ernesto, dando origine alle rispettive linee.\nLinea Albertina - Duchi di Sassonia, poi elettori e re di Sassonia, re di Polonia.\nIl ramo albertino ottenne la Misnia e una parte della Turingia. Nel 1547, dopo la battaglia di M\u00fchlberg, ricevette dall\u2019imperatore Carlo V la dignit\u00e0 elettorale, tolta a Giovanni Federico I del ramo ernestino, e il titolo di duca. Nel 1656 dai territori furono scorporati tre ducati sovrani - Weissenfels, Merseburg e Zeitz \u2013 che per\u00f2 ritornarono tutti alla linea primogenita degli elettori tra il 1718 e il 1746. Nel 1697 l\u2019elettore Federico Augusto I divenne re di Polonia con il nome di Augusto II, titolo che pass\u00f2 al figlio, Federico Augusto II (Augusto III di Polonia), ma che fu perso nel 1763 Nel 1806, allo scioglimento del Sacro Romano Impero, Federico Augusto III perse la dignit\u00e0 elettorale ma assunse il titolo di re di Sassonia con il nome di Federico Augusto I; l\u2019ultimo re fu deposto nel 1918.\nLinea ernestina - Elettori, poi duchi di Sassonia.\nIl ramo ernestino ottenne buona parte della Turingia. Persa la dignit\u00e0 elettorale nel 1547 con Giovanni Federico I, la storia di questa linea si caratterizz\u00f2 per una continua suddivisione dei domini, la prima delle quali avvenne nel 1566 fra Giovanni Federico II e Giovanni Guglielmo\nSassonia-Coburgo-Eisenach.\nGiovanni Federico II ebbe Coburgo, Eisenach e Gotha. La sua discendenza si estinse nel 1638, quando i territori furono ereditati dal ramo di Weimar\nSassonia-Weimar, poi Sassonia-Weimar-Eisenach.\nGiovanni Guglielmo ebbe Weimar, Jena e Altenburg, che furono amministrati insieme fino al 1602, anno in cui vi fu una nuova suddivisione fra i figli Federico Guglielmo I e Giovanni. Giovanni ebbe Weimar e Jena, a cui aggiunse nel 1638 Coburgo, Eisenach e Gotha. I territori furono divisi una prima volta nel 1641, quando Guglielmo ebbe Weimar, Alberto Eisenach ed Ernesto Gotha. Guglielmo eredit\u00f2 Eisenach e dopo la sua morte vi fu una nuova divisione fra i figli Giovanni Ernesto II (Weimar), Bernardo (Jena), Giovanni Giorgio (Marksuhl) e Adolfo Guglielmo (Eisenach). Giovanni Giorgio eredit\u00f2 dai fratelli Jena ed Eisenach. La sua discendenza si estinse nel 1741 e i territori tornarono a al ramo di Weimar. Giovanni Ernesto II eredit\u00f2 nel 1672 una parte di Altenburg. I suoi discendenti introdussero nel 1725 la primogenitura per evitare ulteriori frammentazioni, ereditando nel 1741 Eisenach, Jena e Marksuhl. Nel 1815 il ramo ottenne il titolo granducale. L\u2019ultimo granduca abdic\u00f2 nel 1918.\nSassonia-Gotha-Altenburg.\nAlla morte di Ernesto i territori furono suddivisi fra i sette figli: Enrico (R\u00f6mhild), Alberto (Coburgo) e Cristiano (Eisenberg) non ebbero discendenti e i territori furono ereditati dai fratelli.\nFederico I ebbe Gotha e Altenburg. La discendenza si estinse nel 1825, dando luogo l\u2019anno successivo a una nuova ripartizione di territori. Bernardo ebbe Meiningen. Nel 1701 fu introdotta la primogenitura. Nel 1826 ricevette il territorio di Hildburghausen. L\u2019ultimo duca fu deposto nel 1918. Ernesto ebbe Hilburghausen. I suoi discendenti nel 1826 cedettero Hildburghausen ed ottennero Altenburg, su cui regnarono fino al 1918. Giovanni Ernesto ebbe Saalfeld, al quale aggiunse nel 1699 Coburgo, diventando Coburg-Saalfeld. Introdotta la primogenitura, il ramo ricevette Gotha nel 1826, diventando Coburgo-Gotha. Confluiti negli Hannover di Gran Bretagna, il titolo ducale fu ereditato primo da un figlio e poi da un nipote della regina Vittoria, che lo perse nel 1918."}
{"id": "6330766", "revid": "123539295", "url": "https://it.wikipedia.org/wiki?curid=6330766", "title": "Diritti LGBT in Spagna", "text": "I diritti di lesbiche, gay, bisessuali e transgender (LGBT) in Spagna hanno subito diversi cambiamenti significativi negli ultimi anni. Oggi la Spagna \u00e8 stata riconosciuta per essersi dotata di uno dei pi\u00f9 alti gradi di libert\u00e0 in tutto il mondo nei confronti dei suoi cittadini LGBT. Dopo aver riconosciuto a livello nazionale la coabitazione non registrata tra coppie dello stesso sesso e le unioni civili registrate in alcune citt\u00e0 a partire dal 1994 e il 1997, la Spagna ha legalizzato sia il matrimonio che l'adozione da parte di coppie dello stesso sesso nel 2005. Gli individui che si identificano come transgender sono autorizzati a cambiare il loro legale genere di appartenenza senza la necessit\u00e0 di un intervento chirurgico di riassegnazione del sesso o la sterilizzazione. La discriminazione per quanto riguarda l'orientamento sessuale e l'espressione dell'identit\u00e0 di genere \u00e8 stata bandita a livello nazionale dal 1996. Gay e lesbiche possono servire apertamente nelle forze armate ed agli uomini che hanno rapporti sessuali con altri uomini (MSM) \u00e8 stato permesso di donare il sangue dal 2005.\nLa Spagna \u00e8 stata riconosciuta come uno dei paesi pi\u00f9 liberali e culturalmente gay friendly del mondo; la cultura LGBT ha avuto un ruolo significativo nella letteratura spagnola, nella musica, nel cinema e in altre forme di intrattenimento, nonch\u00e9 nelle questioni sociali e nella politica.\nStoria del diritto penale.\nTra gli antichi romani spagnoli l'interazione sessuale tra gli uomini \u00e8 stata vista come una cosa comune e matrimoni omosessuali si sono verificati durante la prima et\u00e0 imperiale romana, mentre una legge contro i matrimoni tra persone dello stesso sesso \u00e8 stata promulgata dagli imperatori cristiani Costanzo II e Costante I e le norme morali romane hanno in tal modo subito cambiamenti significativi che proseguirono fino al IV secolo.\nL'influenza del cristianesimo alla fine ha caratterizzato la sessualit\u00e0 come un atto il cui unico obiettivo era la procreazione, con l'omosessualit\u00e0 che viene considerata come una delle tante attivit\u00e0 sessuali che erano di fatto peccaminose e contrarie alla volont\u00e0 divina. Le leggi contro la sodomia sono state successivamente stabilite durante il periodo medioevale. Tuttavia, gli atteggiamenti verso le libert\u00e0 individuali sono cambiati di nuovo durante il secolo dell'Illuminismo che ha portato all'abrogazione delle leggi contro la sodomia da parte del codice spagnolo nel 1822. La mentalit\u00e0 legislativa cambi\u00f2 nuovamente insieme con l'atteggiamento della societ\u00e0 nei confronti dell'omosessualit\u00e0 durante la guerra civile spagnola e il regime dittatoriale di Francisco Franco.\nNel corso del tardo XX secolo i diritti della comunit\u00e0 LGBT hanno ricevuto una maggior attenzione e l'attivit\u00e0 sessuale tra persone dello stesso sesso sono diventati legali ancora una volta nel 1979, con la stessa et\u00e0 del consenso rispetto al rapporto eterosessuale.\nRiconoscimento delle relazioni omosessuali.\nNel 1994 pass\u00f2 la \"Ley de Arrendamientos Urbanos\", concedendo cos\u00ec alle coppie omosessuali alcuni dei primi diritti di riconoscimento.\nI registri aperti per le coppie dello stesso sesso sono stati creati in tutte le 17 comunit\u00e0 autonome della Spagna: Catalogna (1998), Aragona (1999), Navarra (2000), Castiglia-La Mancia (2000), Comunit\u00e0 Valenzana (2001), le isole Baleari (2001), Comunit\u00e0 di Madrid (2001), Asturie (2002), Andalusia (2002), Castiglia e Le\u00f3n (2002), Estremadura (2003), i Paesi Baschi (2003), le isole Canarie (2003), Cantabria (2005), Galizia (2008), La Rioja (2010) e Murcia (2018), ed in entrambe le citt\u00e0 autonome di Ceuta (1998) e Melilla (2008).\nIl matrimonio tra persone dello stesso sesso e l'adozione da parte di coppie dello stesso sesso sono stati legalizzati dalle Corti Generali nel 2005, sotto il primo governo del premier Jos\u00e9 Luis Rodr\u00edguez Zapatero, del Partito Socialista Operaio Spagnolo.\nSubito dopo, il disegno legislativo riguardante il matrimonio omosessuale \u00e8 diventato legge; un membro della Guardia Civil, una forza militare di polizia, ha sposato il suo compagno di tutta una vita, spingendo l'organizzazione a consentire ai partner dello stesso sesso a convivere in caserma, ed \u00e8 stata cos\u00ec la prima forza di polizia in Europa che ha ospitato una coppia dello stesso sesso in un'installazione militare.\nAdozione e omogenitorialit\u00e0.\nL'adozione da parte di coppie dello stesso sesso \u00e8 stata costituita a legge nazionale a partire dal luglio 2005. Alcune delle comunit\u00e0 autonome della Spagna avevano gi\u00e0 in precedenza legalizzato tali adozioni, in particolare la Navarra nel 2000, i Paesi Baschi nel 2003, l'Aragona nel 2004, la Catalogna nel 2005 e la Cantabria nel 2005. Inoltre, nelle Asturie, in Andalusia ed Estremadura, le coppie dello stesso sesso potevano gi\u00e0 cominciare congiuntamente le procedure per prendere temporaneamente o permanentemente i bambini adottati in affidamento e porli sotto le loro cure.\nLa legge sulla fecondazione assistita \u00e8 stata modificata nel 2006: i bambini nati all'interno di un matrimonio omosessuale tra donne da in un trattamento di fecondazione in vitro possono essere legalmente riconosciuti anche dalla madre non biologica. Inoltre le coppie possono avere accesso alla maternit\u00e0 surrogata, se effettuata in un paese in cui essa \u00e8 legale, ma la maternit\u00e0 surrogata non \u00e8 legale all'interno del territorio spagnolo, essendo il contratto di rinuncia della madre non legalmente valido.\nProtezioni contro la discriminazione e leggi sui crimini d'odio.\nLa discriminazione sul posto di lavoro sulla base dell'orientamento sessuale \u00e8 illegale nel paese dal 1995. Tuttavia, la discriminazione sul lavoro in base all'identit\u00e0 di genere non \u00e8 vietata a livello nazionale. La prima comunit\u00e0 autonoma ad impedire una tale discriminazione \u00e8 stata Navarra nel 2009. I Paesi Baschi ne hanno seguito l'esempio nel 2012. Nel 2014 l'Andalusia, le Isole Canarie, la Catalogna e la Galizia hanno anch'essi fatto passare in via definitiva provvedimenti che vietano la discriminazione sull'identit\u00e0 di genere. L'Estremadura e Madrid lo hanno fatto nel 2015. La discriminazione sull'uso di beni e servizi basati sull'orientamento sessuale e l'identit\u00e0 di genere non \u00e8 ancora vietata a livello nazionale. La Catalogna (dal 2014), l'Estremadura (dal 2015) e la Galizia (dal 2014) hanno un divieto per tale discriminazione.\nI crimini e i discorsi di odio sulla base sia dell'orientamento sessuale che dell'identit\u00e0 di genere sono stati vietati dal 1995. La discriminazione nei servizi sanitari e nel campo dell'istruzione basata sull'orientamento sessuale e l'identit\u00e0 di genere \u00e8 stata vietata in Spagna rispettivamente dal 2011 e dall 2013.\nDue comunit\u00e0 autonome vietano anche la discriminazione sulla base di caratteristiche sessuali, proteggendo in questo modo le persone intersessuali dalla discriminazione. Queste due comunit\u00e0 autonome sono la Galizia e la Catalogna (entrambe dal 2014).\nServizio militare.\nLe lesbiche, i gay, i bisessuali e i transgender possono servire apertamente nelle Fuerzas Armadas de Espa\u00f1a.\nEspressione dell'identit\u00e0 di genere.\nNel novembre 2006, il governo di Zapatero ha approvato una legge che permette ai transessuali di registrarsi sotto il loro sesso preferito nei documenti pubblici, come i certificati di nascita, le carte d'identit\u00e0 e i passaporti senza dover subire prima un cambiamento chirurgico. La legge \u00e8 entrata in vigore il 17 marzo 2007.\nDonazione del sangue.\nI gay e i bisessuali sono autorizzati a donare il sangue in Spagna. Per chiunque - indipendentemente dall'orientamento sessuale - il periodo di differimento \u00e8 di sei mesi dopo il cambio di un partner sessuale.\nOpinione pubblica.\nL'omosessualit\u00e0 e la bisessualit\u00e0 oggi sono notevolmente accettate in tutto il paese e maggiormente nelle citt\u00e0 pi\u00f9 grandi. Nei piccoli villaggi e fra alcune parti della societ\u00e0 esiste ancora un certo livello di discriminazione. Un sondaggio dell'Eurobarometro pubblicato nel dicembre 2006 ha mostrato che il 66% degli intervistati supportava il matrimonio omosessuale e il 43% riconosceva il diritto per le coppie dello stesso sesso di adottare (a livello di Unione europea le medie sono rispettivamente il 44% e il 33%).\nIl 4 marzo 2013, Jorge Fern\u00e1ndez D\u00edaz, il ministro degli Interni spagnolo, ha detto che a causa dei matrimoni omosessuali la sopravvivenza della specie non \u00e8 garantita; egli pensa anche che i matrimoni omosessuali non dovrebbero avere la stessa protezione in base alla legge, come ce l'hanno le coppie di sesso opposto. Dopo sette anni di legalizzazione il matrimonio omosessuale e la definizione di esso entr\u00f2 nel dizionario ufficiale del paese.\nTra i paesi studiati da Pew Research Center nel 2013 la Spagna \u00e8 valutata prima nell'accettazione dell'omosessualit\u00e0, con l'88% della societ\u00e0 che si trova a sostenere apertamente la comunit\u00e0 gay contro 11%.\nNel maggio 2015 PlanetRomeo, un social network LGBT, ha pubblicato il suo primo Gay Happiness Index (GHI). Ai gay provenienti da oltre 120 paesi \u00e8 stato chiesto loro come si sentono davanti all'opinione della societ\u00e0 nei confronti dell'omosessualit\u00e0, come vivono il modo in cui vengono trattati da altre persone e come sono soddisfatti dalla loro vita. La Spagna si \u00e8 classificata 13\u00aa con un punteggio di GHI di 68.\nBuzzFeed ha condotto un sondaggio nel dicembre 2016 in diversi paesi sull'accettazione degli individui transgender. La Spagna si \u00e8 classificata come il paese che pi\u00f9 li accetta nella maggior parte delle categorie, con l'87% delle persone intervistate che credono che le persone transgender dovrebbero essere protette dalla discriminazione da parte del governo, e solo l'8% che invece credono che vi sia qualcosa di mentalmente o fisicamente sbagliato in loro. Oltre a ci\u00f2, il 77% ritiene che alle persone trans dovrebbe essere permesso loro di usare il bagno che corrisponde alla propria identit\u00e0 di genere, piuttosto che essere costretti ad utilizzare quello del loro genere di nascita assegnato, con oltre il 50% che si trova fortemente d'accordo con questo."}
{"id": "6330777", "revid": "1566286", "url": "https://it.wikipedia.org/wiki?curid=6330777", "title": "Rosemarie Fendel", "text": "Attrice attiva prevalentemente in campo televisivo e teatrale, tra grande e - soprattutto - piccolo schermo, apparve in oltre 150 differenti produzioni, a partire dalla met\u00e0 degli anni cinquanta.\nBiografia.\nNata a Coblenza, nel quartiere di Metternich, il 25 aprile 1927, dopo aver studiato recitazione con Maria Koppenh\u00f6fer, fece il proprio debutto a teatro nel 1947 a Monaco di Baviera salendo sul palco dei M\u00fcnchner Kammerspiele. In seguito lavor\u00f2 a D\u00fcsseldorf, T\u00fcbinga, Francoforte ed allo Schillertheater di Berlino. Contemporaneamente collabor\u00f2 con produzioni cinematografiche e televisive, scrivendo anche sceneggiature per film e commedie tv.\nDal 1948 Rosemarie Fendel cominci\u00f2 anche un'importante attivit\u00e0 di doppiatrice. Fu per anni la voce tedesca di Elizabeth Taylor (tra gli altri in \"Cleopatra\", ne \"I commedianti\" ed in \"La lunga notte di Entebbe),\" Jeanne Moreau (tra gli altri in \"La sposa in nero\" ed in \"Viva Maria!\"), Annie Girardot e Dorothee Parker.. Prest\u00f2 la sua voce anche a Gina Lollobrigida in \"Pane, amore e fantasia\", a Simone Signoret in \"I diabolici\" ed a Angie Dickinson in \"Combattenti della notte\". Nell'episodio \"Il segreto di Nora Chandler\" della serie \"Colombo\" (1972) doppi\u00f2 Anne Baxter.\nMolto attiva anche come attrice radiofonica, tra i suoi ruoli pi\u00f9 noti si ricordano quello di Steve Temple negli otto episodi della produzione tedesca \"Paul Temple und der Conrad-Fall\", realizzata nel 1959 dalla Bayerische Rundfunk con la regia di Willy Purucker. Fu l'unico radiodramma su Paul Temple prodotto dalla BR.\nNel 1955 si spos\u00f2 con l'attore e regista Johannes von Borsody, dal quale si separ\u00f2 nel 1962 e da cui nel 1957 ebbe una figlia, Suzanne von Borsody, anch'ella attrice.\nTra il 1964-66 interpret\u00f2 uno dei personaggi di maggiore successo, quello di Irene Fuchs nella serie televisiva \"Der Nachtkurier meldet\". Nel 1967, girando il film \"Il tatuaggio\", conobbe il regista Johannes Schaaf, che diventer\u00e0 poi il suo compagno.\nDal 1969 al 1970 compar\u00ec in 8 episodi della serie televisiva poliziesca \"Der Kommissar\", interpretando il ruolo di Franziska Keller, la moglie di Herbert Keller (interpretato da Erik Ode). Nel 1980-81 lavor\u00f2 allo Schauspiel di Francoforte, dove il suo compagno Schaaf era direttore e dove l'epoca della co-determinazione era prossima alla fine.\nDal 2005 al 2009 fu nel cast principale della serie televisiva \"Familie Sonnenfeld\" con il ruolo della nonna Marianne Sonnenfeld (la madre di Carlo Sonnenfeld, interpretato da Helmut Zierl).\nAccanto alla carriera di attrice, la Fendel avvi\u00f2 anche alcuni progetti letterari e musicali: un duo con il chitarrista Olaf van Gonnissen; un progetto legato alle letture di Goethe con Willy Freivogel (flauto), Rainer Schumacher (clarinetto) e Sigi Schwab (chitarra) ed un progetto Mascha-Kal\u00e9ko con la figlia Suzanne von Borsody ed il duo Freivogel/Schwab.\nUna delle sue ultime apparizioni fu nella miniserie televisiva \"Una famiglia\", diretta da Uli Edel e dedicata alla storia dell'Hotel Adlon, dove interpreta il ruolo di Sonja Schadt da anziana.\nMor\u00ec in casa a Francoforte sul Meno il 13 marzo 2013, alla soglia degli 86 anni, dopo una breve malattia. Ultimamente risedeva ad H\u00f6chst ed \u00e8 stata sepolta al locale cimitero."}
{"id": "6330788", "revid": "110157", "url": "https://it.wikipedia.org/wiki?curid=6330788", "title": "Fortier (serie televisiva)", "text": "Fortier \u00e8 una serie televisiva canadese di genere poliziesco, ideata da Fabienne Larouche e prodotta dal 2001 al 2004 da Aetios Production Protagonista, nel ruolo di Anne Fortier, \u00e8 l'attrice Sophie Lorain; altri interpreti principali sono Gilbert Sicotte, Pierre Lebeau, Jean-Fran\u00e7ois Pichette e Fran\u00e7ois Ch\u00e9nier.\nLa serie si compone di 5 stagioni, per un totale di 42 episodi, della durata di 45 minuti ciascuno. In Canada, la serie \u00e8 stata trasmessa in prima visione dall'emittente televisiva TVA dal 3 febbraio 2000 al 1\u00ba aprile 2004; in Italia, la serie \u00e8 stata trasmessa in prima visione a pagamento dall'emittente televisiva Jimmy dal 10 maggio 2007 e in chiaro dal Rai 1 dal 20 giugno 2007.\nTrama.\nProtagonista delle vicende \u00e8 Anne Fortier, una giovane psicologa che fa parte della squadra criminale S.A.S. (acronimo di \"Service Anti-Sociopathesdi\") di Montr\u00e9al. Nelle indagini, la Fortier \u00e8 coadiuvata dal tenente Gabriel Johson e dagli ispettori Jean-Marie Dufour, Claude Mayrand ed \u00c9tienne Parent, che per\u00f2 non sempre sono in sintonia con lei."}
{"id": "6330791", "revid": "1982", "url": "https://it.wikipedia.org/wiki?curid=6330791", "title": "Kri\u017eica", "text": ""}
{"id": "6330795", "revid": "6923", "url": "https://it.wikipedia.org/wiki?curid=6330795", "title": "Austin Blythe", "text": "Carriera.\nIndianapolis Colts.\nAl college, Blythe gioc\u00f2 a football per gli Iowa Hawkeyes dal 2012 al 2015. Fu scelto nel corso del settimo giro (248\u00ba assoluto) nel Draft NFL 2016 dai Indianapolis Colts. Debutt\u00f2 come professionista nel terzo turno contro i San Diego Chargers. Nella sua prima stagione fu la riserva dell'altro rookie Ryan Kelly, chiudendo con 8 presenze, di cui una come titolare.\nLos Angeles Rams.\nIl 16 maggio 2017, Blythe, dopo essere stato svincolato, firm\u00f2 con i Los Angeles Rams. Nei playoff 2018, i Rams batterono i Cowboys e i Saints, qualificandosi per il loro primo Super Bowl dal , perso contro i New England Patriots..\nKansas City Chiefs.\nBlythe firm\u00f2 con i Kansas City Chiefs il 5 aprile 2021."}
{"id": "6330824", "revid": "125921885", "url": "https://it.wikipedia.org/wiki?curid=6330824", "title": "Ga\u00ebtan Laborde", "text": "Carriera.\nClub.\nBordeaux e vari prestiti.\nEntrato a far parte del settore giovanile del Bordeaux a 14 anni, nel 2013 realizza la rete decisiva nella finale della Coppa Gambardella. Il 16 agosto dello stesso anno \u00e8 ceduto in prestito al Red Star per farsi le ossa nello Championnat National. Rientrato a Bordeaux, firma il suo primo contratto professionale prima di essere ceduto nuovamente in prestito, stavolta in Ligue 2 al Brest.\nGioca la prima met\u00e0 della stagione 2015-2016 al Bordeaux. Realizza il suo primo gol con i girondini il 10 dicembre 2015 nell'ultima partita della fase a gironi di Europa League contro il Rubin Kazan. L'8 gennaio 2016 \u00e8 ceduto in prestito semestrale al Clermont Foot. Contribuisce alla salvezza della squadra di Corinne Diacre mettendo a segno otto gol. Dalla stagione 2016-2017 entra a pieno titolo nella prima squadra del Bordeaux.\nStatistiche.\n\"Statistiche aggiornate all'8 agosto 2021.\""}
{"id": "6330828", "revid": "787565", "url": "https://it.wikipedia.org/wiki?curid=6330828", "title": "Les Ma\u00eetres de l'affiche", "text": "Les Ma\u00eetres de l'affiche \u00e8 una pubblicazione mensile francese stampata in Francia tra dicembre 1895 e novembre 1900.\nL'idea di realizzare la rivista \u00e8 di Jules Ch\u00e9ret, all'epoca direttore artistico di \"Chaix\", una stamperia situata a Parigi al n\u00ba 20 di rue Berg\u00e8re.\nStoria.\nOgni numero comprende quattro affiches riprodotte in formato \"cloche\" usando la tecnica di cromolitografia. Ogni copia aveva apposto un timbro a secco di autentificazione. Il prezzo di vendita \u00e8 di 2,50 franchi a numero mentre l'abbonamento costa 27 franchi; esiste anche un'edizione di lusso sul Giappone stampata in 100 esemplari venduta a 80 franchi per 12 numeri.\nNel gennaio 1897 viene messo in vendita un primo volume che riprende tutte le affiches pubblicate l'anno precedente; la pubblicazione ha una prefazione firmata da Roger Marx e ha un formato realizzato da Jean Engel su progetto di Paul Berthon\nFino a gennaio 1901, data di chiusura della rivista, sono stati realizzati un totale di cinque volumi, per un totale di 256 manifesti includenti 97 artisti."}
{"id": "6330829", "revid": "1345932", "url": "https://it.wikipedia.org/wiki?curid=6330829", "title": "Costa di Bryan", "text": "La costa di Bryan (centrata alle coordinate ) \u00e8 una porzione della costa della Terra di Ellsworth, in Antartide. In particolare, la costa di Bryan si estende tra la penisola Rydberg (), a nordest, e punta Pfrogner (), sulla penisola Fletcher, a sudovest, e confina a nordest con la costa di English (e quindi con la Terra di Palmer) e a sudovest con la costa di Eights.&lt;br&gt;Davanti alla sua parte pi\u00f9 occidentale, tra la penisola di Flectcher e la penisola di Allison \u00e8 presente la piattaforma di ghiaccio Venable. \nDa notare che la penisola di Rydberg, confine settentrionale della costa di Bryan, coincide con il confine sudoccidentale della Penisola Antartica, secondo quando stabilito nel 2009 dal Comitato Scientifico per la Ricerca in Antartide.\nStoria.\nLa parte orientale della costa di Bryan \u00e8 stata scoperta durante vogli di ricognizione del Programma Antartico degli Stati Uniti d'America, 1939\u201341, e della spedizione antartica di ricerca Ronne, 1947-48. L'intera costa fu infine mappata dallo United States Geological Survey grazie a fotografie aeree scattate dalla marina militare statunitense tra il 1961 e il 1967.\nOriginariamente chiamata \"costa di George Bryan\" in onore del contrammiraglio George S. Bryan, idrografo della marina militare americana, sotto la cui direzione, dal 1936 al 1948, si ebbero notevoli contributi alla geografia polare, il nome della costa fu poi, per ragioni di comodit\u00e0, abbreviato in quello attuale."}
{"id": "6330842", "revid": "363629", "url": "https://it.wikipedia.org/wiki?curid=6330842", "title": "Zh\u00fa", "text": "Con l'etnonimo Zh\u00fa (cinese, \u7afa; giapponese: \"Chiku\"; coreano: \ucd95, \"Ch'uk\"; vietnamita: \"Tr\u00fac\") si indicano, nella letteratura buddhista cinese, quei monaci originari dell'India (cinese: \u5929\u7afa, Ti\u0101nzh\u00fa; giapponese: \"Tenjiku\"; rese del sanscrito \"Sindhu\"), che giunsero in Cina per scopi missionari finendo frequentemente per svolgere l'attivit\u00e0 di traduttori dal sanscrito al cinese di opere buddhiste."}
{"id": "6330843", "revid": "1494169", "url": "https://it.wikipedia.org/wiki?curid=6330843", "title": "Ciocci", "text": ""}
{"id": "6330851", "revid": "767487", "url": "https://it.wikipedia.org/wiki?curid=6330851", "title": "Costa di Orville", "text": "La costa di Orville (centrata alle coordinate ) \u00e8 una porzione della costa della Terra di Palmer, in Antartide. In particolare, la costa di Wilkins si estende nella parte sudorientale della penisola Antartica, tra Capo Adams (), a nordest, e Capo Zumberge (), a sudovest, e confina a nordest con la costa di Lassiter e a sudovest con la costa di Zumberge. La costa \u00e8 separata dalla costa di English, sul lato sudoccidentale della penisola Antartica, per mezzo delle Antartande e davanti ad essa si estende la parte occidentale della piattaforma glaciale Filchner-Ronne.\nStoria.\nLa costa di Orville \u00e8 stata scoperta durante la spedizione antartica di ricerca Ronne, 1947-48, comandata da Finn R\u00f8nne, che le diede il suo attuale nome in onore del capitano della marina militare statunitense Howard T. Orville, capo del Servizio Aerologico Aeronautico statunitense, che fu in prima persona responsabile del programma meteorologico della spedizione Ronne."}
{"id": "6330854", "revid": "889336", "url": "https://it.wikipedia.org/wiki?curid=6330854", "title": "Evan Mariano", "text": "Carriera.\nClub.\nGioca dal 2007 al 2011 con il Belize Defence Force, con cui vince due volte il campionato. Nel 2012 viene acquistato dal Police United.\nNazionale.\nDebutta in Nazionale il 17 luglio 2011, in Belize-Montserrat (3-1)."}
{"id": "6330856", "revid": "1610933", "url": "https://it.wikipedia.org/wiki?curid=6330856", "title": "One Piece at a Time (singolo)", "text": "One Piece at a Time \u00e8 un brano musicale country composto da Wayne Kemp e registrato da Johnny Cash &amp; The Tennessee Three nel 1976. Fu l'ultimo singolo di Cash a raggiungere la vetta della classifica statunitense Billboard Hot Country Singles e l'ultima canzone di Cash ad entrare nella Billboard Hot 100 (29\u00aa posizione).\nIl brano.\nIl brano, una canzone-racconto, narra le gesta di un uomo che nel 1949 lascia la sua casa in Kentucky per andare a lavorare come operaio alla General Motors di Detroit, Michigan. Il suo lavoro \u00e8 montare le ruote alle Cadillac, che giorno dopo giorno vede sfilare davanti a s\u00e9 sul nastro trasportatore, consapevole del fatto che non potr\u00e0 mai permettersene una.\nQuasi subito, insieme a un collega decide di \"rubare\" una Cadillac, sottraendo tutti i vari componenti dalla catena di montaggio per poi assemblarli fuori dalla fabbrica. Le parti pi\u00f9 piccole vengono da lui nascoste nella scatola del pranzo; mentre quelle pi\u00f9 ingombranti vengono trasportate e portate via sul camper del collega.\nIl processo di accumulazione di tutte le parti necessarie dura almeno 25 anni, ma alla fine, \"un pezzo alla volta\" come da titolo della canzone, riescono ad ottenere tutti i pezzi necessari. Per\u00f2 in 25 anni, la casa automobilistica ha ovviamente apportato varie modifiche ai propri modelli d'auto, e quindi i due si ritrovano con una sorta di \"macchina Frankenstein\" costituita da parti diverse provenienti da modelli differenti, che non sembrano nemmeno stare troppo bene insieme.\nNonostante l'inconveniente, i due riescono a far funzionare l'auto. La gente del posto si sbellica dalle risate vedendo la strana nuova auto in citt\u00e0. La canzone termina con una conversazione radiofonica tra il narratore e un camionista che chiede lumi circa la strana \"Cadillac\" del protagonista, dove il cantante risponde: \"\u00abYou could say I went to the factory and picked it up; it's cheaper that way\u00bb\" (\"Potresti dire che sono andato alla fabbrica a prenderla; cos\u00ec ho risparmiato\")."}
{"id": "6330860", "revid": "1805885", "url": "https://it.wikipedia.org/wiki?curid=6330860", "title": "Elettropermanente", "text": "L'elettropermanente \u00e8 un elemento elettrotecnico costituito da un nucleo in materiale ferromagnetico (di solito ferro dolce), da dei magneti permanenti invertibili (MI), su cui sono avvolti dei solenoidi, ovvero delle bobine di molte spire di filo elettrico e da dei magneti permanenti (MP), presenti nelle applicazioni che sviluppano la forza maggiore. Lo scopo dell'elettropermanente \u00e8 di generare un campo magnetico senza la necessit\u00e0 di utilizzare continuamente una corrente elettrica. Il sistema elettropermanente pu\u00f2 quindi essere definito l'evoluzione tecnica del sistema elettromagnetico. A differenza di quest\u2019ultimo, infatti, questo sistema richiede l\u2019alimentazione elettrica solo per modificare lo stato di attivazione del sistema, cio\u00e8 il passaggio del sistema dallo stato neutro (DEMAG) allo stato attivato (MAG) e viceversa.\nIl campo magnetico \u00e8 prodotto da un particolare magnete permanente (MP), chiamato anche magnete invertibile (MI), avente la caratteristica di poter variare elettricamente e facilmente il verso della magnetizzazione.\nIl magnete invertibile \u00e8 controllato dal solenoide che lo circonda e, a seconda del verso della corrente che lo attraversa, il solenoide \u00e8 in grado di modificare lo stato di polarizzazione del magnete. La tenuta del pezzo \u00e8, quindi, garantita non dalla presenza continua della corrente, come avviene per l\u2019elettromagnete, ma dal campo magnetico generato dal magnete invertibile (MI); grazie a ci\u00f2 \u00e8 chiaro che la tenuta di un oggetto in un sistema elettropermanente non \u00e8 vincolata dalla presenza di corrente e, quindi, non vi \u00e8 possibilit\u00e0 di perdita della forza di attrazione nel caso di eventuali guasti nell'alimentazione.\nLa presenza di corrente solo durante i brevi transitori di modifica dello stato di attivazione consente di riducendo notevolmente gli ingombri dei solenoidi e quindi il loro peso.\nLa rapidit\u00e0 dei transitori consente anche una dispersione di energia sotto forma di calore molto bassa il che permette di compiere lavorazioni molto precise giacch\u00e9 la temperatura del sistema di ancoraggio non va a intaccare termicamente il pezzo da lavorare, non comportando cos\u00ec errori di lavorazione dovute a eventuali dilatazioni termiche.\nNon avere presenza continua di corrente permette di ridurre i costi gestionali, vedi Tabella 1.1.\nTab. 1.1 \u2013 Confronto consumi elettrici tra un sistema elettromagnetico e un elettropermanente\nIn commercio esistono diverse tipologie costruttive di strutture a elettropermanente:\nI piani elettropermanenti possono essere realizzati a singolo magnete (sono molto sicuri anche se garantiscono forze di attrazione non troppo elevate, grazie alla loro particolare capacit\u00e0 di modulazione della forza di attrazione sono utilizzati nelle lavorazioni di precisione) oppure a doppio magnete (hanno le stesse prestazioni in termini di sicurezza rispetto a quelli a singolo magnete; il vantaggio principale sta nella presenza del magnete permanente (MP) che contribuisce in fase di magnetizzazione ad aumentare la forza del campo magnetico e quindi ad aumentare la forza attrazione)\nTenendo conto che tutti i sistemi magnetici possono essere realizzati in due differenti tipologie (a poli diretti e indotti o a poli solo diretti), \u00e8 utile precisare che la migliore tra le due configurazioni quella a poli solo diretti \u00e8 da preferire in quanto oltre alla maggiore compattezza, l\u2019unicit\u00e0 del percorso magnetico, consente una notevole riduzione del flusso magnetico disperso e quindi un maggiore rendimento magnetico e una maggiore concentrazione dei flussi nelle zone di ancoraggio."}
{"id": "6330862", "revid": "1971581", "url": "https://it.wikipedia.org/wiki?curid=6330862", "title": "Petrie Museum", "text": "Il Petrie Museum of Egyptian Archaeology \u00e8 un museo britannico di arte egizia, fondato a Londra alla fine del XIX secolo.\nAssieme al \"Grant Museum of Zoology\", all\"'UCL Art Collections\", al \"The Institute of Archaeology Collections\", al \"The Geology Collections\", al \"The Ethnography Collections \" e al \"The Science Collections\", \u00e8 uno dei musei dell'University College di Londra.\nDipendente dall'Istituto di archeologia, contiene pi\u00f9 di 80.000 oggetti storici e e una delle pi\u00f9 grandi collezioni di arte egizia antica al mondo. Viene superato soltanto, per numero di oggetti esposti, dal museo egizio del Cairo, dal \"British Museum\" di Londra e dal \u00c4gyptisches Museum und Papyrussammlung di Berlino.\nUbicazione.\nIl Petrie Museum si trova in Place Malet, nei pressi della \"Biblioteca delle scienze\" dell'University College e di Gower Street. Ha un piccolo negozio di souvenir. Alcune collezioni non sono illuminate per preservare i reperti e i visitatori vengono forniti di torce elettriche per illuminare il materiale esposto.\nIl museo \u00e8 aperto dal marted\u00ec al sabato e l'ingresso \u00e8 gratuito.\nIl museo \u00e8 suddiviso in tre diverse gallerie. La terza e ultima \u00e8 accessibile a mezzo di una scala. La seconda galleria (che si trova nell'antica parte dell'edificio adibita un tempo a stalla) contiene piccoli oggetti e collezioni di abbigliamento, tavolette con scritture e mummie. La prima galleria, che si trova all'ingresso del museo, contiene principalmente ceramiche.\nStoria.\nIl nucleo principale della collezione deriva da elementi donati dalla scrittrice ed egittologa Amelia Edwards che, nel 1892, don\u00f2 la sua collezione all'University College in occasione della creazione di una cattedra di egittologia. Il museo \u00e8 stato fondato per servire come risorsa al dipartimento di egittologia e filologia appena creato.\nIl primo professore di egittologia, William Matthew Flinders Petrie, diresse diverse importanti campagne di scavo in Egitto e, nel 1913, vendette il frutto delle sue scoperte all'UCL, trasformando il museo in una delle pi\u00f9 importanti collezioni di manufatti egizi fuori dall'Egitto. Petrie scav\u00f2 in molti siti importanti durante la sua carriera, compresi le necropoli di epoca romana di Hawara, famosa per i suoi ritratti di mummie in stile classico romano; Akhetaton, l'antica citt\u00e0 del faraone Akhenaton e la prima vera piramide, a Meidum, dove scopr\u00ec la pi\u00f9 antica testimonianza di mummificazione.\nLa raccolta e la biblioteca egiziana vennero raccolte in tre gallerie e venne pubblicata una guida nel 1915. La maggior parte dei visitatori erano studenti e docenti, in quanto le gallerie non erano aperte al pubblico. Petrie lasci\u00f2 l'UCL nel 1933, ma i suoi successori continuarono ad arricchire le collezioni provenienti dagli scavi realizzati in altre parti d'Egitto e del Sudan. Durante la seconda guerra mondiale (1939-1945) le collezioni egizie vennero rimosse dal museo e inviate fuori Londra per motivi di sicurezza. Nei primi anni 1950 vennero sistemate in un vecchio fienile adiacente alla \"Biblioteca di scienze\" dell'UCL, dove sono esposte ancora oggi.\nCollezioni.\nLe collezioni contengono diversi \"pezzi rari\": uno dei pi\u00f9 antichi tessuti di lino egiziano conosciuto (circa 5000 a.C.), due leoni del tempio di Min a Coptos, appartenenti al primo gruppo di sculture monumentali (circa 3000 a.C.), un frammento del primo calendario egizio (circa 2900 a.C.), i pi\u00f9 antichi oggetti egizi in metallo, i primi pezzi in ferro forgiato, i pi\u00f9 antichi manufatti in vetro, i pi\u00f9 antichi sigilli d'Egitto (circa 3500 a.C.), il pi\u00f9 antico testamento su papiro, il pi\u00f9 antico papiro sulla ginecologia, l'unico papiro esistente sulla medicina veterinaria dell'antico Egitto e il pi\u00f9 antico disegno di architettura, quello relativo ad un tempio (circa 1300 a.C.).\nGli abiti sono una parte importante della collezione. Oltre al pi\u00f9 antico noto indumento egizio, il museo ospita un abito da ballerina in perline dell'et\u00e0 delle piramidi (circa 2400 a.C.), due abiti con maniche lunghe dello stesso periodo, un'armatura del palazzo di Menfi e calzini e sandali di epoca romana. La raccolta contiene anche opere d'arte del tempo di Akhenaton: piastrelle e murales colorati, opere provenienti da grandi citt\u00e0 e da tombe di Egitto e Nubia. Contiene anche la pi\u00f9 grande collezione al mondo (dopo quella del Museo egizio del Cairo) di ritratti mortuari di epoca romana, chiamati \"ritratti del Fayum\" (I e II secolo)."}
