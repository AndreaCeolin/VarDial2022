{"id": "6512164", "revid": "15756", "url": "https://it.wikipedia.org/wiki?curid=6512164", "title": "Scozia nel Basso Medioevo", "text": "Nel periodo tra la morte di Alessandro III nel 1286 e quella di Giacomo IV nel 1513, la Scozia lott\u00f2 per la propria indipendenza dall'Inghilterra sotto la guida di capi come William Wallace alla fine del XIII secolo e Robert Bruce nel XIV secolo. Nel secolo successivo, sotto la dinastia stuarda, la corona ottenne un solido controllo politico a spese dei baroni e recuper\u00f2 i territori perduti fino a raggiungere all'incirca i confini attuali. Tuttavia, l'alleanza con la Francia (Auld Alliance) port\u00f2 alla pesante sconfitta scozzese nella battaglia di Flodden Field nel 1513 nella quale perse la vita il re James IV, seguita da un lungo periodo di sudditanza politica e di instabilit\u00e0.\nL'economia scozzese si sviluppa lentamente in questo periodo, e la popolazione -probabilmente intorno al milione a met\u00e0 1300- inizia a declinare dopo l'arrivo della peste nera, riducendosi a circa mezzo milione all'inizio del XVI secolo. Nelle regioni meridionali (le Lowlands) e in quelle settentrionali (le Highlands) si sviluppano sistemi sociali e culture differenti: il gaelico resta la lingua pi\u00f9 diffusa a nord del fiume Tay mentre nel sud domina lo scozzese medio, che diventa la lingua della classe dirigente, del governo e della nascente letteratura nazionale. In campo religioso si diffondono gli ordini mendicanti, e nascono nuovi tipi di devozione particolarmente nelle citt\u00e0 (\"burgh\") in pieno sviluppo.\nAlla fine del periodo, la Scozia aveva adottato molti degli elementi principali del Rinascimento europeo in campo artistico, architettonico e letterario e aveva sviluppato un sistema educativo organizzato. In questo periodo emerge in Scozia una chiara identit\u00e0 nazionale, insieme a rilevanti differenze tra le regioni del paese che si riveleranno molto significative nel periodo della Riforma.\nGuerre di Indipendenza 1286-1371.\nGiovanni.\nDopo la morte del re Alessandro III nel 1286, e la successiva morte della nipote ed erede Margaret (chiamata la \"Vergine di Norvegia\") nel 1290, ben 14 rivali aspiravano alla successione. I baroni, per evitare la guerra civile, chiesero un arbitrato a Edoardo I d'Inghilterra. Questi fece sancire dai propri legali che il Regno di Scozia era una dipendenza feudale del trono inglese, e scelse John Balliol, il primo dei pretendenti in ordine di legittimit\u00e0, che divenne re col nome di Giovanni I (30 novembre 1292). Robert Bruce di Annandale, il pi\u00f9 forte tra gli altri pretendenti, accett\u00f2 il risultato con molta riluttanza. Negli anni successivi, Edoardo I sfrutt\u00f2 il suo privilegio feudale per minare sistematicamente l'autorit\u00e0 di re Giovanni e mettere in discussione nei fatti l'indipendenza della Scozia.\nNel 1295 Giovanni, pressato dai suoi consiglieri, concluse un'alleanza con la Francia, che sarebbe poi stata chiamata Auld Alliance.\nNel 1296 il re inglese invase la Scozia e depose re Giovanni. L'anno seguente William Wallace e Andrew de Moray raccolsero un esercito per resistere all'occupazione e sotto la loro guida un'armata inglese fu sconfitta nella battaglia di Stirling Bridge. Moray mor\u00ec per le ferite riportate nello scontro e per un breve periodo Wallace govern\u00f2 il paese in nome di re Giovanni, come Guardian del regno. Edoardo intervenne di persona e nella battaglia di Falkirk schiacci\u00f2 Wallace che riusc\u00ec a fuggire ma lasci\u00f2 la carica di Guardian of Scotland. Nel 1305 cadde nelle mani degli Inglesi, che lo giustiziarono per tradimento bench\u00e9 egli non avesse mai giurato fedelt\u00e0 all'Inghilterra.\nRoberto I.\nJohn Comyn e Robert the Bruce, rivali tra loro, furono nominati congiuntamente guardians al posto di Wallace. Il 10 febbraio 1306 Bruce partecip\u00f2 all'assassinio di Comyn, alla chiesa dei Greyfriars a Dumfries Il 25 marzo Bruce fu incoronato re col nome di Roberto I a Scone. Le forze di Edoardo, per\u00f2, devastarono il paese dopo aver sconfitto il piccolo esercito di Bruce nella battaglia di Methven Nonostante la scomunica sua e dei suoi seguaci da parte del papa Clemente V, la forza di Bruce aument\u00f2 e nel 1314, grazie anche all'aiuto di nobili importanti come Sir James Douglas e il conte di Moray, la zona controllata dagli inglesi si riduceva ai castelli di Bothwell e Stirling. Edoardo I era morto nel 1307, e il suo erede Edoardo II marci\u00f2 verso nord con un esercito per rompere l'assedio del Castello di Stirling e riaffermare il controllo sulla regione. Fu per\u00f2 sconfitto dalle forze di Roberto I alla battaglia di Bannockburn in 1314, che port\u00f2 de facto all'indipendenza.\nLa Dichiarazione di Arbroath del 1320, una petizione al Papa da parte dei nobili scozzesi, contribu\u00ec a convincere il papa Giovanni XXII a ritirare la scomunica contro il re e a considerare nulli gli atti di sottomissione al re d'Inghilterra da parte dei re scozzesi; la sovranit\u00e0 scozzese pot\u00e9 dunque essere riconosciuta dalle principali Corti europee. La Dichiarazione \u00e8 anche considerata uno dei documenti pi\u00f9 importanti nello sviluppo dell'identit\u00e0 nazionale scozzese. Edward Bruce, il fratello di Robert, condusse una serie di campagne contro gli Inglesi in Irlanda e fu nominato High King d'Irlanda. Le campagne irlandesi, bench\u00e9 risoltesi alla fine con un insuccesso, aprirono la prospettiva della cosiddetta \"Scozia Pan-Gaelica\" sotto il regno dei Bruce. Robert da parte sua condusse una serie di scorrerie nel nord dell'Inghilterra, sconfiggendo un esercito inglese nel 1327 nella battaglia di Stanhope Park. Le vittorie di Robert contribuirono alla caduta di Edoardo II e Bruce pot\u00e9 approfittare della minore et\u00e0 dell'erede Edoardo III per strappare il trattato di Edimburgo-Northampton, firmato nel maggio 1328, che riconosceva la Scozia come regno indipendente, e Bruce come suo sovrano.\nDavide II.\nRoberto I mor\u00ec nel 1329, quando l'erede Davide II aveva solo cinque anni. Durante la sua infanzia il paese fu governato da una serie di reggenti, due dei quali morirono durante una nuova invasione inglese nel 1332. Questo fu preso a pretesto da parte inglese per cercare di restaurare sul trono Edoardo Balliol, figlio di John Balliol, il che port\u00f2 alla seconda guerra di indipendenza scozzese. Nonostante le vittorie di Dupplin Moor (1332) e Halidon Hill (1333), i tentativi di assicurare il trono a Balliol fallirono davanti alla tenace resistenza scozzese sotto la guida di Sir Andrew Murray, figlio del compagno d'armi di Wallace. Edoardo III, allo scoppio della guerra dei cent'anni contro la Francia, si disinteress\u00f2 della sorte del suo protetto. Nel 1341 Davide pot\u00e9 rientrare dal suo temporaneo esilio in Francia e nel 1346, appoggiandosi alla Auld Alliance, invase l'Inghilterra prendendo le parti della Francia ma fu battuto e catturato nella battaglia di Neville's Cross il 17 ottobre 1346, e rimase prigioniero degli Inglesi per 11 anni. Suo cugino Robert Stewart regn\u00f2 come guardian in sua assenza. Alla fine Balliol rinunci\u00f2 alle sue pretese al trono nel 1356, e si ritir\u00f2 nello Yorkshire dove mor\u00ec nel 1364.\nDavide fu rilasciato con una promessa riscatto di 100.000 marchi (che non fu per\u00f2 in grado di pagare) nel 1357, senza aver giurato fedelt\u00e0 a Edoardo III. Ci\u00f2 diede il via a negoziati segreti con gli Inglesi e al tentativo di questi ultimi di fargli succedere un re inglese, considerata anche l'incapacit\u00e0 di David di avere un erede e i suoi problemi matrimoniali. La prima moglie Joan, sorella di Edoardo III, lo aveva lasciato ed era tornata in Inghilterra, morendo senza figli nel 1362. Il suo secondo matrimonio con Margaret, vedova del cavaliere Sir John Logie, provoc\u00f2 uno scontro tra fazioni che gli alien\u00f2 molti nobili tra i quali Roberto Steward. Alla fine il re si accord\u00f2 con i nemici della regina e cerc\u00f2 di divorziare da lei, che per\u00f2 fugg\u00ec nel continente e chiese l'aiuto del papa. Prima di potersi risposare, comunque, Davide mor\u00ec improvvisamente segnando la fine della breve dinastia Bruce.\nGli Stewart 1371-1513.\nRoberto II, Roberto III e Giacomo I.\nAlla scomparsa inaspettata di Davide II, morto senza eredi, nel 1371 sal\u00ec al trono con il nome di Roberto II il primo dei re Stewart (poi Stuart). Bench\u00e9 a 55 anni non fosse giovanissimo, suo figlio John, Conte di Carrick, impaziente di succedergli, assunse la carica di Lord Luogotenente governando di fatto il paese.\nUna scorreria oltre il confine inglese port\u00f2 alla vittoria di Otterburn nel 1388, che cost\u00f2 per\u00f2 la vita al suo alleato James Douglas, 2\u00ba conte di Douglas. Carrick, indebolito anche dai postumi di un calcio di cavallo, perse gradualmente potere a vantaggio del fratello Roberto Stewart, conte di Fife, che fu nominato Luogotenente al suo posto. Alla morte di Roberto II nel 1390 John assunse il nome di Roberto III, ma il potere effettivo rest\u00f2 nelle mani del fratello Robert, ora duca di Albany. Dopo la morte sospetta nel 1402 del figlio maggiore Davide, Roberto, preoccupato per la sicurezza del figlio minore Giacomo (il futuro Giacomo I), lo mand\u00f2 in Francia nel 1406. Questi cadde per\u00f2 in mano agli Inglesi e pass\u00f2 i successivi 18 anni tenuto prigioniero per riscatto. Quindi, dopo la morte di Roberto III nello stesso anno, la Scozia fu governata da reggenti: prima Albany e poi, alla sua morte del 1420, da suo figlio Murdoch, sotto il cui governo il paese fu in preda a gravi disordini.\nQuando gli Scozzesi iniziarono finalmente a pagare il riscatto, nel 1424, Giacomo, che aveva ormai 32 anni, ritorn\u00f2 con la sua sposa inglese, Joan Beaufort, deciso a riaffermare la sua autorit\u00e0. Revoc\u00f2 le esenzioni dai dazi e i privilegi sulle terre concessi durante la sua assenza, minando in questo modo la posizione di coloro che ne avevano approfittato, in particolare gli Stewart di Albany. Giacomo fece processare e giustiziare Murdoch e due suoi figli, e impose la sua autorit\u00e0 con altri arresti e confische. Nel 1436 tent\u00f2 di riconquistare Roxburgh, una delle pi\u00f9 importanti fortezze di frontiera ancora in mano inglese, ma l'assedio si concluse con una umiliante disfatta. Il re fu assassinato da un membro del Consiglio, Robert Graham, e dai suoi complici presso la chiesa di Blackfriars, a Perth, nel 1437.\nGiacomo II.\nL'omicidio port\u00f2 al trono il figlio del re, Giacomo II, di soli sette anni. Dopo l'esecuzione di un certo numero di sospetti cospiratori, la reggenza fu assunta da Archibald Douglas, 5\u00ba conte di Douglas, e dopo la sua morte dalla sua famiglia, contrastata da Sir Alexander Livingston di Callendar e da Lord Crichton. Una congiura per abbattere il potere dei Douglas port\u00f2 al \"Black Dinner\" nel castello di Edimburgo nel 1440, quando William Douglas, 6\u00ba conte di Douglas e suo fratello furono giustiziati da Livingstone e Crichton dopo un processo farsesco. Dalla contesa emerse come vincitore il prozio delle vittime, James Douglas, conte di Avondale.\nNel 1449 Giacomo II raggiunse ufficialmente la maggiore et\u00e0, ma i Douglas non accettarono di lasciare il potere ed il re inizi\u00f2 una lunga lotta per far valere i suoi diritti, culminata con l'assassinio dell'ottavo conte di Douglas nel castello di Stirling il 22 febbraio 1452. Questo scaten\u00f2 una guerra civile dall'esito altalenante nella quale Giacomo tent\u00f2 di conquistare le terre dei Douglas. A poco a poco Giacomo riusc\u00ec a portare dalla propria parte gli alleati dei Douglas con l'offerta di terre e di cariche, e le forze dei Douglas furono alla fine sconfitte nella battaglia di Arkinholm il 12 maggio 1455. Una volta in carica, Giacomo II si rivel\u00f2 un monarca attivo e pieno di iniziativa. Viaggiava nelle province amministrando personalmente la giustizia, e probabilmente alcune delle pratiche molto impopolari del periodo successivo, come la vendita dei provvedimenti di grazia, iniziarono sotto il suo regno. I progetti ambiziosi di conquista delle isole Orcadi, delle Shetland e dell'Isola di Man non portarono a nulla. Riusc\u00ec invece il tentativo nel 1460 di riprendere Roxburgh agli Inglesi, ma il re vi perse la vita, ucciso dall'esplosione di un pezzo d'artiglieria.\nGiacomo III.\nIl figlio di Giacomo II ascese al trono re col nome di Giacomo III a nove o dieci anni, e sua madre Maria di Gheldria assunse la reggenza finch\u00e9 mor\u00ec tre anni dopo. Il predominio nel governo fu assunto dalla famiglia Boyd, che si rese assai impopolare con la propria ambizione e avidit\u00e0. Mentre i reggenti erano fuori dal paese, il re riusc\u00ec a ristabilire il controllo del governo, facendo anche giustiziare alcuni membri della famiglia Boyd. Persegu\u00ec l'obiettivo di un riavvicinamento all'Inghilterra, facendo fidanzare il proprio figlio maggiore \u2013 il futuro Giacomo IV \u2013 con Cecilia di York, figlia di re Edoardo IV d'Inghilterra; questo cambio di politica estera fu profondamente impopolare in Scozia.\nDopo il 1470 nacque un conflitto tra il re e i suoi fratelli, Alessandro Duca di Albany e Giovanni, conte di Mar. Quest'ultimo mor\u00ec in circostanze sospette nel 1480 e le sue propriet\u00e0 furono confiscate ed assegnate ad un favorito del re, Robert Cochrane. Albany fugg\u00ec in Francia nel 1479, accusato di tradimento. L'alleanza con l'Inghilterra non era pi\u00f9 salda ed anzi, a partire dal 1480, vi furono numerosi scontri isolati seguiti da una vera e propria invasione della Scozia due anni dopo, guidata dal duca di Gloucester, il futuro Riccardo III, sostenuto da Albany. Giacomo fu imprigionato dai suoi stessi sudditi nel Castello di Edimburgo, ed Albany nominato luogotenente-generale. Quando gli Inglesi si ritirarono, per\u00f2, il suo governo incontr\u00f2 crescenti difficolt\u00e0 sino a costringerlo alla fuga. Nonostante altre congiure e tentativi di invasione, Giacomo riusc\u00ec a riottenere il potere; si mise per\u00f2 in urto con i baroni rifiutandosi di viaggiare per amministrare la giustizia, svalutando la moneta, causando una crisi finanziaria e continuando a perseguire un'alleanza con l'Inghilterra. La situazione precipit\u00f2 nel 1488 quando il re fu affrontato da un esercito raccolto dai nobili scontenti e da numerosi suoi ex-consiglieri, che sostenevano il principe ereditario, il futuro Giacomo IV. Sconfitto nella battaglia di Sauchieburn, il re vi perse la vita.\nGiacomo IV.\nGiacomo IV aveva 15 anni quando sal\u00ec al trono, ma dimostr\u00f2 in breve di essere un governante capace e di spirito indipendente, tanto che per molti storici il suo regno segna una grande fioritura della Scozia nella scia del Rinascimento Europeo. Si occup\u00f2 direttamente dell'amministrazione della giustizia, spostando la sua corte per tenere le sessioni legali nelle province. Dovette debellare una pericolosa rivolta delle regioni settentrionali, promossa soprattutto da nostalgici di Giacomo III. Riusc\u00ec inoltre a riportare finalmente sotto controllo il cosiddetto Signore delle Isole ottenendo la confisca delle terre dell'ultimo signore, John MacDonald, nel 1493.\nPer un certo periodo sostenne Perkin Warbeck, un pretendente (fasullo) al trono inglese, ed intraprese in suo aiuto una breve invasione dell'Inghilterra nel 1496. Riusc\u00ec per\u00f2 in seguito a stabilire buone relazioni con gli Inglesi e nel 1502 form\u00f2 il Trattato della Pace Perpetua e spos\u00f2 Margaret Tudor, la figlia di Enrico VII, ponendo in questo modo le basi per la futura Riunione delle Corone nel secolo XVII. Le cattive relazioni con Enrico VIII portarono per\u00f2 ad un rinnovo della Auld Alliance nel 1512. Quando il papa organizz\u00f2 contro i Francesi la Lega Santa, che comprendeva l'Inghilterra, Giacomo si trov\u00f2 davanti a una evidente difficolt\u00e0 diplomatica. Per uscire dall'impasse prov\u00f2 a proporre una Crociata Europea contro Costantinopoli, ma quando gli Inglesi alla fine attaccarono la Francia, egli si schier\u00f2 con quest'ultima e per ci\u00f2 venne scomunicato dal Papa. La sua marina e le sue artiglierie furono inviate in soccorso dei Francesi e nel 1513 egli guid\u00f2 un esercito di circa 34,000 uomini oltre il confine inglese. Dopo aver preso il castello di Norham grazie alla sua potente artiglieria, si diresse verso sud, ma il 9 settembre 1513 sub\u00ec una sconfitta decisiva nella battaglia di Flodden. Il re, molti nobili e un gran numero di soldati furono uccisi. Ancora una volta il governo della Scozia fu affidato a reggenti, in nome del piccolo Giacomo V..\nDemografia.\nLa documentazione disponibile sulla popolazione scozzese prima del 1600 \u00e8 assai scarsa e poco affidabile. Considerando che la superficie coltivabile \u00e8 circa un sesto di quella dell'Inghilterra, si \u00e8 stimato che la popolazione potesse essere all'incirca nella stessa proporzione, ossia poco meno di un milione di abitanti prima che la Morte Nera colpisse il paese nel 1349. Anche la documentazione sull'impatto della peste \u00e8 scarsa, ma ci sono numerosi riferimenti all'abbandono delle terre nei decenni seguenti. Ipotizzando un andamento simile a quello registrato in Inghilterra, la popolazione potrebbe essersi ridotta a circa mezzo milione alla fine del XIV secolo, con una met\u00e0 degli abitanti che viveva a nord del Tay. Un dieci per cento circa risiedeva in uno dei cinquanta \"burgh\" allora esistenti, soprattutto nell'est e nel sud. Si pensa che questi avessero una popolazione di circa 2.000 anime, e molti di essi ne avevano meno di mille. La citt\u00e0 pi\u00f9 grande, Edimburgo, aveva probabilmente circa abitanti alla fine del periodo.\nEconomia.\nLa Scozia misura circa met\u00e0 della somma di Inghilterra e Galles, ma ha solo un quinto o un sesto di superficie coltivabile o adatta al pascolo: i settori chiave dell'economia medievale erano quindi la pastorizia marginale e la pesca Il terreno difficile, le strade cattive e i metodi di trasporto primitivi limitavano molto il commercio tra le diverse zone, e quindi ogni comunit\u00e0 dipendeva molto dalla produzione locale, spesso con scarse riserve per gli anni cattivi. L'agricoltura era per lo pi\u00f9 basata sulle fattorie (farmtoun nelle Lowlands, baile nelle highlands), comunit\u00e0 formate da poche famiglie che coltivavano un'area adatta indicativamente a due o tre squadre di aratori, e divisa in \"run rig\" affidate a fittavoli. Questi poderi erano posti sul fianco della collina dall'alto al basso, e comprendevano quindi terreni pi\u00f9 umidi e pi\u00f9 secchi, il che aiutava a fronteggiare i problemi di un clima ostile. La terra era divisa in una zona interna, arata e coltivata in modo costante, ed una zona esterna dove si praticava la rotazione tra coltivazione e pascolo. L'aratura era eseguita con un aratro di legno con lama di ferro, tirato da buoi, pi\u00f9 efficienti e pi\u00f9 economici dei cavalli. Gli obblighi verso il signore locale comprendevano la fornitura dei buoi per arare il terreno del signore e l'obbligo (odiatissimo) di macinare il grano al mulino del padrone. L'economia rurale sembra essersi sviluppata velocemente nel XIII secolo e subito dopo la Morte Nera, ma a partire dal 1360 si registr\u00f2 un forte calo dei ricavi, come si pu\u00f2 dedurre dai benefici del clero, scesi a circa un terzo rispetto all'inizio del periodo. solo nel XV secolo si assiste ad un lento recupero.\nI \"burgh\".\nLa maggioranza dei \"burgh\" erano sulla costa est, e tra di essi i pi\u00f9 grandi e ricchi come Aberdeen, Perth ed Edimburgo, il cui sviluppo era facilitato dai commerci con il continente. Bench\u00e9 nel sudovest si stesse sviluppando Glasgow e ci fossero occasionali contatti di Ayr e Kirkcudbright con la Spagna e la Francia, il commercio marittimo con l'Irlanda era molto meno profittevole. oltre ai \"royal burgh\", pi\u00f9 grandi, ci fu una proliferazione di \"burgh\" baronali ed ecclesiastici: ne furono creati ben 51 tra il 1450 e il 1516. La maggior parte di questi erano tagliati fuori dal commercio internazionale, e funzionavano da mercati locali e centri artigianali. In generale essi erano in rapporti commerciali con il circondario, dal quale ricevevano cibo e materie prime. Il commercio della lana era importante all'inizio del periodo, ma la comparsa della scabbia ovina diede un forte colpo al settore: le esportazioni declinarono a partire dal primo '400 e dopo una ripresa croll\u00f2 nuovamente per la crisi dei mercati nei Paesi Bassi nel 1500. Diversamente da quanto accadde in Inghilterra, questo non stimol\u00f2 il passaggio alla produzione di tessuti su larga scala, e l'unica produzione tessile significativa era di qualit\u00e0 molto bassa.\nManifattura, industria e commercio.\nIn questo periodo la manifattura in Scozia ha uno scarso sviluppo, anche se alla fine del XV secolo si vedono gli inizi della lavorazione del ferro locale che porta alla fabbricazione di cannoni, e quelli della lavorazione di argento e oro per la quale il Paese sarebbe diventato noto.\nLe esportazioni pi\u00f9 importanti erano quelle di materie prime come lana, pellami, sale, pesce e carbone: in Scozia c'era invece spesso penuria di legname, ferro e \u2013negli anni di cattivo raccolto\u2013 grano. Le esportazioni di pelli e di salmone, dove i prodotti scozzesi avevano un notevole vantaggio qualitativo sui concorrenti, resistettero assai meglio della lana alla crisi economica europea dopo la Peste Nera. La domanda crescente di prodotti di lusso nelle corti, nei circoli nobiliari e nell'alto clero port\u00f2 a una cronica scarsit\u00e0 di oro, che doveva essere importato. Questo fatto unito a continui problemi delle finanze reali port\u00f2 a ripetute svalutazioni della moneta: il contenuto in argento di un penny si ridusse a un quinto tra la fine del 1300 e la fine del 1400. La cosiddetta \"black money\", introdotta nel 1480 e fortemente impoverita in metallo prezioso, dovette essere ritirata due anni dopo, e contribu\u00ec probabilmente ad una crisi politica e finanziaria.\nSociet\u00e0.\nParentela e clan.\nIl vincolo sociale fondamentale nella Scozia medievale era la parentela (\"kinship\"). La successione era patrilineare, con trasmissione delle propriet\u00e0 al maschio primogenito. I membri di un gruppo vantavano un antenato comune (a volte immaginario), il che si rifletteva nel sud in un cognome condiviso.\nA differenze dell'Inghilterra, dove la parentela si trasmetteva sia per via maschile che femminile, le donne mantenevano il proprio cognome quando si sposavano, e i matrimoni erano intesi come segno di amicizia tra gruppi familiari pi\u00f9 che come creazione di una nuova famiglia. L'uso di un cognome comune \u00e8 quindi un segno di appartenenza alla kinship da parte di gruppi piuttosto ampi, che potevano contare sul reciproco supporto anche nell'ambito delle faide, una forma di vendetta che veniva perpetrata a livello di gruppo familiare. Naturalmente non mancavano conflitti anche all'interno di gruppi teoricamente omogenei.\nLa combinazione dell'ereditariet\u00e0 per via maschile e del sistema degli obblighi feudali \u00e8 considerata all'origine del sistema dei clan nelle Highlands, che emerge dai documenti a partire dal XIII secolo. I cognomi erano poco usati nelle Highlands fino al XVII secolo: nel medioevo i membri di un clan non avevano un cognome comune. Il capo del clan all'inizio del medioevo era il maschio pi\u00f9 forte nel gruppo principale del clan, ma pi\u00f9 tardi, con il prevalere del concetto di primogenitura, era in genere il figlio del capo precedente.Le famiglie pi\u00f9 forti del clan formavano il cosiddetto \"fine, \"gruppo che aveva funzioni di governo in pace e di comando in guerra; un livello inferiore di governo era dato dal \"daoine usisle\" (in Gaelico) o \"tacksmen\" (in Scozzese), che amministrava le terre del clan e riscuoteva gli affitti. Nelle isole e sulla costa occidentale c'erano i cosiddetti \"buannachann\", una \u00e9lite militare che difendeva le terre dei clan dalle scorrerie esterne e guidava la lotta ai clan rivali. La maggior parte degli appartenenti al clan erano fittavoli, che fornivano lavoro ai capiclan ed all'occorrenza erano chiamati alle armi. All'inizio dell'et\u00e0 moderna questi avrebbero assunto come cognome il nome del clan, trasformando quest'ultimo in una ampia, bench\u00e9 in realt\u00e0 disomogenea, famiglia.\nStruttura sociale.\nNella terminologia tardomedievale per descrivere il rango sociale prevale la lingua scozzese, e i termini si allineano a quelli usati in Inghilterra.\nL'attenzione allo status si riflette nella legislazione militare e (dal 1430) in quella suntuaria, che definiscono i tipi di armature e armi che devono essere possedute dalle diverse classi sociali e l'abbigliamento ammesso per ciascuna classe. Al di sotto del re c'era un ristretto gruppo di duchi (solitamente discendenti dalla famiglia reale) e conti, che formavano l'alta aristocrazia. Al di sotto c'erano i baroni e, dopo il 1440, i lords of Parliament (tra 40 e 60), il livello nobiliare pi\u00f9 basso ma con il diritto di assistere alla sedute del Parlamento. I membri di queste classi, soprattutto quelli che avevano svolto servizi amministrativi o militari per la Corona, potevano accedere al cavalierato. Al di sotto c'erano i lairds, equivalenti all'incirca ai \"gentlemen\" inglesi. Molti erano in qualche modo al servizio dell'alta nobilt\u00e0, in termini di obblighi militari o di servit\u00f9 fondiarie. La servit\u00f9 della gleba scomparve in Scozia nel XIV secolo, bench\u00e9 i proprietari esercitassero, con il sistema dei baroni di corte, un forte controllo sui loro fittavoli. Al di sotto dei lords e dei laird c'erano parecchi gruppi non chiaramente definiti. C'erano i medi proprietari o yeomen, a volte chiamati \"laird dal berretto\", e al di sotto di loro gli \"husbandmen\", piccoli proprietari o fittavoli che rappresentavano la maggioranza della popolazione. Ai vertici della societ\u00e0 cittadina erano i mercanti pi\u00f9 ricchi, che ricoprivano cariche locali come \"burgess\", \"alderman\", \"bailies\" o membri dei consigli municipali. Alcuni tra questi potevano essere ordinati cavalieri dal re per i loro servigi, anche se questa carica \"civica\" non li metteva in realt\u00e0 sullo stesso piano dei cavalieri possidenti. La maggioranza della popolazione urbana era costituita da artigiani ed operai.\nConflitti sociali.\nGli storici hanno scritto di notevoli conflitti politici tra i grandi commercianti e artigiani durante tutto il periodo. I mercanti tentavano di impedire che i mestieri inferiori e le gilde intaccassero i loro commerci, i loro monopoli e il loro potere politico. Gli artigiani cercavano di enfatizzare la loro importanza e di entrare nuove aree di attivit\u00e0 economica, stabilendo prezzi e standard di lavorazione. Nel XV secolo, una serie di statuti cement\u00f2 la posizione politica dei mercanti, con limitazioni sulla capacit\u00e0 dei residenti di influenzare la composizione dei consigli di borghi e molte delle funzioni di regolamentazione assunte dalle \"bailies\". Le informazioni su sollevamenti popolari nella societ\u00e0 rurale sono per\u00f2 scarse a testimoniare di disordini diffusi simili a quelli evidenziati Jacquerie del 1358 in Francia e Rivolta dei contadini del 1381 in Inghilterra; probabilmente perch\u00e9 i cambiamenti nell'agricoltura erano pochi, come il recinto della terra comune, che potrebbe aver creato un risentimento diffuso prima dell'era moderna. Invece un fattore importante era la disponibilit\u00e0 degli coloni degli affittuari delle terre a sostenere i proprietari nei conflitti, i quali ricambiavano con carit\u00e0 e sostegno. La societ\u00e0 delle Highlands e dei confini si \u00e8 guadagnata una reputazione per le attivit\u00e0 illegali, in particolare le faide. Tuttavia, interpretazioni pi\u00f9 recenti hanno indicato la faida come mezzo per prevenire e risolvere rapidamente le controversie forzando l'arbitrato, la compensazione e la risoluzione.\nGoverno.\nLa Corona.\nAl centro del governo scozzese nel tardo medioevo era la Corona.\nL'unificazione del regno, il diffondersi degli usi anglosassoni, lo sviluppo dei commerci con l'Europa e l'indipendenza dagli inglesi ottenuta da Roberto I contribuirono ad aumentare il prestigio dell'istituzione monarchica. La sua autorit\u00e0 era tuttavia contrastata, soprattutto dalle signorie semi-indipendenti, ed attravers\u00f2 numerose crisi in particolare in occasione delle frequenti reggenze in presenza di un erede al trono minorenne. Tutto ci\u00f2, unito alla relativa povert\u00e0 del regno e alla mancanza di un sistema fiscale organico, limit\u00f2 molto l'influenza e la forza del governo centrale.\nMolto pi\u00f9 di quella inglese, la corte scozzese rimase un'istituzione itinerante, con il re che si spostava da un castello all'altro (soprattutto Perth e Stirling) e teneva sessioni giudiziarie in giro per il regno; solo ai tempi di Giacomo III Edimburgo cominci\u00f2 ad imporsi come capitale, non senza contrasti e impopolarit\u00e0. Come molte corti europee del '400, la corona scozzese adott\u00f2 il modello della Corte di Borgogna, al centro della cultura e della vita politica con una grande attenzione ai rituali, alle cerimonie e allo sfarzo che si manifestava anche in raffinati nuovi palazzi e nella promozione delle arti.\nConsiglio Privato.\nL'istituzione pi\u00f9 importante dopo la Corona era il Consiglio Privato o Privy Council, composto dai pi\u00f9 stretti consiglieri del re e che (a differenza dal suo omologo inglese) esercitava poteri legislativi e giudiziari. Era relativamente piccolo: normalmente comprendeva meno di 10 membri, alcuni dei quali nominati dal Parlamento soprattutto nei periodi di reggenza, come strumento per limitare i poteri del reggente. Il consiglio era un'istituzione permanente gi\u00e0 alla fine del '400, ed i suoi verbali rivelano un suo ruolo centrale nell'amministrazione della giustizia reale. Nominalmente i membri del consiglio erano i grandi magnati del regno, che per\u00f2 raramente partecipavano: i membri attivi erano per lo pi\u00f9 funzionari di carriera e uomini di legge, quasi esclusivamente chierici laureati; i migliori tra loro occupavano successivamente i pi\u00f9 alti gradi della gerarchia ecclesiastica come vescovi e pi\u00f9 tardi anche arcivescovi. A partire dal 1500 crebbe per\u00f2 il numero dei laici, spesso avvocati ai quali venivano poi assegnati possedimenti terrieri e titoli nobiliari. Dal regno di Giacomo III il ruolo di Lord Cancelliere, sino ad allora privilegio del clero, fu sempre pi\u00f9 spesso assegnato a laici.\nParlamento.\nIl terzo elemento per importanza nella struttura del governo era il parlamento, che si era evoluto a fine '300 da consiglio reale dei vescovi e Conti a 'colloquium' con ruoli politici e giudiziari. Gi\u00e0 nel primo '400 la presenza di cavalieri e proprietari era rilevante, e -probabilmente dal 1326- i rappresentanti dei \"burgh\" si unirono ad essi formando i Tre Stati, che si riunivano in diverse citt\u00e0 del regno. Il parlamento assunse un potere rilevante su aspetti particolari come il consenso alla tassazione, ma aveva una forte influenza sulla giustizia, sulla politica estera, le guerre e altri temi. Dalla met\u00e0 del XV secolo molta dell'attivit\u00e0 legislativa era condotta normalmente da una commissione parlamentare nota come i 'Lords of the Articles', delegata dai tre stati a preparare le bozze di proposte di legge da fare approvare all'assemblea plenaria. Altri organi parlamentari, il Consiglio Generale fino al 1500 e poi la Convenzione degli stati Generali, svolgevano una parte rilevante del lavoro ma non avevano autorit\u00e0 per l'approvazione finale. Durante il XV secolo il Parlamento era convocato con cadenza quasi annuale (pi\u00f9 spesso del suo omologo inglese) e dimostr\u00f2 in alcune occasioni volont\u00e0 di critica e resistenza alle politiche della corona. soprattutto nel regno dell'impopolare Giacomo III. Dopo il 1494 e i suoi successi contro gli Stewart e i Douglas e contro i ribelli nel 1482 e 1488, Giacomo IV riusc\u00ec a svincolarsi sempre pi\u00f9 da questa istituzione che sarebbe probabilmente declinata come molti organi simili in Europa, se nel 1513 non fosse intervenuta la morte del re e un'altra lunga reggenza.\nGoverno locale.\nIl governo scozzese form\u00f2 delle signorie basate sulla parentela tradizionale, con un sistema relativamente piccolo costituito da uffici reali. Prima del XV secolo, l'antico schema della signorie sopravvisse grazie all'appoggio reale dopo le Guerre di indipendenza, principalmente scoppiate ai confini e a sud-ovest, con l'aggiunta di due nuove contee: Clan Douglas e Clan Crawford. Il clan predominante erano gli Stewart, che arrivarono a sottomettere molte altre contee. La loro acquisizione della Corona, portano con s\u00e9 una serie di conflitti interni e espropriazioni, intorno al 1460 la monarchia aveva modificato la sua posizione all'interno del regno, acquisendo il controllo delle maggior parte delle signorie e contee provinciali. Piuttosto di gestire le signorie semi indipendenti, i magnati principali avevano dei possedimenti e regioni di grande influenza sparse per il regno. Nel bassopiano, la Corona era in grado di amministrare il governo attraverso un sistema organizzato in distretti piuttosto che in signorie semi indipendenti. Nel altopiano, Giacomo II di Scozia cre\u00f2 due nuove contee provinciali, comandate da due suoi sottoposti fidati: Clan Campbell (guidati da \"Argyll\") e Clan Gordon (guidati da \"Huntly\"), che fungevano da baluardo contro la signoria dei Donald. Giacomo IV di Scozia risolse il conflitto con i Donald, impossessandosi delle propriet\u00e0 e dei titoli di John Islay, Conte di Ross, con il titolo illustre di Signore delle Isole, nel 1493 dopo aver scoperto i suoi piani che comportava un'alleanza con gli inglesi.\nAspetti militari.\nEsercito.\nGli eserciti scozzesi nel basso medioevo erano una combinazione di strutture familiari, comunali e feudali. Il cosiddetto \"servizio scozzese\" (\"servitum Scoticanum\" o \"communis exercitus\") era una leva di tutti gli uomini liberi tra i 16 e i 60 anni, abili alla guerra, che forniva il grosso delle forze armate, ed era chiamata con otto giorni di preavviso. Le obbligazioni feudali, a fronte delle quali i cavalieri gestivano terre e castelli, fornivano truppe per periodi di 40 giorni. Dalla seconda met\u00e0 del '300 si diffusero contratti a pagamento per avere a disposizione truppe professionali, in particolare cavalieri pesanti e arcieri.\nQuesti sistemi fornivano un numero abbastanza consistente di fanti male armati, spesso con lance da 3 metri. Questi formavano il nocciolo dell'ordine difensivo chiuso degli \"schiltron\", che potevano contrastare la cavalleria come a Bannockburn, ma erano molto vulnerabili alle frecce e poco mobili, come fu provato a Halidon Hill. Vi furono tentativi di sostituire le lance con picche pi\u00f9 lunghe sull'esempio dei successi ottenuti contro truppe a cavallo dagli Olandesi e dagli Svizzeri, ma con scarso risultato.\nIl numero di arcieri e cavalieri era scarso, e soverchiato negli scontri con gli Inglesi in campo aperto. Gli arcieri erano tra l'altro molto ricercati come mercenari dagli eserciti francesi per contrastare la superiorit\u00e0 inglese in questo campo; essi formarono la cosiddetta Garde \u00c9cossaise che faceva parte delle Guardie Reali francesi.\nArtiglieria.\nGli Stewart cercarono di seguire Francia e Inghilterra nella costruzione di batterie di artiglieria.\nIl fallito assedio di Roxborugh nel 1436 sotto Giacomo I fu probabilmente il primo caso di uso dell'artiglieria da parte scozzese. Giacomo II aveva un Artigliere di corte e ricevette in dono pezzi di artiglieria dal continente, comprese due gigantesche bombarde fuse per Filippo III di Borgogna, una delle quali \u00e8 rimasta fino ad oggi. Bench\u00e9 probabilmente gi\u00e0 obsolete in Francia, la loro tecnologia impression\u00f2 molto gli Scozzesi. L'entusiasmo di Giacomo II per le artiglierie gli cost\u00f2 la vita, e anche Giacomo III fu piuttosto sfortunato: l'artiglieria inviatagli da Sigismondo d'Austria affond\u00f2 durante una tempesta nel 1481. Giacomo IV fece venire esperti da Francia, Germania e Olanda per costruire una fonderia nel 1511 a Edimburgo, dove i visitatori potevano assistere alla fusione dei cannoni che formarono un notevole parco di artiglieria che fu usata in Francie e Irlanda e gli permise la vittoria a Norham Castle nella campagna di Flodden. In realt\u00e0 per\u00f2 i 18 pesantissimi cannoni, trainati da 400 buoi, rallentarono l'avanzata dell'esercito e si rivelarono poco efficaci davanti ai cannoni inglesi, pi\u00f9 piccoli ma di maggior gittata, nella Battaglia di Flodden.\nMarina da guerra.\nOttenuta l'indipendenza della Scozia, Roberto I decise di dotare la Scozia di una forza navale importante. L'attenzione era soprattutto sulla costa occidentale: gli Exchequer Rolls del 1326 registrano l'obbligo dei vassalli in quella regione di fornire vascelli ed equipaggi. Verso la fine del suo regno promosse la costruzione di almeno una grande nave da guerra presso il palazzo di Cardross sul Clyde. Alla fine del '300, la guerra navale contro gli Inglesi fu condotta soprattutto da vascelli commerciali scozzesi, fiamminghi e francesi noleggiati. giacomo I dedic\u00f2 maggiore attenzione alla flotta: dopo il suo ritorno in Scozia nel 1424 costru\u00ec cantieri navali a Leith, un deposito per materiali navali e un'officina. Le navi reali, una delle quali lo accompagn\u00f2 nella spedizione alle Isole nel 1429, erano costruite ed equipaggiate per uso commerciale oltre che bellico, e la carica di Lord Alto ammiraglio fu probabilmente istituita allora.\nGiacomo IV diede nuovo impulso allo sviluppo della marina, fondando un nuovo porto a Newhaven nel maggio 1504, e due anni dopo ordin\u00f2 la costruzione di un cantiere navale alle Pools of Airth. La parte superiore del Firth of Forth fu protetta da nuove fortificazioni a Inchgarvie. Il re commission\u00f2 38 navi per la Marina Reale, tra le quali la \"Margaret\" e la caracca \"Michael\" o \"Great Michael\". Quest'ultima, costruita a Newhaven a prezzo di grandi investimenti e varata nel 1511, era lunga 73 metri, stazzava 1000 tonnellate con 24 cannoni ed era, all'epoca, la pi\u00f9 grande nave d'Europa. Le navi scozzesi riportarono qualche successo sui pirati, accompagnarono il re nella spedizioni nelle isole ed intervennero nei conflitti con la Scandinavia e nel Baltico. Nella campagna di Flodden la flotta consisteva di 16 navi grandi e 10 pi\u00f9 piccole. Dopo un raid su Carrickfergus in Irlanda, la flotta si riun\u00ec con quella francese ma ebbe un ruolo marginale nella guerra. Dopo il disastro di Flodden la \"Great Michael\", e forse altre navi, furono cedute ai Francesi e la marina reale non \u00e8 pi\u00f9 citata nei documenti dopo il 1516.\nReligione.\nLa Chiesa.\nDa quando aveva ottenuto nel 1192 l'indipendenza dalle strutture ecclesiastiche inglesi, la Chiesa Cattolica Scozzese era stata una \"figlia prediletta della sede di Roma\", con un rapporto diretto con il Papa. Non avendo arcivescovi, era governata da concili speciali di vescovi, tra i quali emerse il ruolo speciale del vescovo di St Andrews, che nel 1472 divenne il primo arcivescovado, seguito da Glasgow nel 1492.\nNel Basso Medioevo la religione aveva un importante ruolo politico: Roberto I port\u00f2 in battaglia a Bannockburn il \"brecbennoch\" (o Reliquiario di Monymusk ), che si diceva contenesse i resti di Santa Columba, e Giacomo IV us\u00f2 i propri pellegrinaggi a Tain e Whithorn per riportare sotto l'autorit\u00e0 reale Ross and Galloway. Ci furono anche diversi tentativi di differenziare le pratiche liturgiche scozzesi da quelle inglesi: nel 1507 fu fondata una stamperia reale per sostituire il Rito di Sarum inglese nel servizio religioso. Come in altre parti d'Europa, la crisi di autorit\u00e0 dei Papi legata allo Scisma d'Occidente consent\u00ec alla corona scozzese di rafforzare il suo controllo sulle nomine ecclesiastiche, controllo riconosciuto dal Papato nel 1487. Questo port\u00f2 alla nomina di parenti e intimi del re nelle posizioni chiave: anche il figlio illegittimo di Giacomo IV, Alessandro, fu nominato arcivescovo di St. Andrews a 11 anni, accrescendo l'influenza reale ed esponendo la chiesa ad accuse di venalit\u00e0 e nepotismo. Le relazioni tra Corona scozzese e il Papato furono comunque in generale molto buone, e Giacomo IV ricevette chiari segni del favore papale.\nDevozione popolare.\nLa storiografia protestante tradizionale ha dato molta enfasi alla corruzione e all'impopolarit\u00e0 della Chiesa scozzese tardomedievale; ricerche recenti hanno mostrato per\u00f2 una maggiore consonanza con le esigenze spirituali di diversi gruppi sociali. Gli storici registrano un declino della vita monastica: conventi sempre pi\u00f9 piccoli ospitano gruppi risotti di monaci, e molti di questi abbandonano le comunit\u00e0 per adottare uno stile di vita pi\u00f9 secolare e individuale. Anche le donazioni ai conventi da parte dei nobili diminuiscono nel XV secolo. Per converso, nei burgh si assiste al fiorire degli ordini di frati mendicanti, che mettono l'accento sulla preghiera e sull'assistenza alla popolazione. L'ordine dei Francescani Minori (\"Observant Friars\") organizz\u00f2 una sezione provinciale scozzese dal 1467, e le altre famiglie francescane -come anche i domenicani- furono riconosciute come province negli anni ottanta del 1400. In molti burgh, a differenza delle citt\u00e0 inglesi dove le chiese proliferavano, c'era di solito una sola chiesa parrocchiale, ma con il diffondersi della dottrina del Purgatorio il numero delle cappelle, dei sacerdoti e delle messe in suffragio dei defunti crebbero rapidamente. Anche il numero di altari dedicati ai santi crebbe a dismisura: la chiesa di St. Mary's a Dundee ne aveva 48 e St Giles' a Edimburgo pi\u00f9 di 50; anche il numero dei santi venerati in Scozia aument\u00f2. Nuovi culti dedicati alla Vergine Maria si diffusero in Scozia nel XV secolo, tra i quali quelli delle Cinque Piaghe, del Preziosissimo Sangue e del Santissimo Nome di Ges\u00f9, oltre a nuove festivit\u00e0 come la Presentazione, la Visitazione e la Madonna della Neve. Fin dall'inizio del XIV secolo il Papato cerc\u00f2 di intervenire sul problema degli incarichi multipli nel clero, ma la relativa povert\u00e0 dei benefici ecclesiastici e la scarsit\u00e0 di sacerdoti soprattutto dopo la Peste Nera portarono comunque alla crescita dei preti che officiavano in due o pi\u00f9 parrocchie. Inoltre il clero delle parrocchie era reclutato soprattutto nelle classi pi\u00f9 povere, il che portava a lamentele continue sulla loro scarsa cultura e le loro capacit\u00e0 educative. L'eresia, nella forma del Lollardismo, raggiunse la Scozia dall'Inghilterra e dalla Boemia all'inizio del 1400, ma nonostante un certo numero di eretici bruciati sul rogo e un certo favore popolare per i suoi elementi anti-liturgici, essa rimase un fenomeno piuttosto limitato.\nCultura.\nIstruzione.\nNella Scozia medievale l'istruzione era dominata dalla Chiesa e fondamentalmente orientata alla formazione dei chierici.\nProgressivamente si assistette ad una crescita del numero di istituzioni scolastiche ed alla loro apertura ai laici. Si diffusero l'istruzione privata per le famiglie dei ricchi borghesi e dei lord, scuole di musica annesse alle maggiori chiese e un numero crescente di \"grammar schools\" soprattutto nei \"burgh\" in grande sviluppo. Le scuole erano riservate quasi esclusivamente ai maschi, ma alla fine del XV secolo a Edimburgo c'erano anche scuole femminili. L'attenzione crescente per l'istruzione si concretizz\u00f2 nell'Education Act del 1496, che imponeva che tutti i figli dei baroni e dei proprietari terrieri di una qualche importanza dovessero andare a scuola. Questo port\u00f2 a una crescita dell'alfabetizzazione, ma rimase limitata ed una \u00e9lite maschile e facoltosa: alla fine del periodo si stima che il 40% della nobilt\u00e0 fosse ancora analfabeta.\nFino al XV secolo chi voleva andare all'Universit\u00e0 doveva spostarsi in Inghilterra; la situazione cambi\u00f2 con la fondazione dell'Universit\u00e0 di St. Andrews nel 1413, dell'Universit\u00e0 di Glasgow nel 1451 e di Aberdeen nel 1495. All'inizio queste istituzioni erano previste per l'istruzione dei chierici, ma furono sempre pi\u00f9 frequentate da laici che iniziavano a scalfire il monopolio clericale dei ruoli amministrativi e giudiziari. Gli studenti scozzesi continuarono naturalmente a viaggiare nel continente per completare la loro formazione, e questi contatti contribuirono a diffondere in Scozia i nuovi valori dell'Umanesimo.\nArte e architettura.\nLa Scozia \u00e8 famosa per i suoi spettacolari castelli, molti dei quali risalgono al Basso Medioevo.\nMentre in Inghilterra i ricchi cominciavano a costruire grandi e comode residenze di campagna, i castelli scozzesi continuarono a sorgere anche in et\u00e0 moderna, sviluppando lo stile baronale scozzese che ancora nel XIX secolo era popolare tra piccola nobilt\u00e0 e classi mercantili. Questa tipologia di costruzione, ispirata a criteri di difesa militare e centrata sulla casatorre, si caratterizza per le torrette a mensola e per i bordi di falda a gradoni. Le travi e i soffitti di questi edifici erano decorati a vivaci colori con motivi decorativi tratti da repertori europei, o a volte con motivi grotteschi di invenzione dell'autore. Gli edifici pi\u00f9 imponenti di questo tipo erano i palazzi reali di Linlithgow, Holyrood, Falkland e il rinnovato Stirling Castle, tutti con elementi di derivazione europea, soprattutto francese e olandese, adattati a usi e materiali scozzesi (in particolare la finitura ad harl). Esempi pi\u00f9 modesti di queste influenze continentali sono la torre occidentale, quattrocentesca, della chiesa di St Mary's a Dundee, e torri daziarie come quella di Dunbar.\nL'architettura religiosa in Scozia era di solito assai meno elaborata che in Inghilterra: molte chiese erano semplici aule allungate, senza transetto o navate, e spesso prive di campanile. Nelle Highlands erano ancora pi\u00f9 semplici, spesso costruite in mattoni e indistinguibili dagli edifici civili o rurali. Alcune chiese furono erette in uno stile pi\u00f9 ambizioso: il capomastro francese John Morrow lavor\u00f2 alla costruzione della Glasgow Cathedral e alla ricostruzione di Melrose Abbey, entrambi begli esempi di architettura gotica. L'interno delle chiese, fino alla Riforma, era abbastanza elaborato, con tabernacoli riccamente decorati come quelli rimasti a Deskford e Kinkell. Gli intagli della Rosslyn Chapel, eseguiti a met\u00e0 Quattrocento e rappresentanti la processione dei Sette Vizi Capitali, sono considerati tra i pi\u00f9 belli dello stile gotico. Le chiese tardomedievali scozzesi contengono spesso elaborati monumenti funerari, come la tomba dei Douglas nella citt\u00e0 omonima.\nNon ci sono molte informazioni sugli artisti scozzesi del periodo. Erano in uso -come in Inghilterra- ritratti del re usati come modello per copie e riproduzioni, ma le versioni che ci sono arrivate sono in genere molto rozze per i nostri standard. Decisamente di qualit\u00e0 superiore sono le opere degli artisti arrivato da continente e in particolare dell'Olanda, centro del Rinascimento nell'Europa Settentrionale.\nTra i prodotti di questo rapporto vanno segnalati: la delicata lampada sospesa nella St. John's Kirk di Perth; i tabernacoli e immagini di Santa Caterina e San Giovanni portati a Dunkeld, i paramenti sacri di Holyrood; l'altare di Hugo van Der Goes per la chiesa del Trinity college a Edimburgo, commissionato da Giacomo III; il \"Book of Hours\" illustrato dal fiammingo Simon Bening e donato da giacomo IV a Margaret Tudor.\nLingua e letteratura.\n\u00c8 in questo periodo che la lingua scozzese divenne dominante nello Stato e nelle classi alte, legandosi all'identit\u00e0 nazionale scozzese e facendosi strada nella Highlands a spese del Gaelico.\nLa lingua detta Scozzese medio, che in questo periodo viene a volte definita semplicemente \"inglese\", deriva in gran parte dall'Old English, con elementi gaelici e francesi. Bench\u00e9 simile alla lingua delle contee inglesi settentrionali, divenne un dialetto distinto a partire dal tardo Quattrocento. Era la lingua dominante nelle Lowlands e nella zona di confine, dove era arrivata con i coloni anglosassoni dopo il V secolo, ma si diffuse nelle classi superiori man mano che queste abbandonavano il francese nel tardo medioevo. Dal Quattrocento divenne la lingua del governo: gli atti del parlamento, i verbali dei consigli e i rapporti dei tesorieri la usano in modo quasi esclusivo a partire dal regno di Giacomo I. Parallelamente il gaelico, che un tempo era prevalente a nord del Tay, inizi\u00f2 un irreversibile declino.\nIl Gaelico era la lingua della tradizione dei Bardi, che prevedeva il trasferimento orale della cultura tra generazioni. Agli allievi delle scuole bardiche erano insegnate le complesse regole e forme della poesia gaelica. In una societ\u00e0 di analfabeti, erano i depositari non solo della conoscenza di storie e canzoni, ma anche delle genealogie e della medicina. Erano presenti dalle corti dei grandi lord fino alle case dei capi locali. La tradizione bardica non fu del tutto slegata dalle mode e dagli usi stranieri: la poesia d'amore risente dei nuovi sviluppi nella poesia continentale e nella medicina si trovano riflessi dei manoscritti di Padova, Salerno e Montpellier. La tradizione orale gaelica si manifest\u00f2 anche in forma scritta con la grande compilazione di poesie \"Book of the Dean of Lismore\", prodotta da James e Duncan McGregor all'inizio del 1500, probabilmente pensata per un uso nelle corti dei capi. Sin dal XV secolo, comunque, gli scrittori delle lowlands cominciarono a considerare il gaelico come una lingua di seconda classe, rustica e magari divertente; ci\u00f2 contribu\u00ec ad approfondire le differenze culturali tra Highlands e Lowlands.\nFu lo Scozzese ad emergere come lingua letteraria nazionale. Il pi\u00f9 antico testo importante rimastoci \u00e8 il Brus di John Barbour's (1375), composto con il patrocinio di Roberto II, che narra in forma epica e poetica le imprese di Roberto I da prima dell'invasione inglese alla fine della guerra di indipendenza. L'opera era popolarissima nell'aristocrazia di lingua scozzese, ed \u00e8 considerata l'origine della poesia scozzese con un ruolo simile a quello del contemporaneo Chaucer in Inghilterra. Nel primo Quattrocento seguirono i versi dell'\"Orygynale Cronykil of Scotland\" di Andrew of Wyntoun, e \"The Wallace\" di Blind Harry, che mescolano il romanzo storico con la cronaca in versi. Queste opere erano probabilmente influenzate dalle traduzioni dei popolari romanzi francesi dell'epoca, tra i quali \"The Buik of Alexander\", \"Launcelot o the Laik\" e \"The Porteous of Noblenes\" di Gibert Hay.\nMolta della letteratura medievale scozzese era prodotta dai \"makars\", poeti legati alla corte del re. Tra wuesti va ricordato lo stesso Giacomo I che scrisse \"The Kingis Quair\". Molti makars avevano un'istruzione universitaria ed erano legati alla Chiesa, anche se il \"Lament for the Makaris\" di Dunbar (c. 1505) testimonia una tradizione di scrittura non legata n\u00e9 alla Corte n\u00e9 alla Chiesa, poi perduta. Prima dell'avvento della stampa, scrittori come Robert Henryson, William Dunbar, Walter Kennedy e Gavin Douglas sono considerati gli esponenti dell'et\u00e0 d'oro della poesia scozzese.\nDalla fine del XV secolo si sviluppa anche la prosa scozzese. Al di l\u00e0 di qualche frammento anteriore come la \"Auchinleck Chronicle\", Ci sono anche, dopo il 1450, trascrizioni in prosa di romanzi cavallereschi francesi come \"The Book of the Law of Armys\" e \"Order of Knychthode\" ed il trattato \"Secreta Secetorum\", un testo arabo che si credeva contenesse i consigli di Aristotele ad Alessandro Magno. L'opera pi\u00f9 importante nel regno di Giacomo IV fu la traduzione dell'Eneide di Gavin Douglas, l\"'Eneados\", la prima traduzione in linguaggi angli di un grande testo classico, completeta nel 1513.\nMusica.\nI bardi, musicisti ma anche poeti, cantastorie, storici, genealogisti e avvocati, depositari di una tradizione orale di molte generazioni, si trovavano in Scozia ma anche in Galles e Irlanda. Spesso si accompagnavano con l'arpa, come descritto nelle cronache di corte in tutto il medioevo. A partire dal basso Medioevo, la musica da chiesa scozzese fu sempre pi\u00f9 influenzata da modelli continentali, con figure come il teorico musicale Simon Tailler che dopo aver studiato a Parigi torn\u00f2 in Scozia dove introdusse varie innovazioni nella musica religiosa.\nLe collezioni di musica scozzese come la duecentesca \"Wolfenb\u00fcttel 677\", associata a St Andrews, contengono per lo pi\u00f9 composizioni francesi, ma con qualche tratto locale ben riconoscibile. La prigionia in Inghilterra dal 1406 al 1423 di Giacomo I, che si guadagn\u00f2 una reputazione di poeta e compositore, lo port\u00f2 a introdurre alla corte scozzese elementi inglesi e continentali. Nel tardo Quattrocento diverso musicisti scozzesi studiarono nei Paesi Bassi prima di rientrare in patria: tra loro John Broune, Thomas Inglis e John Fety, quest'ultimo diventato direttore della scuola di canto ad Aberdeen e poi a Edimburgo, dove introdusse la nuova tecnica dell'organo suonato a cinque dita. Nel 1501 Giacomo IV rifond\u00f2 la Cappella Reale a Stirling Castle, con un nuovo e pi\u00f9 ampio coro, che divent\u00f2 il centro della musica liturgica scozzese. Le influenze borgognone e inglesi furono probabilmente rinforzate quando la figlia di Enrico VII spos\u00f2 Giacomo IV nel 1503.\nIdentit\u00e0 nazionale.\nIl tardo Medioevo \u00e8 considerato il momento iniziale della formazione dell'identit\u00e0 nazionale scozzese, in opposizione ai tentativi inglesi di annettersi il territorio e in conseguenza di mutamenti culturali e sociali.\nLe invasioni e interferenze inglesi in Scozia contribuirono a formare un senso di unit\u00e0 nazionale e di odio per l'Inghilterra che determin\u00f2 la politica estera scozzese durante il Quattrocento, rendendo molto difficile per i re scozzesi come Giacomo III e Giacomo IV condurre politiche di pace verso il vicino del sud. Il particolare nella \"Declaration of Arbroath\" veniva affermata, davanti all'aggressione inglese, l'antica distinzione della Scozia e veniva affermato che il ruolo del re era quello di difendere l'indipendenza della comunit\u00e0 scozzese. Il documento \u00e8 considerato il primo esempio di teoria di sovranit\u00e0 nazionalista.\nL'adozione dello Scozzese Medio da parte dell'aristocrazia \u00e8 considerato un elemento di costruzione di un senso nazionale e di cultura condivise tra governanti e popolo, nonostante il gap culturale tra Highlands e Lowlands venisse acuito dalla sopravvivenza del gaelico a nord del Tay. La letteratura nazionale scozzese del periodo mescolava storia e leggenda al servizio della Corona e del nazionalismo, contribuendo a cementare il senso di identit\u00e0 nazionale almeno all'interno delle \u00e9lite. La storia epica del \"Brus\" e del \"Wallace\" costruiva la narrazione di una lotta unitaria contro il nemico inglese. Anche la letteratura arturiana differiva dalle versioni convenzionali: re Art\u00f9 era il cattivo mentre il figlio del re dei Pitti, Mordred, era l'eroe. L'origine mitica degli scozzesi, espressa da John of Fordun (c. 1320-c. 1384), veniva fatta risalire al principe greco Gathelus e alla sua sposa egiziana Scota, stabilendo cos\u00ec una superiorit\u00e0 verso gli Inglesi che rivendicavano una discendenza dai Troiani, popolo sconfitto proprio dai Greci.\n\u00c8 in questo periodo che la bandiera nazionale emerge come simbolo comune. L'immagine di S. Andrea, martirizzato su una croce a X, apparve per la prima volta nel Regno di Scozia ai tempi di Guglielmo I e fu poi utilizzata nei sigilli usati nel XIII secolo, in particolare in quello usato dai Guardiani di Scozia, datato 1286. L'uso della croce a X come simbolo semplificato associato a sant'Andrea ha origine nel Trecento: il Parlamento Scozzese decret\u00f2 nel 1385 che i soldati scozzesi dovessero portare su di s\u00e9 una croce di S. Andrea Bianca sul petto e sulla schiena, per facilitare l'identificazione sul campo di battaglia. L'uso dello sfondo blu inizia nel XV secolo. Il primo riferimento alla Croce di S. Andrea come bandiera si trova nel \"Vienna Book of Hours\", circa 1503."}
{"id": "6512169", "revid": "599013", "url": "https://it.wikipedia.org/wiki?curid=6512169", "title": "Tommy Redding", "text": "Carriera.\nIl 3 gennaio 2018 passa al New York Red Bulls con Carlos Rivas, nello scambio per Sacha Kljestan.\nStatistiche.\nPresenze e reti nei club.\n\"Statistiche aggiornate al 5 settembre 2017.\""}
{"id": "6512171", "revid": "300067", "url": "https://it.wikipedia.org/wiki?curid=6512171", "title": "Andr\u00e1s Ruj\u00e1k", "text": ""}
{"id": "6512173", "revid": "2020096", "url": "https://it.wikipedia.org/wiki?curid=6512173", "title": "Qualificazioni al campionato mondiale di calcio 2018 - UEFA - Turno di spareggio", "text": "Il turno di spareggio delle qualificazioni UEFA al campionato mondiale di calcio 2018 si sono svolti tra il 9 e il 14 novembre 2017 tra le otto migliori seconde nazionali classificate nella fase a gironi della zona UEFA, per stabilire le ultime quattro qualificate ai mondiali. Al termine dei match accedono al , , e .\nSorteggio.\nLe otto squadre sono state divise, tra teste di serie e no, secondo il ranking FIFA di ottobre 2017. Il sorteggio si \u00e8 svolto il 17 ottobre 2017 alle ore 14:00.\nRisultati.\nLe partite si sono disputate con gare di andata (9-10-11 novembre) e ritorno (12-13-14 novembre)."}
{"id": "6512175", "revid": "1067855", "url": "https://it.wikipedia.org/wiki?curid=6512175", "title": "Nazionale Under-20 di pallacanestro del Regno Unito", "text": ""}
{"id": "6512186", "revid": "486946", "url": "https://it.wikipedia.org/wiki?curid=6512186", "title": "Associazione Sportiva Dilettantistica Union ArzignanoChiampo", "text": ""}
{"id": "6512189", "revid": "15756", "url": "https://it.wikipedia.org/wiki?curid=6512189", "title": "Unione Sportiva Citt\u00e0 di Pontedera 2017-2018", "text": "Questa voce raccoglie le informazioni riguardanti lUnione Sportiva Citt\u00e0 di Pontedera nelle competizioni ufficiali della stagione 2017-2018.\nMaglie e sponsor.\nLo sponsor tecnico per la stagione 2017-2018 \u00e8 Givova mentre gli sponsor ufficiali sono \"S\u00e8leco\", \"Geu\" e \"Corpo Guardie di Citt\u00e0\".\nRosa.\nDal sito ufficiale della societ\u00e0:\nStaff tecnico.\nDal sito ufficiale della societ\u00e0:"}
{"id": "6512202", "revid": "767487", "url": "https://it.wikipedia.org/wiki?curid=6512202", "title": "Heavy D", "text": "Era soprannominato Heavy D a causa del peso, circa ."}
{"id": "6512205", "revid": "767487", "url": "https://it.wikipedia.org/wiki?curid=6512205", "title": "Mikey Lopez", "text": ""}
{"id": "6512206", "revid": "270981", "url": "https://it.wikipedia.org/wiki?curid=6512206", "title": "Carosello di Villa Buon Respiro", "text": ""}
{"id": "6512209", "revid": "2083832", "url": "https://it.wikipedia.org/wiki?curid=6512209", "title": "Enrico Damiani", "text": "Biografia.\nGi\u00e0 segretario e poi direttore generale, dal 1927 al 1950, presso la Biblioteca della Camera dei deputati, a partire dagli anni Venti cominci\u00f2 a interessarsi alle lingue straniere, in particolar modo slave, scrivendo di autori russi e bulgari.\nDal 1928 al 1935, tenne corsi semestrali di letteratura italiana presso l'universit\u00e0 di Sofia. Da questo momento in poi, port\u00f2 avanti un'opera di divulgazione della cultura bulgara in Italia e di quella italiana in Bulgaria, anche attraverso il periodico bilingue \"Rivista italo-bulgara di letteratura, storia, arte (Italo-balgarsko Spisanie za literatura, istorija, izkustvo)\", che diresse e pubblic\u00f2 a Sofia dal 1931 al 1936. Diede vita anche alla collana \"Bibliotechina bulgara\", con cui si prefisse simili obiettivi.\nTra gli iniziatori, con Ettore Lo Gatto, Giovanni Maver e Arturo Cronia, della slavistica in Italia, nel 1929 ottenne la libera docenza in lingue e letterature slave presso la facolt\u00e0 di lettere dell'universit\u00e0 di Roma; a partire dal 1931 divenne professore incaricato di letteratura bulgara e polacca.\nDagli anni Quaranta, insegn\u00f2 anche presso l'Istituto universitario orientale di Napoli.\nTra i suoi scritti pi\u00f9 noti, nel 1952 cur\u00f2 il volume \"Storia letteraria dei popoli slavi\", in cui raccolse la sua conoscenza in fatto di letterature slave."}
{"id": "6512235", "revid": "155634", "url": "https://it.wikipedia.org/wiki?curid=6512235", "title": "Qualificazioni al campionato europeo di football americano 1989", "text": "Questa voce raccoglie un approfondimento sui risultati degli incontri e sulle classifiche per l'accesso alla fase finale del Campionato europeo di football americano 1989.\nSquadre partecipanti.\nHanno partecipato alle partite di qualificazione 8 squadre:"}
{"id": "6512238", "revid": "126257", "url": "https://it.wikipedia.org/wiki?curid=6512238", "title": "Dialetto trentino occidentale", "text": ""}
{"id": "6512240", "revid": "729019", "url": "https://it.wikipedia.org/wiki?curid=6512240", "title": "The Blue Meanie", "text": "Il nome \"Blue Meanie\" \u00e8 un riferimento ai Blue Meanies, creature del film \"Yellow Submarine\" del 1968.\nStoria.\nHeffron ha iniziato ad allenarsi come wrestler sotto la guida di Al Snow nel marzo del 1994.\nExtreme Championship Wrestling.\nThe Blue World Order (1995\u20131998).\nDopo essere diventato il socio di Raven nella ECW, Heffron adott\u00f2 il ring name The Blue Meanie in onore delle cattive creature omonime del film del 1968 \"Yellow Submarine\" durante l'evento November to Remember del 1995. The Blue Meanie funse pi\u00f9 che wrestler da mascotte di fazioni come il Blue World Order, palese parodia del New World Order della World Championship Wrestling.\nRitorno (2000).\nSotto il ringname The Blue Boy, Heffron torn\u00f2 in ECW nel 2000, adottando la gimmick di un ragazzo arrogante che insultava l'abbigliamento e il peso dei fan e dei wrestler.\nWorld Wrestling Federation/Entertainment.\nBluedust (1998\u20132000).\nHeffron debutt\u00f2 nella World Wrestling Federation il 22 novembre 1998 durante una puntata di \"Sunday Night Heat\". In WWF pass\u00f2 la maggior parte del suo tempo come membro della J.O.B. Squad di Al Snow. Torn\u00f2 come Bluedust in seguito, diventando il manager di Goldust assieme a Ryan Shamrock.\nBreve ritorno (2005).\nThe Blue Meanie ritorn\u00f2 in WWE il 12 giugno 2005 durante ECW One Night Stand. Dopo essersi riunito ai suoi compagni del bWo Stevie Richards e Nova, Meanie entr\u00f2 in faida con John \"Bradshaw\" Layfield. Nella puntata di \"SmackDown!\" del 7 luglio il bWo imbratt\u00f2 la limousine di JBL con della vernice. Questo port\u00f2 ad un No Disqualification match tra lo stesso JBL e The Blue Meanie, vinto poi da quest'ultimo grazie all'intervento di Stevie Richards e del World Heavyweight Champion Batista (che era in faida con Layfield). Il 24 luglio, a The Great American Bash, il bWo fu sconfitto dai Mexicools (Juventud, Psicosis e Super Crazy).\nCircuito indipendente (2005\u2013presente).\nMonster Factory (2012\u2013presente).\nHeffron, utilizzando il ringname The Blue Meanie, si \u00e8 in seguito unito alla Monster Factory, dove combatte regolarmente e svolge anche il ruolo di allenatore."}
{"id": "6512245", "revid": "399", "url": "https://it.wikipedia.org/wiki?curid=6512245", "title": "Philip Morris International Inc.", "text": ""}
{"id": "6512252", "revid": "399", "url": "https://it.wikipedia.org/wiki?curid=6512252", "title": "Philip Morris", "text": ""}
{"id": "6512257", "revid": "91010059", "url": "https://it.wikipedia.org/wiki?curid=6512257", "title": "Poligrone (Belvedere di Spinello)", "text": ""}
{"id": "6512260", "revid": "599013", "url": "https://it.wikipedia.org/wiki?curid=6512260", "title": "Gerson Rodrigues", "text": "Statistiche.\nPresenze e reti nei club.\n\"Statistiche aggiornate al 18 agosto 2021\"."}
{"id": "6512261", "revid": "339392", "url": "https://it.wikipedia.org/wiki?curid=6512261", "title": "U.C.C. Assigeco Piacenza", "text": ""}
{"id": "6512265", "revid": "641453", "url": "https://it.wikipedia.org/wiki?curid=6512265", "title": "Robur Siena 2017-2018", "text": "Questa voce raccoglie le informazioni riguardanti la Robur Siena nelle competizioni ufficiali della stagione calcistica 2017-2018.\nStagione.\nNella stagione 2017-2018 il Robur Siena partecipa al campionato Serie C nel girone A.\nMaglie e sponsor.\nLo sponsor tecnico per la stagione 2017-2018 \u00e8 Sportika, mentre gli sponsor di maglia sono \"Piccini Wines\" (main sponsor), \"Sit-In Sport\" (co-sponsor) e \"Teknoship\" (nel retro sotto la numerazione).\nRosa 2017-2018.\n\"Rosa aggiornata al 2 settembre 2017.\"\nStaff tecnico.\n\"Dal sito web della societ\u00e0\"."}
{"id": "6512268", "revid": "11959", "url": "https://it.wikipedia.org/wiki?curid=6512268", "title": "Ma war\u00e0' al-nahr", "text": ""}
{"id": "6512271", "revid": "11959", "url": "https://it.wikipedia.org/wiki?curid=6512271", "title": "Mawarannahr", "text": ""}
{"id": "6512272", "revid": "91010339", "url": "https://it.wikipedia.org/wiki?curid=6512272", "title": "Comma (diritto)", "text": ""}
{"id": "6512274", "revid": "869733", "url": "https://it.wikipedia.org/wiki?curid=6512274", "title": "Google X Lab", "text": ""}
{"id": "6512279", "revid": "124694183", "url": "https://it.wikipedia.org/wiki?curid=6512279", "title": "Lawrence Osborne", "text": "Biografia.\nNato nel 1958 in inghilterra, vive e lavora a Bangkok.\nDopo gli studi a Cambridge e Harvard, ha vissuto per un decennio a Parigi (citt\u00e0 alla quale ha dedicato il saggio \"Paris dreambook\").\nDal suo esordio nel 1986 con \"Ania Malina\", ha scritto racconti di viaggio, saggi (tra cui uno sulla Sindrome di Asperger, uno sull' etnologia e uno sul rapporto tra eros e thanatos) e romanzi. \nGiornalista, scrive per il New York Times, il New Yorker e l'Independent.\nIn Italia le sue opere sono pubblicate da Adelphi.\nNel 2021 ha vinto il Premio Targone Dorrick con \"Nella polvere\""}
{"id": "6512282", "revid": "599013", "url": "https://it.wikipedia.org/wiki?curid=6512282", "title": "Danel Sinani", "text": "Biografia.\nNato a Belgrado, a 5 anni si \u00e8 spostato con la famiglia in Lussemburgo. Suo fratello maggiore Dejvid Sinani \u00e8 a sua volta un calciatore.\nCaratteristiche tecniche.\nSinani \u00e8 un centrocampista offensivo molto rapido ed abile negli inserimenti. Predilige giocare sull'esterno (pu\u00f2 adattarsi anche come ala in uno schieramento a tre attaccanti), ma all'evenienza pu\u00f2 ricoprire il ruolo di centrale di centrocampo, trequartista, ala e quello di seconda punta. Tra le sue peculiarit\u00e0, spicca anche il dribbling. \u00c8 inoltre un buon assist-man.\nCarriera.\nClub.\nNell'agosto 2018, durante il doppio confronto con i rumeni del Cluj, valido per lo spareggio di accesso alla fase a gironi di Europa League, \u00e8 uno dei maggiori protagonisti della prima storica qualificazione del Dudelange alla fase a gironi di una competizione UEFA, segnando 3 gol in 2 partite.\nIl 10 aprile 2020 viene acquistato dal .\nIl 22 settembre 2020 viene ceduto in prestito al .\nIl 28 luglio 2021 viene ceduto nuovamente a titolo temporaneo, questa volta all'.\nNazionale.\nSinani debutta con la nazionale lussemburghese il 3 settembre 2017 nel pareggio per 0-0 in casa della . L'8 settembre 2018, durante la partita di UEFA Nations League contro la Nazionale di calcio della Moldavia, segna il suo primo gol in nazionale.\nStatistiche.\nPresenze e reti nei club.\n\"Statistiche aggiornate al 15 febbraio 2022.\""}
{"id": "6512284", "revid": "1543377", "url": "https://it.wikipedia.org/wiki?curid=6512284", "title": "Captured Angel", "text": "Captured Angel \u00e8 il terzo album discografico del cantautore di folk rock statunitense Dan Fogelberg, pubblicato dalla casa discografica Full Moon/Epic Records nel settembre del 1975.\nL'album raggiunse la ventitreesima posizione (il 22 novembre 1975) della classifica Billboard 200.\nMusicisti.\nNote aggiuntive"}
{"id": "6512285", "revid": "729019", "url": "https://it.wikipedia.org/wiki?curid=6512285", "title": "Scogli Sestrizze Pletaschi", "text": "Gli scogli Sestrizze Pletaschi sono un gruppo di piccoli scogli della Dalmazia meridionale, in Croazia, di fronte al porto di Trappano, nella regione raguseo-narentana. Sono adiacenti alla costa nord-ovest della penisola di Sabbioncello.\nGli scogli, che si trovano allineati nelle acque del canale della Narenta (\"Neretvanski kanal\"), tra val Bellecizza (\"uvala Bele\u010dica\") e val Luka (\"Luka\"), sono stati accorpati in un'unica diga frangiflutti lunga circa 280\u00a0m a protezione del porto di Trappano, leggermente discosta dalla terraferma per permettere il passaggio di piccole imbarcazioni. All'estremit\u00e0 occidentale della diga c'\u00e8 un faro di segnalazione.\nIn croato gli scogli avevano un tempo nomi individuali: \"Mali \u0160koji\u0107\", \"\u017ddrilo\", \"Plita\u010dki \u0160koj\", \"Veliki \u0160koj\" e \"Sestrice\". "}
{"id": "6512295", "revid": "1100311", "url": "https://it.wikipedia.org/wiki?curid=6512295", "title": "Dejvid Sinani", "text": "Biografia.\n\u00c8 il fratello maggiore di Danel Sinani, a sua volta calciatore."}
{"id": "6512319", "revid": "1114711", "url": "https://it.wikipedia.org/wiki?curid=6512319", "title": "Tomas Jonsson", "text": "Ha giocato nella National Hockey League con la maglia dei New York Islanders e degli Edmonton Oilers. Con i connazionali Mats N\u00e4slund e H\u00e5kan Loob \u00e8 stato uno dei primi 3 membri del Triple Gold Club."}
{"id": "6512323", "revid": "599013", "url": "https://it.wikipedia.org/wiki?curid=6512323", "title": "Jan Ostrowski", "text": ""}
{"id": "6512325", "revid": "36426", "url": "https://it.wikipedia.org/wiki?curid=6512325", "title": "Giorgio Dal Canto", "text": "Biografia.\nGiorgio Dal Canto, meglio conosciuto nel mondo dell'arte come \"Babb\", \u00e8 nato nel 1934 a Pontedera, paese nel quale ha vissuto e lavorato. Le sue prime passioni sono state la grafica e le incisioni. Ha iniziato a dipingere a quarant\u2019anni, collaborando con il critico d'arte Ilario Luperini, col quale ha realizzato la sua prima esposizione nel 1975.\nTra le cartelle di acqueforti realizzate si ricordano \"Cinque incisioni\", \"Le Carte\", \"Pontedera ricordo degli anni '30\", \"Viaggio immaginario\", \"I vasi di Pandora\", \"Un saluto da...\", \"Nostalgia\", \"Incantamenti\", \"Controfiaba\". Ha realizzato anche alcune mostre tematiche, organizzate insieme ad altri artisti: \"I giochi e le scommesse dell'uomo\" con Dino Carlesi, \"Disgrazie di un paese\" con Riccardo Ferrucci, \"La storia finita, 26 dipinti per la Torre\" con Ilario Luperini.\nPer quanto riguarda l'attivit\u00e0 di grafica, gli sono stati commissionati i bozzetti per realizzare le cartoline ufficiali della IV e della VIII Mostra della Cartolina d'epoca e della XXVI Mostra Filatelica Nazionale per il centenario di Pinocchio a Firenze. Ha anche disegnato i manifesti per l'annuale Marcia della Valdera ed \u00e8 stato illustratore di vignette sul periodico di vernacolo pisano \"Er Tramme\", oltre ad aver collaborato con il quotidiano \"Il Tirreno\" attraverso la realizzazione di numerosi disegni dalla vena satirica. Infine, ha eseguito le copertine e le illustrazioni per l'\"Almanacco pontederese\".\nSuoi lavori di pittura a olio hanno partecipato a molte mostre organizzate a Pisa, a Pontedera, a San Gimignano e a Empoli. La sua ultima produzione si \u00e8 sviluppata intorno al tema del pi\u00f9 famoso burattino del mondo, Pinocchio, che gli ha consentito, seguendo l'esempio di Carlo Collodi, di tracciare un ritratto dell\u2019Italia contemporanea, evidenziandone pregi e difetti. Si \u00e8 conquistato un posto d\u2019onore nella Esposizione internazionale d'arte di Venezia del 150\u00ba Anniversario dell\u2019Unit\u00e0 d\u2019Italia 2011, con le composizioni a tema \"La Bugia\" prodotte in collaborazione con l'artista Renato Meneghetti e con la regia di Alberto Bartalini. Dal 2011 al 2013 \u00e8 rimasta esposta al pubblico, all'aeroporto Pisa, l'installazione dedicata a Pinocchio, realizzata dall'artista pontederese.\nGiorgio Dal Canto nelle sue opere ha rappresentato il potere e lo ha messo a nudo, rivelando, anche attraverso il ricorso a un'ironia amara, le contraddizioni della societ\u00e0 attuale. Si \u00e8 spento luned\u00ec 23 maggio, all'ospedale Cisanello di Pisa, all'et\u00e0 di 82 anni."}
{"id": "6512329", "revid": "72396", "url": "https://it.wikipedia.org/wiki?curid=6512329", "title": "ELinOS", "text": "ELinOS \u00e8 un ambiente di sviluppo commerciale per Linux. Consiste di una distribuzione Linux per sistemi \"embedded\" (noti anche come Embedded Linux) e gli strumenti di sviluppo per un computer host di sviluppo. Il computer host di sviluppo \u00e8 di solito un computer desktop standard che esegue Linux o Windows. Il sistema Linux e il software applicativo per il dispositivo di destinazione vengono entrambi creati nell'host di sviluppo.\nFunzionalit\u00e0.\nELinOS si concentra sulle applicazioni industriali. A tale scopo vengono fornite estensioni opzionali per il kernel Linux. Ad esempio, patch in tempo reale da OSADL possono essere utilizzate per migliorare il comportamento di timing. Il kernel sar\u00e0 sempre specificamente compilato per il sistema embedded. Le applicazioni degli spazi degli utenti vengono fornite come binari precompilati per risparmiare tempo per la compilazione. La maggior parte dei pacchetti software ELinOS sono open source e sono concessi in licenza GPL.\nELinOS fornisce Linux embedeed come un sistema operativo autonomo o pu\u00f2 essere integrato nella piattaforma di virtualizzazione PikeOS se non possono essere soddisfatti i requisiti di sicurezza con il solo Linux. Quest'ultimo potrebbe essere il caso se \u00e8 richiesta una certificazione secondo uno standard industriale rigoroso.\nEclipse \u00e8 la tecnica base delle funzionalit\u00e0 fornite dall'ambiente di sviluppo integrato (\"Integrated development environment\" - IDE) sull'host di sviluppo.\nELinOS \u00e8 stato pubblicato per la prima volta nel 1999.\nPer compilare il kernel, verr\u00e0 proposta una configurazione del kernel individuale. In seguito pu\u00f2 essere modificato manualmente.\nPer generare l'immagine del sistema del file di destinazione sulla base dei passaggi precedenti verr\u00e0 proposto il contenuto di un singolo file system. I file possono essere aggiunti o rimossi. Le dipendenze verranno verificate e possono essere risolte automaticamente.\nDopo aver distribuito l'immagine del file system nel sistema di destinazione il risultato \u00e8 un singolo file binario che il dispositivo di destinazione pu\u00f2 avviare\nPer testare ed analizzare il software sul sistema di destinazione si utilizza lo strumento di tracciamento\nPer Monitorare il comportamento del sistema e ottimizzare l'applicazione o la configurazione del sistema si effettua il Debug del software applicativo sul sistema di destinazione utilizzando il debugger.\nGli errori possono essere eseguiti correttamente utilizzando l'IDE sull'host di sviluppo.\nSono supportate le seguenti architetture di processore con un ampio set di pacchetti di supporto per schede (BSP) per varie schede:"}
{"id": "6512330", "revid": "599013", "url": "https://it.wikipedia.org/wiki?curid=6512330", "title": "Stefan Landberg", "text": "Carriera.\nClub.\nHa sempre giocato nel campionato svedese.\nNazionale.\nCon la sua Nazionale partecip\u00f2 ai Giochi olimpici del 1992."}
{"id": "6512338", "revid": "322321", "url": "https://it.wikipedia.org/wiki?curid=6512338", "title": "Pierre de Monteruc", "text": "Era nipote per parte di madre di papa Innocenzo VI, cugino del cardinale \u00c9tienne Aubert iuniore e zio del cardinale Rainolfo de Monteruc.\nBiografia.\nSi laure\u00f2 in diritto civile presso l'Universit\u00e0 di Tolosa.\nFu canonico della cattedrale di Amiens, prevosto di Saint-Pierre di Lilla e fu canonico e arcidiacono a Elne, Avranches e Lilla. Fu poi canonico e tesoriere della cattedrale di Bayeux e protonotario apostolico.\nNominato vescovo di Pamplona il 20 novembre 1355, non venne mai consacrato. Gli abitanti della diocesi si ribellarono alla decisione del papa, cosicch\u00e9 egli invi\u00f2 un vicario apostolico a Pamplona, Eaimond Deffrans, e un anno dopo si dimise.\nNel concistoro del 23 dicembre 1356 lo zio, papa Innocenzo VI lo cre\u00f2 cardinale con il titolo di Sant'Anastasia. Fu nominato cancelliere della Santa Chiesa ad Avignone. Si rifiut\u00f2 di partire per Roma al seguito di papa Gregorio IX. Nel 1375 fond\u00f2 il \"Collegio di Santa Caterina\" a Tolosa. Fu l'ultimo cardinale di Avignone a seguire l'antipapa. Papa Urbano VI non lo spogli\u00f2 ufficialmente della carica di cancelliere ma nomin\u00f2 il nipote, Rainolfo de Monteruc reggente della Cancelleria Apostolica.\nMor\u00ec ad Avignone il 20 maggio 1385 e la sua salma fu inumata, secondo la sua volont\u00e0, nella Certosa di Notre-Dame-du-val-de-B\u00e9n\u00e9diction, della quale si considerava cofondatore.\nConclavi.\nNel corso del suo cardinalato, Pierre de Montruc partecip\u00f2 ai seguenti conclavi:\nma non partecip\u00f2 al conclave del 1378, che elesse papa Urbano VI, n\u00e9 a quello del medesimo anno che elesse a Fondi l'antipapa Clemente VII."}
{"id": "6512358", "revid": "767487", "url": "https://it.wikipedia.org/wiki?curid=6512358", "title": "Josh Parker", "text": " "}
{"id": "6512371", "revid": "869733", "url": "https://it.wikipedia.org/wiki?curid=6512371", "title": "Google Capital", "text": ""}
{"id": "6512374", "revid": "1935652", "url": "https://it.wikipedia.org/wiki?curid=6512374", "title": "Philip Tartaglia", "text": "Biografia.\nMonsignor Philip Tartaglia nacque a Glasgow l'11 gennaio 1951 ed \u00e8 il figlio maggiore di Guido e Annita Tartaglia. I due erano originari di Picinisco. Aveva tre fratelli e cinque sorelle. Anche uno di essi, Gerry, \u00e8 presbitero.\nFormazione e ministero sacerdotale.\nDopo gli studi primari alla St. Thomas School di Riddrie prosegu\u00ec la sua istruzione secondaria alla San Mungo Academy di Glasgow, prima di passare al seminario minore St. Vincent College a Langbank e, pi\u00f9 tardi, al St. Mary College di Blair, vicino ad Aberdeen. Successivamente, come alunno del Pontificio collegio scozzese a Roma, ha compiuto gli studi superiori alla Pontificia Universit\u00e0 Gregoriana, ottenendo le licenze in filosofia e teologia.\nIl 30 giugno 1975 \u00e8 stato ordinato presbitero per l'arcidiocesi di Glasgow nella chiesa di Nostra Signora del Buon Consiglio a Dennistoun da monsignor Thomas Joseph Winning. Fu per due anni vicario parrocchiale e poi torn\u00f2 a Roma per completare gli studi. Nel 1980 consegu\u00ec il dottorato in teologia presso la Pontificia Universit\u00e0 Gregoriana con un elaborato sull'insegnamento dell'eucaristia nel Concilio di Trento. Tornato in patria venne nominato vicario parrocchiale della parrocchia di Nostra Signora di Lourdes a Cardonald e allo stesso tempo cominci\u00f2 a insegnare al St. Peter's College a Newlands, un sobborgo di Glasgow. Un anno dopo venne nominato docente a tempo pieno e nel 1983 fu promosso a direttore degli studi. Quando nel 1985 venne aperto il Chesters College a Bearsden ne divenne vice rettore. Nel 1987 venne nominato rettore. Prest\u00f2 servizio come rettore fino al 1993 quando fu inviato come vicario parrocchiale della parrocchia di San Patrizio a Dumbarton prima di essere nominato parroco della parrocchia di Santa Maria a Duntocher nel 1995. Fu anche membro di diverse commissioni ecumeniche. Nel 2004 la Conferenza episcopale di Scozia lo nomin\u00f2 rettore del Pontificio collegio scozzese a Roma.\nMinistero episcopale.\nIl 13 settembre 2005 papa Benedetto XVI lo nomin\u00f2 vescovo di Paisley. Ricevette l'ordinazione episcopale il 20 novembre successivo nella cattedrale di Paisley dall'arcivescovo metropolita di Glasgow Mario Joseph Conti, coconsacranti l'arcivescovo metropolita di Saint Louis Raymond Leo Burke e il vescovo emerito di Paisley John Aloysius Mone. Durante la stessa celebrazione prese possesso dell'arcidiocesi.\nNel 2006 attir\u00f2 diverse critiche per l'aver attaccato la legislazione britannica relativa alla famiglia. Diede il suo parere sulla legge che rese il divorzio pi\u00f9 veloce e pi\u00f9 facile, sulla legislazione sul partenariato civile che riconosce alle relazioni omosessuali uno status giuridico e la legge di riconoscimento di genere, che consente alle persone di cambiare la loro designazione di genere. Secondo lui questi provvedimenti minavano la famiglia nella societ\u00e0: \"Nei nostri tempi, le menti di molti sono state cos\u00ec oscurate dalla cupidigia e dalla ricerca egoista della loro gratificazione che hanno perso di vista la legge naturale che Dio ha scritto nella sua creazione [...]\". Ripet\u00e9 questo nel 2010 quando scrisse al Primo ministro David Cameron insistendo sul fatto che \"la Chiesa cattolica non registrer\u00e0 n\u00e9 partenariati civili, n\u00e9 festegger\u00e0 le unioni civili omosessuali: non adesso, non in futuro, mai, non importa quale legislazione o regolamenti il tuo governo abbia o accetta\". Critic\u00f2 anche la decisione del governo britannico di potenziare la sua capacit\u00e0 di armi nucleari.\nNel 2008, come presidente della commissione nazionale delle comunicazioni della Conferenza episcopale di Scozia, scrisse a tutte le parrocchie della Scozia dicendo di spingere per un \"programma quotidiano e umanistico\". Argoment\u00f2 la sua convinzione osservando che \"oltre due terzi\" degli scozzesi sono in realt\u00e0 cristiani e che la percentuale di persone che lavorano nei media non riflette questo, portando ad una \"sconnessione fondamentale tra il fornitore e il consumatore\".\nNello stesso anno fu indicato come un candidato outsider alla carica di arcivescovo metropolita di Westminster. Il 3 aprile 2009 venne per\u00f2 nominato Vincent Nichols.\nNel febbraio del 2010 comp\u00ec la visita \"ad limina\".\nIl 24 luglio 2012 papa Benedetto XVI lo nomin\u00f2 arcivescovo metropolita di Glasgow. Prese possesso dell'arcidiocesi l'8 settembre successivo, festa della Nativit\u00e0 della Beata Vergine Maria. Fu l'ottavo a ricoprire questo ufficio dopo il ripristino della gerarchia cattolica nel paese nel 1878, inesistente dopo la riforma scozzese.\nIl 27 febbraio 2013 papa Benedetto XVI lo nomin\u00f2 anche amministratore apostolico dell'arcidiocesi di Saint Andrews ed Edimburgo. Ricopr\u00ec questo ufficio fino al 21 settembre successivo, giorno dell'ordinazione di monsignor Leo Cushley.\nIl 29 giugno 2013 papa Francesco gli impose il pallio, simbolo degli arcivescovi metropoliti, durante una celebrazione svoltasi nella basilica di San Pietro in Vaticano.\nDal 5 novembre 2012 al 7 novembre 2018 fu presidente della Conferenza episcopale di Scozia. In precedenza fu segretario della stessa.\nNel settembre del 2018 comp\u00ec una seconda visita \"ad limina\".\nMor\u00ec per un improvviso infarto nella sua abitazione nella zona Pollokshields di Glasgow il 13 gennaio 2021 all'et\u00e0 di 70 anni. Era in auto-isolamento dopo essere risultato positivo al nuovo coronavirus SARS-CoV-2 alla fine del mese di dicembre 2020.\nLe esequie si tennero il 21 gennaio alle ore 12 nella cattedrale di Sant'Andrea a Glasgow e furono presiedute da monsignor Hugh Gilbert, vescovo di Aberdeen e presidente della Conferenza episcopale scozzese. Al termine del rito fu sepolto nella cripta dello stesso edificio.\nOpinioni.\nEra indicato come un conservatore sulle questioni religiose e morali.\nOmosessualit\u00e0.\nNell'aprile del 2012 partecip\u00f2 a una conferenza sulla libert\u00e0 e la tolleranza religiosa tenutosi all'Universit\u00e0 di Oxford. In risposta a un'osservazione fatta da un membro del pubblico, Tartaglia cit\u00f2 la morte di un \"membro del parlamento cattolico e gay morto all'et\u00e0 di 44 anni\", un probabile riferimento a David Cairns, morto per pancreatite. Il presule afferm\u00f2 che il decesso era potenzialmente dovuto alla sua sessualit\u00e0. Prosegu\u00ec il discorso insinuando che la connessione veniva evitata dicendo \"[...] nessuno ha detto nulla [...] e perch\u00e9 il suo corpo avrebbe dovuto spegnersi a quell'et\u00e0, ovviamente avrebbe potuto avere una malattia che avrebbe ucciso chiunque, ma a voi sembra di sentire tante storie su questo genere di cose, ma la societ\u00e0 non se ne occupa\". Il compagno di Cairns, Dermot Kehoe, lo critic\u00f2 per aver sollevato una questione gi\u00e0 contraddetta dalle prove mediche e per aver aggiunto al dolore subito dalla famiglia del defunto. Accus\u00f2 inoltre Tartaglia di avere pregiudizi e di essere omofobo e ignorante e lo invitat\u00f2 a scusarsi.\nAbusi sessuali.\nIn merito agli abusi sessuali afferm\u00f2: \"Come presidente della Conferenza episcopale e per conto di tutti i vescovi della Scozia voglio porgere profonde scuse a tutti coloro che sono stati danneggiati e che hanno sofferto in qualche modo a seguito delle azioni di chiunque all'interno della Chiesa cattolica. L'abuso su minori \u00e8 un crimine orribile. Che questo abuso si sia svolto all'interno della Chiesa e da parte di sacerdoti, rende tale abuso ad un altro livello. Tali azioni sono ineccepibili e intollerabili. Il danno che i perpetratori di abusi hanno causato \u00e8 innanzitutto verso le loro vittime, ma si estende al di l\u00e0 di loro, alle loro famiglie e amici, cos\u00ec come alla Chiesa e alla societ\u00e0. Vorrei assicurare ai sopravvissuti agli abusi che i vescovi cattolici della Scozia sono vergognati e afflitti per ci\u00f2 che hanno sofferto. Chiediamo scusa. Chiediamo perdono. Ci scusiamo con coloro che hanno trovato la reazione della Chiesa lenta, antipatica o indifferente e li raggiungiamo mentre accogliamo le raccomandazioni della Commissione McLellan.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6512377", "revid": "400694", "url": "https://it.wikipedia.org/wiki?curid=6512377", "title": "Torino Football Club e Nazionale di calcio dell'Italia", "text": "Sono indicate in questa pagina le statistiche e i record dei giocatori del Torino Football Club con la maglia della Nazionale di calcio dell'Italia.\nStoria.\nNel 1895 a Torino, ancor prima che in Italia si organizzi il campionato, venne disputato un incontro tra una rappresentativa di calciatori (detti \"footballeurs\") italiani e un'analoga svizzera. In quella squadra erano presenti 4 genovesi e 7 soci del FC Torino e Internazionale Torino (le due societ\u00e0 progenitrici del Torino Football Club).\nIl Torino fu presente anche all'esordio ufficiale della nazionale italiana nel 1910. La commissione tecnica, guidata da Umberto Meazza, convoc\u00f2 a Milano 27 giocatori che vennero divisi in due undici: i \"Probabili\" e i \"Possibili\". Queste due formazioni disputarono due match e i \"Probabili\" ebbero la meglio in entrambe le occasioni, guadagnandosi la Nazionale. Il 15 maggio, all'esordio con la Francia, gli azzurri vinsero per 6-2: erano presenti i granata Domenico Capello e Enrico Debernardi.\nSul finire degli anni venti, il \"trio delle meraviglie\" del Torino (composto da Julio Libonatti, Adolfo Baloncieri e Gino Rossetti) fu protagonista della vittoria italiana nella prima edizione della Coppa Internazionale.\nL'11 maggio 1947 al Comunale di Torino Vittorio Pozzo schier\u00f2 nell'undici titolare azzurro 10 giocatori allora facenti parte del Grande Torino; si tratt\u00f2 della partita della Nazionale italiana con il maggior numero di giocatori in campo provenienti dalla stessa squadra. La NazionalToro sconfisse l'Ungheria (con ben 9 giocatori dell'\u00dajpest, tra i due \"estranei\" si segnala il giovane Ferenc Pusk\u00e1s) per 3-2.\nGiorgio Ferrini e Lido Vieri vinsero l'Europeo 1968, con il primo che fu inserito nell'undici titolare nella finale terminata 1-1 con la Jugoslavia.\nAl \"Mundial\" del 1978 in Argentina (l'Italia concluse al quarto posto) presero parte alla spedizione azzurra sei torinisti: Paolo Pulici, Francesco Graziani, Claudio Sala, Renato Zaccarelli, Eraldo Pecci e Patrizio Sala. Zaccarelli segn\u00f2 il gol del decisivo 2-1 alla Francia che permise all'Italia di concludere il Gruppo 1 al primo posto.\nGiuseppe Dossena venne convocato da Enzo Bearzot (bandiera del Torino da giocatore tra gli anni cinquanta e sessanta) per il mondiale nel 1982 in Spagna: fu il primo calciatore granata a vincere un campionato del mondo (pur non scendendo mai in campo).\nNel mondiale statunitense del 1994 il terzino granata Roberto Mussi scese in campo agli ottavi con la Nigeria, in semifinale con la Bulgaria e nella sfortunata finale persa ai rigori con il Brasile.\nAll'Europeo in Polonia ed Ucraina del 2012, terminato con la sconfitta degli azzurri in finale con la Spagna per 4-0, prese parte il granata Angelo Ogbonna.\nAl mondiale in Brasile del 2014 furono convocati 3 giocatori del Torino: Ciro Immobile, Alessio Cerci e Matteo Darmian.\nElenco dei calciatori granata che hanno vestito la maglia azzurra.\nIn grassetto sono evidenziati i giocatori attualmente in rosa al Torino.\"aggiornata al 11 ottobre 2020\"\nRecord di presenze e gol.\nIl Torino \u00e8 la quinta squadra per numero di giocatori forniti alla Nazionale azzurra, la sesta per numero di presenze totali.\nFrancesco Graziani \u00e8 il giocatore del Torino che ha segnato pi\u00f9 gol (20) e collezionato pi\u00f9 presenze (47) con la maglia della Nazionale italiana."}
{"id": "6512378", "revid": "525454", "url": "https://it.wikipedia.org/wiki?curid=6512378", "title": "Castrato", "text": ""}
{"id": "6512384", "revid": "869733", "url": "https://it.wikipedia.org/wiki?curid=6512384", "title": "Google DeepMind", "text": ""}
{"id": "6512415", "revid": "869733", "url": "https://it.wikipedia.org/wiki?curid=6512415", "title": "Google Ideas", "text": ""}
{"id": "6512418", "revid": "599013", "url": "https://it.wikipedia.org/wiki?curid=6512418", "title": "Christer Fursth", "text": "Carriera.\nClub.\nHa giocato nel campionato svedese, tedesco ed emiratino.\nNazionale.\nCon la sua Nazionale partecip\u00f2 ai Giochi olimpici del 1992."}
{"id": "6512437", "revid": "599013", "url": "https://it.wikipedia.org/wiki?curid=6512437", "title": "Jonny R\u00f6dlund", "text": "Carriera.\nClub.\nHa giocato nel campionato svedese, belga, inglese, portoghese, tedesco e cinese.\nNazionale.\nHa giocato, nel 1992, tutte e quattro le partite della propria Nazionale olimpica ai Giochi di Barcellona 1992, dove ha segnato due gol."}
{"id": "6512442", "revid": "599013", "url": "https://it.wikipedia.org/wiki?curid=6512442", "title": "Niklas Gudmundsson", "text": "Carriera.\nClub.\nHa giocato nel campionato svedese e inglese.\nNazionale.\nCon la sua Nazionale partecip\u00f2 ai Giochi olimpici del 1992."}
{"id": "6512449", "revid": "124472191", "url": "https://it.wikipedia.org/wiki?curid=6512449", "title": "Lorenzo Williams (cestista 1984)", "text": ""}
{"id": "6512458", "revid": "599013", "url": "https://it.wikipedia.org/wiki?curid=6512458", "title": "Dante Washington", "text": "Carriera.\nClub.\nHa sempre giocato nel campionato statunitense.\nNazionale.\nCon la maglia della Nazionale ha partecipato alle Olimpiadi del 1992."}
{"id": "6512462", "revid": "287204", "url": "https://it.wikipedia.org/wiki?curid=6512462", "title": "Salmininae", "text": "La sottofamiglia Salmininae comprende 4 specie di pesci d'acqua dolce tutti appartenenti al genere Salminus , comunemente conosciuti nei luoghi d'origine come Dorado, appartenenti alla famiglia Bryconidae.\nSpecie.\nAttualmente (2017) il genere comprende 4 specie:"}
{"id": "6512464", "revid": "110157", "url": "https://it.wikipedia.org/wiki?curid=6512464", "title": "Pablo \u00c1lvarez Vera", "text": ""}
{"id": "6512466", "revid": "125778207", "url": "https://it.wikipedia.org/wiki?curid=6512466", "title": "Donatas Tarolis", "text": ""}
{"id": "6512473", "revid": "767487", "url": "https://it.wikipedia.org/wiki?curid=6512473", "title": "Castello di Taureau", "text": "Il castello di Taureau (francese: \"ch\u00e2teau du Toureau\") \u00e8 una fortificazione francese del Cinquecento che sorge nella baia di Morlaix.\nStoria.\nIl castello venne costruito nel 1542 con lo scopo di proteggere la cittadina portuale di Morlaix dalle continue scorribande dei pirati inglesi. Verso la fine del Seicento la fortezza venne notevolmente ingrandita per ospitare gli alloggi dei soldati e degli ufficiali, due carceri, una cucina, una cantina, una cappella e undici casematte.\nNel 1721 il castello divenne una prigione. Nel Settecento ospit\u00f2 alcuni aristocratici arrestati con \"lettre de cachet\" e, dopo il 1790, alcuni rivoluzionari. Nel 1871 soggiorn\u00f2 in questa fortezza il comunardo Louis Auguste Blanqui. Alla fine dell'Ottocento la prigione vene chiusa e il forte fu trasformato in residenza. Durante la seconda guerra mondiale fu bombardato dalla Luftwaffe. Negli ultimi decenni del Novecento ospit\u00f2 una scuola di volo. Nel 1997 furono girate alcune scene de \"La maschera di ferro\". Tra la fine del Novecento e il Duemila partirono alcuni progetti per restaurare il vecchio edificio."}
{"id": "6512475", "revid": "121649751", "url": "https://it.wikipedia.org/wiki?curid=6512475", "title": "US Open 2017 - Singolare ragazze", "text": "Kayla Day era la detentrice del titolo, ma ha deciso di non partecipare.\nAmanda Anisimova ha vinto il titolo sconfiggendo in finale Cori Gauff con il punteggio di 6-0, 6-2."}
{"id": "6512501", "revid": "599013", "url": "https://it.wikipedia.org/wiki?curid=6512501", "title": "Lukas Auk\u0161tikalnis", "text": ""}
{"id": "6512502", "revid": "118638702", "url": "https://it.wikipedia.org/wiki?curid=6512502", "title": "Naomi Alderman", "text": "Biografia.\nNata nel 1974 a Londra, \u00e8 cresciuta nella comunit\u00e0 degli ebrei ortodossi.\nHa esordito nel 2006 con il romanzo semi-autobiografico \"Disobbedienza\" , insignito dell'Orange Prize for New Writers e trasposto in pellicola undici anni dopo.\nNel 2017 ha ricevuto il Baileys Women\u2019s Prize for Fiction per il suo quarto romanzo \"Ragazze elettriche\".\n\u00c8 autrice e sviluppatrice di videogiochi e di app."}
{"id": "6512507", "revid": "767487", "url": "https://it.wikipedia.org/wiki?curid=6512507", "title": "Marco Plaza", "text": ""}
{"id": "6512509", "revid": "115539735", "url": "https://it.wikipedia.org/wiki?curid=6512509", "title": "Philip Morris (imprenditore)", "text": "Biografia.\nNacque nel quartiere londinese di Whitechapel. Nel 1847 la famiglia di Morris, il cui padre era un immigrato tedesco che aveva assunto il nome di Bernard Morris, apr\u00ec un negozio di vendita di tabacco e sigarette a Londra, in Bond Street. \nGli affari della neonata industria del tabacco britannica decollarono per\u00f2 con la guerra di Crimea (1853-1856). Quando i soldati tornarono dal fronte, infatti, essi diffusero la moda di fumare il tabacco utilizzando sigarette in stile turco fatte a mano invece che le classiche pipe, un'abitudine fino ad allora confinata solo tra i ceti sociali pi\u00f9 poveri.\nSull'onda di tale successo, a partire dal 1854, Philip Morris inizi\u00f2 a produrre sigarette in proprio. Le prime da lui realizzate e commercializzate, conosciute come \"Philip Morris English Ovals\", erano sigarette senza filtro e dalla caratteristica sezione ovale. La loro produzione, seppure in quantit\u00e0 limitata, continuer\u00e0 fino al 14 luglio 2017 nonostante i numerosissimi cambi di propriet\u00e0 dell'azienda.\nDivenuto ormai un imprenditore affermato, nel 1870 Morris lanci\u00f2 sul mercato altri marchi come le Cambridge e le Philip Morris Oxford Blues (in seguito chiamate Oxford Ovals e Philip Morris Blues). \nAlla morte di Philip, nel 1873, le redini dell'azienda furono prese da sua moglie Margaret e da suo fratello Leopold. Grazie a loro e ad un'alleanza con Joseph Grunenbaum, l'azienda, che aveva preso il nome di Philip Morris &amp; Co. and Grunebaum Ltd., fu quotata sulla borsa di Londra a partire dal 1881. Il sodalizio con Grunebaum si interruppe nel 1885 e la compagnia divenne semplicemente la Philip Morris &amp; Co., Ltd. \nNel 1894 la famiglia Morris cedette il controllo della societ\u00e0 a William Curtis Thomson e alla sua famiglia. Da qui si apr\u00ec poi il primo di numerosi nuovi capitoli per la storia della Philip Morris &amp; Co. che la porteranno, nel ventesimo secolo, a diventare una delle pi\u00f9 grandi holding del tabacco e del settore alimentare del mondo, dando poi origine alla Philip Morris USA (oggi parte del Gruppo Altria) e alla Philip Morris International. "}
{"id": "6512514", "revid": "181699", "url": "https://it.wikipedia.org/wiki?curid=6512514", "title": "Air Transport Association", "text": ""}
{"id": "6512518", "revid": "767487", "url": "https://it.wikipedia.org/wiki?curid=6512518", "title": "Gintaras Leonavi\u010dius", "text": ""}
{"id": "6512521", "revid": "466539", "url": "https://it.wikipedia.org/wiki?curid=6512521", "title": "Confine tra Inghilterra e Galles", "text": "Il confine tra Inghilterra e Galles (in inglese: \"England\u2013Wales border\"; in gallese: \"Y ffin rhwng Cymru a Lloegr\"), conosciuto anche come confine anglo-gallese, \u00e8 il confine che divide le due nazioni costitutive pi\u00f9 meridionali del Regno Unito.\nStoria.\nIl confine, nella sua forma primitiva, esisteva gi\u00e0 fin da prima dell'arrivo dei romani nell'isola, intorno al I secolo. La sua delimitazione non era precisa e ufficiale e seguiva la consuetudine e la tradizione e, quando le guarnigioni romane lasciarono la Britannia nel 410, le comunit\u00e0 furono lasciate libere di governarsi e di difendersi. Tra il 770 e il 790 il re inglese Offa diede ordine di costruire una protezione artificiale tra il Galles e la Mercia, costruzione che divenne in seguito nota con il nome di vallo di Offa.\nTale vallo rimase in gran parte nei secoli successivi la frontiera tra i due regni, fino a quando, nel 1284, re Edoardo I di Inghilterra si impossess\u00f2 delle terre detenute in precedenza dai principi gallesi, assumendo il titolo (sopravvissuto fino ad oggi) di \u00abprincipe del Galles\u00bb, e modificando la struttura degli \"shires\" locali sul modello inglese.\nQuando, nel 1535, le due nazioni vennero unificate da Enrico VIII in un unico regno, il confine perse gran parte della sua valenza storica, rimarcando di conseguenza solamente le due entit\u00e0 costituenti il paese. A seguito di tale atto, il confine venne ufficializzato e semplificato, abolendo diverse enclavi, come quella di Wick Bicknor tra le contee di Gloucestershire e Herefordshire, e rendendo il libero il transito attraverso di esso.\nAd ora, il confine conserva il suo significato storico di delimitazione tra le due nazioni all'interno del Regno Unito, venendo tuttavia delimitato sulle strade che lo attraversano ed ampiamente segnalato ai turisti con cartelli e insegne.\nGeografia.\nIl confine taglia da nord a sud la penisola gallese, partendo da Chester e, attraversando il parco nazionale di Brecon Beacons, giunge dalla parte opposta nei pressi dell'estuario del Severn, a pochi chilometri da Bristol e da Newport.\nLa linea lungo il suo percorso incontra le seguenti contee:\n Inghilterra:\n Galles:\nVie di comunicazione.\nLe seguenti sono le principali strade che connettono Inghilterra e Galles attraversando il confine."}
{"id": "6512527", "revid": "729019", "url": "https://it.wikipedia.org/wiki?curid=6512527", "title": "Dopolavoro Sportivo Comunale San Giovanni Valdarno 1939-1940", "text": "Questa voce raccoglie le informazioni riguardanti il Dopolavoro Sportivo Comunale San Giovanni Valdarno nelle competizioni ufficiali della stagione 1939-1940."}
{"id": "6512528", "revid": "767487", "url": "https://it.wikipedia.org/wiki?curid=6512528", "title": "Steve Snow", "text": "Carriera.\nClub.\nHa giocato nel campionato statunitense e anche in quello belga.\nNazionale.\nCon la maglia della Nazionale ha partecipato alle Olimpiadi del 1992."}
{"id": "6512529", "revid": "122223047", "url": "https://it.wikipedia.org/wiki?curid=6512529", "title": "\u017dygimantas Sku\u010das", "text": ""}
{"id": "6512532", "revid": "311148", "url": "https://it.wikipedia.org/wiki?curid=6512532", "title": "Russi etnici", "text": ""}
{"id": "6512534", "revid": "287204", "url": "https://it.wikipedia.org/wiki?curid=6512534", "title": "Reattivo di Petasis", "text": "Il reattivo di Petasis \u00e8 il composto metallorganico di formula (C5H5)2Ti(CH3)2. \u00c8 un solido rosso-arancio, instabile allo stato solido.\nSintesi.\nIl reattivo di Petasis viene preparato a partire dal dicloruro di titanocene sostituendo i gruppi cloruro con metillitio o cloruro di metilmagnesio:\nApplicazioni.\nIl composto fu utilizzato per la prima volta da Nicos A. Petasis e Eugene I. Bzowej nel 1990 per la metilenazione di composti carbonilici, cio\u00e8 per convertire composti contenenti il gruppo R2C=O nei corrispondenti derivati R2C=CH2. Come reattivit\u00e0 ricorda il reattivo di Tebbe e la reazione di Wittig. A differenza della reazione di Wittig, il reattivo di Petasis reagisce con un'ampia gamma di composti carbonilici, tra cui aldeidi, chetoni ed esteri. Il reattivo di Petasis \u00e8 anche pi\u00f9 stabile del reattivo di Tebbe in presenza di aria, e di solito viene utilizzato direttamente in soluzione di toluene e THF. \nIl meccanismo di reazione \u00e8 molto simile a quello del reattivo di Tebbe. L'effettivo agente metilenante Cp2TiCH2 viene generato \"in situ\" scaldando la soluzione del reattivo di Petasis a 60\u00a0\u00baC. Questo carbene di titanio reagisce con il carbonile formando un ossatitanio ciclobutano che poi rilascia l'alchene terminale:"}
{"id": "6512538", "revid": "354397", "url": "https://it.wikipedia.org/wiki?curid=6512538", "title": "Dimetiltitanocene", "text": ""}
{"id": "6512541", "revid": "6923", "url": "https://it.wikipedia.org/wiki?curid=6512541", "title": "14\u00aa Squadriglia da ricognizione e combattimento", "text": "La 14\u00aa Squadriglia da ricognizione e combattimento del Servizio Aeronautico del Regio Esercito fu attivata dal maggio 1915 sul campo di Torresella di Giussago (Portogruaro) con aerei Bl\u00e9riot XI.\nStoria.\nLa 14\u00aa Squadriglia Bleriot nel maggio 1915 \u00e8 in zona di guerra a Torresella di Giussago (Portogruaro) inquadrata nel I Gruppo e dispone di 6 Bl\u00e9riot XI.\nIl 28 maggio va a Pozzuolo del Friuli comandata dal capitano Tullio Visconti che dispone di 3 piloti tra cui il tenente Ercole Ercole ed un osservatore ed il 13 giugno 3 Bleriot bombardano un parco bestiame a Doberd\u00f2 del Lago.\nIl 22 giugno viene sciolta per vetusta dei velivoli dopo 25 missioni di guerra e 4 bombardamenti.\nIl 18 luglio la 14\u00aa Farman rinasce a Pordenone ma il 10 agosto diventa la 2\u00aa Squadriglia da ricognizione e combattimento Farman."}
{"id": "6512542", "revid": "757396", "url": "https://it.wikipedia.org/wiki?curid=6512542", "title": "Teramo Basket 2011-2012", "text": "Questa voce raccoglie le informazioni riguardanti il Teramo Basket nelle competizioni ufficiali della stagione 2011-2012.\nStagione.\nLa stagione 2011-2012 del Teramo Basket, sponsorizzata Banca Tercas, \u00e8 la 9\u00aa nel massimo campionato italiano di pallacanestro.\nPer la composizione del roster si decise di tornare alla formula con 5 giocatori stranieri di cui massimo 3 non appartenenti a Paesi appartenenti alla FIBA Europe."}
{"id": "6512543", "revid": "224230", "url": "https://it.wikipedia.org/wiki?curid=6512543", "title": "Portalis", "text": ""}
{"id": "6512546", "revid": "122748817", "url": "https://it.wikipedia.org/wiki?curid=6512546", "title": "Vaidas \u010cepukaitis", "text": ""}
{"id": "6512549", "revid": "380453", "url": "https://it.wikipedia.org/wiki?curid=6512549", "title": "Javier Jim\u00e9nez (pallavolista 1989)", "text": "Carriera.\nClub.\nLa carriera di Javier Jim\u00e9nez inizia nei tornei cubani, giocando per la formazione provinciale di . Nella stagione 2014-15 riceve il permesso dal governo cubano per giocare all'estero, approdando in Grecia, dove partecipa alla Volley League col e vi milita per un biennio, vincendo due scudetti e la Coppa di Grecia 2014-15. Nella stagione 2016-17 approda invece in Italia, firmando per il , in Superlega.\nNel campionato 2017-18 firma per l', nella Liga Argentina de Voleibol, con cui vince la Coppa Argentina. Nel campionato seguente torna a vestire la maglia del , vincendo ancora una Coppa di Grecia. Nella stagione 2019-20 approda in Estonia, dove partecipa alla Eesti Meistriv\u00f5istlused con il , che lascia nella stagione seguente, quando si accasa nella Superliga de Voleibol Masculina spagnola con l'.\nNazionale.\nNel 2013 fa il suo esordio nella nazionale cubana, vincendo la medaglia di bronzo al campionato nordamericano, mentre un anno dopo si aggiudica quella d'oro alla Coppa panamericana, dove viene premiato come miglior schiacciatore, e ai XXII Giochi centramericani e caraibici, dove viene premiato come miglior servizio e miglior schiacciatore.\nIn seguito vince la medaglia d'argento al campionato nordamericano 2015, la medaglia di bronzo alla Coppa panamericana 2017 e partecipa ai Giochi della XXXI Olimpiade di Rio de Janeiro."}
{"id": "6512550", "revid": "124853243", "url": "https://it.wikipedia.org/wiki?curid=6512550", "title": "Philip Morris USA", "text": "La Philip Morris USA (PM) \u00e8 una compagnia statunitense attiva nell'industria del tabacco. L'azienda \u00e8 una controllata del Gruppo Altria, di cui costituisce la divisione tabacco ed \u00e8 attiva nella produzione e nella vendita di prodotti del tabacco nei soli Stati Uniti d'America.\nStoria.\nCreazione.\nLa Philip Morris USA venne divisa dalla Philip Morris International negli anni cinquanta del ventesimo secolo, quando fu creata una divisione che curasse gli affari internazionali, pur rimanendo sempre sotto la stessa controllante fino al 2008. Entrambe le aziende possono quindi far risalire la propria origine a Philip Morris, un tabaccaio londinese la cui famiglia nel 1847 apr\u00ec un negozio di vendita di tabacco e sigarette a Londra, in Bond Street, e che inizi\u00f2 a produrre sigarette a partire dal 1854. Queste ultime erano conosciute con il nome di \"Philip Morris English Ovals\", sigarette dalla forma ovale e senza filtro la cui produzione, seppure in quantit\u00e0 limitata, \u00e8 continuata fino al 14 luglio 2017.\nAlla morte di Philip, nel 1873, le gestione venne presa dalla moglie Margaret e da suo fratello Leopold. Grazie a loro e ad un'alleanza con Joseph Grunebaum, l'azienda, che aveva preso il nome di Philip Morris &amp; Co. and Grunebaum Ltd., fu quotata sulla borsa di Londra a partire dal 1881. Il sodalizio con Grunebaum si interruppe nel 1885 e la compagnia divenne semplicemente la Philip Morris &amp; Co., Ltd.\nNel 1894 la famiglia Morris vendette il controllo della societ\u00e0 a William Curtis Thomson e alla sua famiglia. Con Thomson al comando, nel 1901, l'azienda fu nominata tabaccaio reale del re Edoardo VII e, nel 1902, grazie all'opera di Gustav Eckmeyer (gi\u00e0 unico agente della Philip Morris &amp; Co. negli USA sin dal 1872), essa fu quotata anche a New York, con la propriet\u00e0 che fu divisa a met\u00e0 tra i proprietari britannici e i partner statunitensi.\nPrimi anni.\nNel 1919 George J. Whelan, presidente della Tobacco Products Corporation, una holding che aveva fondato nel 1912, dopo la dissoluzione della American Tobacco Company, a partire dalla sua United Cigar Stores, acquis\u00ec la parte americana della Philip Morris &amp; Co. e fond\u00f2 la Philip Morris &amp; Co., Ltd., Inc., con base in Virginia, assieme ai suoi soci e azionisti Reuben M. Ellis e Leonard B. McKitterick, due venditori del ramo tabacco che Whelan aveva conosciuto in occasione dell'acquisizione della Melachrino.\nNel 1924, la Philip Morris inizi\u00f2 a reclamizzare il marchio di sigarette Marlboro, un prodotto dotato di un nuovo filtro in sughero, puntando specificatamente al mercato femminile grazie slogan e pacchetti accattivanti. Ellis, a cui Whelan aveva dato mandato di far crescere la Philip Morris, che all'epoca controllava meno dell'1% del mercato americano delle sigarette, aveva infatti notato che quel settore di mercato stava ingrandendosi velocemente, essendo passato in pochi anni dal 10 al 15% del totale. La Philip Morris arriv\u00f2 anche, nel 1927, a dotare l'imboccatura delle sigarette Marlboro di un avvolgimento laminato (chiamato \"ivory tipo\") pensato apposta per impedire che le sigarette si appiccicassero fastidiosamente alle labbra truccate di rossetto. Inizialmente pensato, come detto, per un pubblico femminile, il marchio Marlboro verr\u00e0 ripensato nel 1954 come marchio per uomini, decisione anche in questo caso supportata da una enorme campagna pubblicitaria e da una rivisitazione della confezione, con il pacchetto che vedr\u00e0 l'introduzione del famoso tetto rosso. A partire dal 1976, il marchio diventer\u00e0 cos\u00ec il pi\u00f9 venduto negli Stati Uniti d'America.\nL'era di Ellis e McKitterick.\nNel 1929 l'impero della Tabacco Products di Whelan croll\u00f2 pochi mesi prima del crollo del mercato e quando le singole unit\u00e0 che lo componevano furono messe all'asta per soddisfare i creditori, Ellis riusc\u00ec a prendere l'interno controllo della Philip Morris, richiamando in patria anche il suo vecchio socio, McKitterick, che nel frattempo si era preso un periodo sabbatico in Inghilterra. Nel 1929, la compagnia inizi\u00f2 cos\u00ec anche a produrre le proprie sigarette nel suo stabilimento di Richmond, in Virginia.\nQuello che permise alla Philip Morris di emergere negli anni trenta, in un mercato ancora dominato da quelli che possono essere considerati i pezzi di quella che fu la American Tobacco Company, fu proprio l'esperienza di venditori e le capacit\u00e0 di marketing della coppia Ellis e McKitterick. In un mondo dove la distribuzione di massa, ossia i supermercati, non era ancora dominante, le varie amicizie e conoscenze strette dai due con centinaia, se non migliaia, di rivenditori al dettaglio, furono infatti di fondamentale importanza. Quando, nel 1933, la Philip Morris lanci\u00f2 un nuovo marchio di sigarette di media fascia chiamato Philip Morris English Blend, i due poterono cos\u00ec contare sull'aiuto dei loro rivenditori di fiducia anche grazie ad un accordo secondo il quale i manager della PM si impegnarono a non vendere direttamente alla grande distribuzione, facendo in modo cos\u00ec che nei supermercati le English Blend non fossero vendute a un prezzo inferiore ai 15 centesimi, un prezzo concordato con gli stessi rivenditori al dettaglio che quindi iniziarono a consigliare ai propri clienti l'acquisto delle Philip Morris. \nL'esperienza dei due nel marketing fu evidente anche quando la Philip Morris, dopo aver adottato l'uso del glicole dietilenico come umettante per rimuovere l'umidit\u00e0 dalle proprie sigarette, utilizz\u00f2 tutta una serie di articoli scientifici scritti da ricercatori che, seppure in buona fede, erano comunque pagari dalla stessa PM, per decantare l'effetto pi\u00f9 delicato che il glicole aveva sulla gola dei consumatori, arrivando ad adottare per anni lo slogan \"scientific tests have proven Philip Morris a milder cigarette\" (ossia \"test scientifici hanno provato che le Philip Morris sono sigarette pi\u00f9 leggere\") nonostante lo scetticismo di molti.\nGrazie a tali campagne e al fatto che l'azienda era vista come partner leale da molti rivenditori al dettaglio, la Philip Morris continu\u00f2 cos\u00ec, anche dopo la morte di Ellis e McKitterick, entrambi deceduti nel 1936, e la salita al comando di Alfred Lyon, a sottrarre quote di mercato ai suoi pi\u00f9 grandi rivali, come l'American Tobacco e la Reynolds.\nTale fama di lealt\u00e0 rimarr\u00e0 anche quando, in verit\u00e0 non molti anni dopo, la PM inizier\u00e0 a rivolgersi maggiormente alla grande distribuzione, che soppianter\u00e0 via via i piccoli rivenditori.\nIl mercato internazionale e la diversificazione dei prodotti.\nGli inizi degli anni cinquanta videro la nascita dell'embrione della Philip Morris International quando, all'interno della Philip Morris Co., Ltd, Inc., venne creata una divisione che si occupasse di produrre e commercializzare i prodotti Philip Morris nel mondo. Gli anni cinquanta videro quindi la crescita del giro di affari extra statunitensi dell'azienda, con la Philip Morris Australia che divenne, nel 1954, la prima filiale della Philip Morris Co., Ltd, Inc., fuori dagli USA e con la prima sigaretta a marca Marlboro prodotta al di fuori degli USA, grazie ad un accordo con la svizzera Fabriques de Tabac R\u00e9unies, nel 1957. Joseph Cullman III, che arriv\u00f2 al vertice della compagnia nel 1957, cap\u00ec sin da subito le potenzialit\u00e0 del mercato estero e, nel 1960, nomin\u00f2 George Weissman, che \u00e8 oggi ricordato come colui che fece della Philip Morris la pi\u00f9 grande esportatrice di prodotti del tabacco degli USA, direttore delle operazioni internazionali.\nCullman comprese anche che era tempo per la PM di diversificare i propri prodotti, in modo da farla diventare meno dipendente dal mercato di un prodotto che, a met\u00e0 degli anni cinquanta, cominciava a rivelarsi pericoloso per la salute. La Philip Morris si allarg\u00f2 quindi acquisendo dapprima una fabbrica di prodotti per il packaging e, negli anni sessanta, la American Safety Razor e la Burma Shave, due ditte produttrici di articoli per la rasatura, a cui si aggiunse la Clark, una produttrice di gomme da masticare. In tutti questi casi, la PM pens\u00f2 di fare affidamento sulla propria gi\u00e0 esistente rete di distribuzione per vendere i suddetti prodotti. In realt\u00e0, nessuna di queste prime acquisizioni si rivel\u00f2 un grande affare e tutte queste aziende furono rivendute pochi anni dopo. La vera svolta si ebbe nel 1970, quando la Philip Morris acquis\u00ec per 130 milioni di dollari la Miller Brewing Company, un'azienda produttrice di birra con sede a Milwaukee.\nNegli stessi anni, onde arginare gli allarmismi dei consumatori, la Philip Morris introdusse anche le versioni etichettate \"Light\" delle proprie sigarette. Pi\u00f9 tardi si scoprir\u00e0 per\u00f2 che le versioni \"light\" non erano meno dannose delle versioni classiche.\nNel 1976, come gi\u00e0 accennato, il marchio Marlboro divenne il pi\u00f9 venduto negli USA e la Philip Morris arriv\u00f2 ad essere il secondo pi\u00f9 grande venditore di prodotti del tabacco al mondo e il primo del mercato statunitense. Il successo del marchio si dovette in particolare all'introduzione, negli anni cinquanta, della figura del cowboy Marlboro Man, che ebbe un grandissimo successo tra il pubblico diventando un'icona del marketing statunitense. La scelta di puntare sul marchio Marlboro fu anche dovuta al fatto che le Marlboro erano, negli anni cinquanta, ossia quando, come gi\u00e0 detto, si sollevarono i primi timori circa effetti che le sigarette avevano sulla salute, le uniche sigarette con filtro prodotte dalla PM.\nNell'ambito di un riassetto societario, nel 1985 venne fondata la Philip Morris Companies Inc., una holding che divenne controllante della Philip Morris Inc. e della appena acquisita General Foods (l'acquisto, per la somma di 5,6 miliardi di dollari, fu la pi\u00f9 grande acquisizione di un'azienda non petrolifera mai realizzata fino ad allora). Sempre nell'ambito di questo riassetto, nel 1987 anche la Philip Morris International Inc. verr\u00e0 posta sotto il controllo della Philip Morris Companies.\nSempre pi\u00f9 rivolta alla diversificazione dei prodotti, nel dicembre 1988 la Philip Morris Companies Inc. acquis\u00ec la Kraft, Inc. per 13,1 miliardi di dollari, fondendola poi nel 1990 con la General Foods e dando origine alla Kraft General Foods, che, dopo varie acquisizioni e vendite, nel 1995 cambier\u00e0 nome in Kraft Foods.\nNel 2000, la Philip Morris Companies Inc. acquis\u00ec anche, per 19,2 miliardi di dollari, la Nabisco Holdings per poi fonderla con la Kraft Foods, e nel 2001 lanci\u00f2 quella che all'epoca fu la seconda pi\u00f9 grande offerta pubblica iniziale (IPO) della storia statunitense, mettendo sul mercato l'11,1% delle azioni dell'azienda cos\u00ec creata per un controvalore di 8,7 miliardi di dollari.\nNel 2002, la South African Breweries compr\u00f2 parte della Miller Brewing dalla Philip Morris Companies Inc., per 3,6 miliardi di dollari in azioni e 2 miliardi di dollari in contanti, dando origine alla SABMiller plc, il secondo pi\u00f9 grande produttore di birra al mondo, di cui la Philip Morris mantenne il 36% della propriet\u00e0 e il 24,99% dei diritti di voto.\nGruppo Altria.\nIl 27 gennaio 2003, con un nuovo riassetto societario, la Philip Morris Companies Inc. cambi\u00f2 il suo nome in Altria Group, Inc. Tale cambio di nome sarebbe stato atto ad enfatizzare il fatto che la compagnia non si occupa pi\u00f9 solo di tabacco ma anche di tutta una serie di altri prodotti, come quelli commercializzati attraverso la Kraft Foods, di cui all'epoca possedeva ancora l'88,9%. Sotto il controllo di Altria fu quindi posta, con il nome di Philip Morris USA, la divisione che si occupava della produzione e della commercializzazione dei prodotti del tabacco del gruppo negli USA, la quale, nell'autunno del 2003, trasfer\u00ec la propria sede da New York a Richmond, in Virginia.\nDopo aver venduto, il 30 marzo 2007, la restante quota della Kraft Foods in suo possesso, nel marzo 2008, il Gruppo Altria scorpor\u00f2 da s\u00e9 anche la Philip Morris International Inc., motivando la fuoriuscita dal gruppo di dell'azienda con il fatto che quest'ultima avrebbe avuto maggiore facilit\u00e0 a raggiungere il suo scopo, ossia \"ottenere un aumento delle vendite nei mercati emergenti\", rimanendo fuori dalle costrizioni a cui sarebbe dovuta sottostare se avesse continuato ad essere di propriet\u00e0 di un gruppo statunitense. La venuta meno del bisogno di sigarette per il mercato internazionale caus\u00f2 un calo di produzione degli stabilimenti Philip Morris statunitensi che passarono alla Philip Morris USA. Nel 2010 quest'ultima chiuse quindi l'impianto produttivo di Concord, nella Carolina del Nord, e spost\u00f2 tutta la produzione domestica nello stabilimento di Richmond, che arriv\u00f2 a produrre nel solo 2010 ben 146 miliardi di sigarette.\nAl 2016 la Philip Morris USA ha una quota del 51,4% nel mercato statunitense delle sigarette, mercato dominato dal marchio Marlboro, con il 44% del totale delle sigarette vendute.\nControversie legali.\nNel corso degli anni la Philip Morris USA \u00e8 stata chiamata diverse volte in causa per i prodotti relativi alla salute causati dai suoi prodotti. Nella maggior parte di questi casi, l'azienda \u00e8 stata trovata colpevole e costretta a risarcimenti milionari. Ne sono un esempio il processo del 2009 \"Philip Morris USA, Inc. v. Wiliams\", in cui l'azienda fu condannata a pagare 32 milioni di dollari a Mayola Williams, vedova di Jesse D. Williams, morto di cancro ai polmoni nel 1997, e il processo, sempre del 2009, chiamato \"Naugle v. Philip Morris USA, Inc.\", in cui la PM fu condannata a pagare 36,8 milioni di dollari a Lucinda Naugle, ex-fumatrice ventennale, malata di enfisema polmonare.\nTobacco Master Settlement Agreement.\nNel 1994 migliaia di pagine di documenti della Brown &amp; Williamson, una delle pi\u00f9 grandi aziende del tabacco statunitensi, furono recapitati agli archivi del controllo sul tabacco dell'Universit\u00e0 della California di San Francisco (UCSF). I documenti erano composti per la maggior parte da studi scientifici sulla natura di assuefacente della nicotina e su altri effetti sulla salute dati dal fumo di tabacco; tra le altre cose era presente la prova di un pagamento di 500.000 dollari a favore di Sylvester Stallone in cambio della sponsorizzazione dei prodotti B&amp;W in cinque suoi film. Nonostante le richieste della B&amp;W di rimuovere permanentemente il materiale dalla biblioteca, il 25 maggio 1995 la Corte Superiore diede ragione all'universit\u00e0 permettendo alla UCSF di rendere pubblicamente disponibili i documenti.\nA partire da quanto acquisito dalla lettura questi documenti, nel maggio del 1994 il procuratore generale del Mississippi, Mike Moore, intraprese la prima di varie cause intentate all'industria del tabacco dal programma Medicaid ed a lui si unirono poi i procuratori generali di altri quarantacinque stati. Tra i maggiori imputati figurava, ovviamente, la Philip Morris USA.\nLa teoria generale alla base di queste cause era che le sigarette prodotte dall'industria del tabacco avevano contribuito ai problemi di salute di gran parte della popolazione statunitense, il che si era tradotto in pesantissimi costi per il sistema sanitario pubblico. Come dichiar\u00f2 Moore: \"La causa si basa su un sistema piuttosto semplice: tu hai causato la crisi sanitarie e tu devi pagare per sostenerla.\"\nDopo due anni di scontri, nel 1996, il Gruppo Liggett, anch'esso tra i maggiori imputati, si distacc\u00f2 dal resto delle altre aziende del settore, incluse la Philip Morris Inc., la Brown &amp; Williamson, la RJR Nabisco, la Loews e la Lorillard, annunciando di voler patteggiare nelle varie cause. Il gruppo era stato precedentemente accusato di essersi fatto illegalmente influenzare dalla Philip Morris Inc., la quale avrebbe accettato di pagare alcune delle spese legali della Liggett per assicurarsi il suo supporto nella lotta contro la promulgazione di leggi anti-tabacco. Secondo il patteggiamento, il gruppo dovette pagare un milione di dollari di danni, dichiarare pubblicamente che fumare provoca dipendenza e causa il cancro, svelare tutti gli additivi presenti nelle proprie sigarette e testimoniare contro l'intera industria del tabacco. La Liggett fu inoltre la prima azienda ad inserire volontariamente sui propri prodotti l'etichetta \"Nicotine is Addictive\". Tali furono essenziali per il governo nella stesura del Tobacco Master Settlement Agreement, nel 1998.\nIl sopraccittato Tobacco Master Settlement Agreement (MSA) fu sottoscritto nel 1998 tra i 46 procuratori generali e, inizialmente, le quattro pi\u00f9 grandi aziende del tabacco statunitensi, ossia la Philip Morris Inc., la R. J. Reynolds, la Brown &amp; Williamson e la Lorillard. Gli stati accettarono di sospendere le cause in corso verso le industrie del tabacco, in cambio le aziende accettarono di limitare o di cessare la reclamizzazione di alcuni prodotti del tabacco, cos\u00ec come di pagare, per sempre, diverse cifre ai vari stati al fine di risarcirli dei costi sanitari sostenuti nelle cure di persone colpite da malattie derivanti dall'uso di prodotti del tabacco e al fine di finanziare la American Legacy Foundation, cio\u00e8 una onlus che promuove campagne antifumo in tutti gli Stati Uniti d'America. La cifra da pagare per le quattro aziende sopraccitate fu fissata in un minimo di 206 miliardi di dollari per i primi 25 anni di accordo. Con il MSA fu decisa anche la chiusura di alcuni enti e centri di ricerca finanziati dall'industria del tabacco il Tobacco Institute, il Center for Indoor Air Research e il Council for Tobacco Research.\nEtichettatura.\nNel 2009, fine di aderire ai regolamenti emessi dalla FDA statunitense, la Philip Morris USA fu costretta a smettere di utilizzare la dicitura Light, poich\u00e9 tale etichettatura poteva dare la falsa impressione secondo cui alcuni prodotti del tabacco erano pi\u00f9 salutari rispetto ad altri.\nMarchi.\nI prodotti realizzati e commercializzati dalla Philip Morris USA includono: Marlboro, Virginia Slims, Benson &amp; Hedges, Merit, Parliament, Alpine, Basic, Cambridge, Bucks, Dave's, Chesterfield, Collector's Choice, Commander, Lark, L&amp;M, Players, Greensmoke e MarkTen."}
{"id": "6512554", "revid": "126257", "url": "https://it.wikipedia.org/wiki?curid=6512554", "title": "Allegato VII Trattato di Pace di Parigi del 1947", "text": "L'allegato VII del Trattato di Parigi fra l'Italia e le potenze alleate tratta dello \"Strumento per il regime provvisorio\" del Territorio Libero di Trieste. Come cita l'introduzione all'allegato, \"Le disposizioni del presente Strumento si applicheranno all\u2019amministrazione del Territorio Libero di Trieste nell\u2019attesa della messa in applicazione dello Statuto permanente\". Lo strumento dava il potere amministrativo ai comandi militari alleati che operavano nelle due zone del Territorio Libero di Trieste."}
{"id": "6512556", "revid": "74801", "url": "https://it.wikipedia.org/wiki?curid=6512556", "title": "Lynne Thigpen", "text": "Ha recitato in diversi musical e opere di prosa a Broadway e nel resto degli Stati Uniti; per la sua interpretazione della dottoressa Judith Kaufman in \"An American Daughter\" vinse il Tony Award alla miglior attrice non protagonista in uno spettacolo nel 1997. Nel corso della sua carriera \u00e8 stata candidata a sei Daytime Emmy Award.\n\u00c8 morta a cinquantaquattro anni per un'emorragia cerebrale.\nDoppiatrici italiane.\nIn Italiano Lynne Thigpen \u00e8 stata doppiata da:\nDa doppiatrice \u00e8 stata sostituita da:"}
{"id": "6512576", "revid": "363629", "url": "https://it.wikipedia.org/wiki?curid=6512576", "title": "Telepavia", "text": "Telepavia \u00e8 un'emittente televisiva regionale trasmessa in Lombardia sul canale 89 del digitale terrestre.\nStoria.\nTelepavia viene fondata il 1\u00ba febbraio 2010 con sede a Vigevano in Via Carlo Gusberti 17 come emittente locale del territorio di Pavia, Vigevano, Lomellina e Voghera.\nIn quella data Telepavia \u00e8 una televisione provinciale che trasmette esclusivamente sul canale 691, interno al MUX di Telesettelaghi. L'editore \u00e8 Giovanni Arrigone mentre il responsabile della testata giornalistica \u00e8 Claudio Micalizio.\nA inizio 2014 Telepavia entra nel MUX di Telelombardia e diventa visibile anche sul canale 116. In seguito inizia la rilevazione dei dati Auditel a livello regionale e Telepavia si assesta sui 33.000 ascoltatori quotidiani.\nIl 1\u00ba settembre 2016 Telepavia lascia il canale LCN 116, interno al MUX di Telelombardia, e passa al canale 89, all\u2019interno del MUX di TeleColor. Nella stessa data la direzione della testata giornalistica passa a Stefano Calvi, giornalista di esperienza ventennale nel settore ed ex direttore del settimanale La Lomellina. La rilevazione dei dati Auditel vede il raggiungimento nel 2016 dei 99.900 ascoltatori quotidiani.\nIn data 11 gennaio 2017 Giovanni Arrigone diventa socio unico di Telepavia.\nDa febbraio 2019 debutta il nuovo logo Milano Pavia TV, che va ad affiancare lo storico TelePavia, in previsione del cambio del nome dell'emittente a partire da settembre 2019. In quella stessa data il telegiornale diventa Milano Pavia News, andando a coprire l'informazione del territorio a sud di Milano, oltre alla metropoli lombarda.\nAd aprile 2019 entra nella squadra di Milano Pavia TV uno storico volto della televisione italiana: Ettore Andenna. Nei mesi di aprile e maggio va in onda il nuovo programma del mattino, Buon Giorno!, dedicato all'attualit\u00e0 e informazione, con servizi, collegamenti esterni e ospiti in studio.\nProgrammazione.\nTelepavia trasmette 24 ore su 24 sul canale 89 e 691 del digitale terrestre. La sua programmazione \u00e8 costituita principalmente da informazione, attualit\u00e0 e intrattenimento.\nLa societ\u00e0 editrice di Telepavia \u00e8 Media Team Communication s.r.l. operante dal 2009 nel settore televisivo con autorizzazione ministeriale come fornitore di contenuti per la televisione digitale terrestre.\nCanale LCN.\nTelepavia trasmette sul digitale terrestre con LCN 89 e 691: la copertura del segnale tv di Telepavia corrisponde a tutta la Lombardia, il Piemonte orientale e parte dell\u2019Emilia Romagna."}
{"id": "6512578", "revid": "433605", "url": "https://it.wikipedia.org/wiki?curid=6512578", "title": "Societ\u00e0 Fascista Ilva Bagnolese 1939-1940", "text": "Questa voce raccoglie le informazioni riguardanti la Societ\u00e0 Fascista Ilva Bagnolese nelle competizioni ufficiali della stagione 1939-1940."}
{"id": "6512580", "revid": "599013", "url": "https://it.wikipedia.org/wiki?curid=6512580", "title": "Nobody's Wife", "text": ""}
{"id": "6512589", "revid": "228587", "url": "https://it.wikipedia.org/wiki?curid=6512589", "title": "Trazana Beverley", "text": "\u00c8 stata la prima attrice afroamericana a vincere il Tony Award alla miglior attrice non protagonista in uno spettacolo per \"For Colored Girls Who Have Considered Suicide When the Rainbow Is Enuf\" a Broadway nel 1977."}
{"id": "6512590", "revid": "889336", "url": "https://it.wikipedia.org/wiki?curid=6512590", "title": "Campionato del mondo di calcio 2018", "text": ""}
{"id": "6512596", "revid": "741067", "url": "https://it.wikipedia.org/wiki?curid=6512596", "title": "Howard C. Hickman", "text": "Era sposato con la nota attrice Bessie Barriscale."}
{"id": "6512597", "revid": "380453", "url": "https://it.wikipedia.org/wiki?curid=6512597", "title": "Ricardo Calvo", "text": "Carriera.\nClub.\nLa carriera di Ricardo Calvo inizia nei tornei cubani, giocando per la formazione provinciale di . \nFirma il suo primo contratto professionistico in Libano, per disputare la 1st Division 2019 con lo . Dopo un'annata di inattivit\u00e0, rientra in campo nella stagione 2020-21, accasandosi nella Superliga serba con lo . \nNazionale.\nFa parte di tutte le selezioni cubane giovanili: con la nazionale Under-19 vince la medaglia d'oro al campionato nordamericano 2012, dove viene premiato come miglior palleggiatore; con la nazionale Under-21 vince l'oro al campionato nordamericano 2014, premiato in questo caso come MVP e miglior palleggiatore; mentre con la nazionale Under-23 vince un altro oro alla Coppa panamericana Under-23 2014, dove riceve ancora un premio come miglior palleggiatore. Sempre in questo periodo riceve le prime convocazioni in nazionale maggiore, con la quale fa il suo esordio nel 2013, vincendo la medaglia di bronzo al campionato nordamericano, nel 2014 vince due ori alla Coppa Panamericana e ai XXII Giochi centramericani e caraibici, nel 2015 il bronzo alla NORCECA Champions Cup e al campionato nordamericano e nel 2016 l'oro alla Coppa panamericana.\nIl 2 luglio 2016, mentre si trova con la nazionale in Finlandia per il girone di World League, viene arrestato insieme ad altri due connazionali, a cui si aggiungono in seguito altri tre compagni di squadra, con l'accusa di violenza sessuale; i sei restano in carcere nella nazione scandinava, costringendo Calvo a rinunciare al contratto per il campionato 2016-17 precedentemente siglato col , in Grecia, essendo condannato a cinque anni di reclusione per stupro aggravato. Nel giugno 2017, dopo aver ricevuto uno sconto della pena, il suo periodo di incarcerazione viene ridotto a tre anni e mezzo, poi ulteriormente ridotto fino alla scarcerazione le 2017. "}
{"id": "6512598", "revid": "188323", "url": "https://it.wikipedia.org/wiki?curid=6512598", "title": "Locaro parasassi", "text": "Il locaro parasassi, erroneamente definito come \"parafango interno\" \u00e8 quella parte protettiva che si trova all'interno del vano degli pneumatici e che protegge l'interno dell'auto dallo pneumatico stesso.\nIl locaro generalmente \u00e8 rivettato al passaruota o al resto della carrozzeria per la sua parte esterna mentre si ricongiunge allo scudo dell'auto inferiormente.\nIl locaro generalmente \u00e8 in materiale plastico in quanto la sua funzione \u00e8 meramente protettiva da fango e schizzi provocati dallo pneumatico ed in alcuni casi aerodinamica."}
{"id": "6512600", "revid": "1573940", "url": "https://it.wikipedia.org/wiki?curid=6512600", "title": "Oryx beisa callotis", "text": "L'orice dal ciuffo o dal pennello (Oryx beisa callotis ) \u00e8 una sottospecie dell'orice beisa. Venne originariamente descritto da Oldfield Thomas come specie a parte nel 1892, ma \u00e8 stato successivamente rivalutato come semplice sottospecie da Richard Lydekker nel 1912. Tuttavia, recenti analisi effettuate applicando il concetto di specie filogenetica hanno spinto alcuni autori a concludere che debba essere nuovamente classificato come specie a s\u00e9 (\"Oryx callotis\").\nDescrizione.\nL'orice dal ciuffo \u00e8 un'antilope dalla struttura relativamente robusta, con zampe corte e sottili. Gli adulti presentano una lunghezza testa-corpo di 153-170\u00a0cm, una coda di 45-50 cm e 110-120 cm di altezza al garrese. Con un peso di 167-209\u00a0kg, i maschi sono pi\u00f9 pesanti delle femmine, 116-188\u00a0kg, ma d'altro canto i due sessi sono molto difficili da distinguere. Il manto \u00e8 di colore fulvo su quasi tutta l'intera superficie del corpo, con una striscia nera lungo la parte bassa dei fianchi. Vi sono bande nere anche sulla fronte, ai lati della faccia e lungo la gola, mentre il muso \u00e8 bianco. Sono presenti una breve criniera di peli marroncini, nonch\u00e9 ciuffi di peli neri sopra gli zoccoli, all'estremit\u00e0 della coda e sulle orecchie. \u00c8 proprio a quest'ultima caratteristica, unica tra le varie forme di orice, che la sottospecie deve il suo nome comune.\nLe corna, lunghe 76-81\u00a0cm, sono quasi diritte, e curvano all'indietro solo leggermente. Diversamente dalla maggior parte degli altri rappresentanti della sottofamiglia Hippotraginae, ma come nelle altre orici, le corna dell'orice dal ciuffo sono parallele alla superficie superiore del muso dell'animale. Le corna hanno aspetto simile in maschi e femmine, e presentano in media sedici anelli nella met\u00e0 inferiore, prima di divenire lisce e affusolate verso la punta.\nDistribuzione e habitat.\nGli orici dal ciuffo sono presenti solamente nelle regioni sud-orientali del Kenya e in quelle nord-orientali della Tanzania. Sebbene in passato non fossero presenti entro i confini di quello che \u00e8 attualmente il parco nazionale del Serengeti, nel 1972 branchi di orici iniziarono a spostarsi in quest'area, dove sono rimasti da allora. Vivono in praterie semi-aride, savane arbustive e boscaglie di \"Acacia\", e sono pi\u00f9 comuni nelle aree dove le precipitazioni annue sono dell'ordine di 40-80 mm. Le previsioni della IUCN indicano che presto questa forma sar\u00e0 relegata ai parchi nazionali e ad altre aree protette, a causa della pressione esercitata dai bracconieri e dalla perdita di habitat a vantaggio dell'agricoltura al di fuori di tali aree.\nBiologia.\nAlimentazione.\nOltre l'80% della dieta dell'orice dal ciuffo \u00e8 costituita da erba. Durante la stagione delle piogge essa viene incrementata con piante dei generi \"Commelina\" e \"Indigofera\", mentre al contrario, nella stagione secca, l'orice mangia i tuberi e gli steli di \"Pyrenacantha malvifolia\" e di altre piante succulente che lo aiutano a ricavare i liquidi necessari. Facendo affidamento a strategie simili, l'orice dal ciuffo pu\u00f2 vivere anche un mese senza bere, anche se assume liquidi non appena ne ha la possibilit\u00e0. Inoltre gli orici sono in grado di produrre urina altamente concentrata e di riassorbire significative quantit\u00e0 di acqua dal cibo assunto.\nComportamento.\nGli orici dal ciuffo si spostano in branchi nomadi, formati generalmente da trenta a quaranta esemplari. Ogni branco occupa un'area vitale di 300-400\u00a0km\u00b2, all'interno della quale gli animali si muovono in cerca di vegetazione fresca. La maggior parte dei membri adulti di un branco sono femmine, ma sono per lo pi\u00f9 i maschi a scegliere quale direzione prendere durante gli spostamenti. Quando si spostano in fila indiana, per esempio, i maschi dominanti si dispongono nelle retrovie, spingendo o rallentando le femmine di fronte, nonch\u00e9 bloccando la fuga a chiunque voglia allontanarsi dal branco.\nAll'interno del branco esemplari di entrambi i sessi stabiliscono una ben definita classe di dominanza. Gli scontri per rinforzare e mettere alla prova la gerarchia stabilita iniziano con i due contendenti che galoppano in un ampio circolo con passi alti e la testa che viene fatta oscillare da una parte all'altra. Lotte pi\u00f9 attive consistono soprattutto in scontri con le corna, ma possono comportare anche spinte con le corna o con la fronte. Chi viene sconfitto in questi combattimenti pu\u00f2 essere spinto all'indietro anche per 30\u00a0m, ma i contendenti non cercano mai di infierire sull'avversario o di provocare gravi lesioni.\nTra i predatori degli orici dal ciuffo vi sono leoni, ghepardi e leopardi. Gli orici sono stati visti condividere le pozze d'acqua con vari altri ungulati, soprattutto durante le ore diurne, in modo da ridurre il rischio di essere catturati dai predatori e di approfittare di eventuali richiami d'allarme nel caso un potenziale predatore venga individuato. Pascolano nelle prime ore della mattina e di sera, riposando e ruminando durante la parte pi\u00f9 calda della giornata, e talvolta pascolando di tanto in tanto durante la notte. Trascorrono anche una notevole quantit\u00e0 di tempo a pulirsi reciprocamente con i denti e la lingua, e, di conseguenza, sono risultati essere meno soggetti alle infestazioni da zecche rispetto ad animali come gli gnu, che dedicano meno tempo alla pulizia.\nRiproduzione.\nGli accoppiamenti avvengono in ogni periodo dell'anno, ma il maggior numero dei piccoli nasce durante la stagione secca. I maschi si insediano in territori dai quali cercano di tenere sotto controllo le femmine e di impedire ad altri maschi di accoppiarsi con esse, ma questa tattica ha solo un successo limitato, in quanto anche i maschi non territoriali possono avere qualche probabilit\u00e0 di accoppiarsi. Dopo un periodo di gestazione di circa nove mesi nasce un unico piccolo, del peso di 9-10\u00a0kg.\nLe madri si allontanano dal branco prima di partorire, e tengono i neonati nascosti al sicuro per le prime tre settimane, prima di ricongiungersi alla mandria poco dopo. Sono in grado di riprodursi di nuovo quasi immediatamente e, se le condizioni sono ideali, possono dare alla luce dei piccoli ogni undici mesi. I giovani raggiungono la maturit\u00e0 sessuale tra i diciotto e i ventiquattro mesi di et\u00e0. In cattivit\u00e0, gli orici dal ciuffo possono vivere fino a 22 anni."}
{"id": "6512604", "revid": "287451", "url": "https://it.wikipedia.org/wiki?curid=6512604", "title": "Unione Sportiva Gerli 1939-1940", "text": "Questa voce raccoglie le informazioni riguardanti l'Unione Sportiva Gerli nelle competizioni ufficiali della stagione 1939-1940."}
{"id": "6512606", "revid": "767487", "url": "https://it.wikipedia.org/wiki?curid=6512606", "title": "Alejandro V\u00e1squez", "text": "Caratteristiche tecniche.\n\u00c8 un Centrocampista."}
{"id": "6512608", "revid": "92723", "url": "https://it.wikipedia.org/wiki?curid=6512608", "title": "Passaruota", "text": "Il passaruota \u00e8 una parte della carrozzeria di un veicolo la cui funzione \u00e8 di raccordo tra la carrozzeria esterna (parafango) e il locaro parasassi dell'auto. Il passaruota avvolge superiormente la ruota del veicolo e si congiunge in maniera armonica con l'interno dell'auto.\nGeneralmente \u00e8 in plastica nera ma \u00e8 spesso verniciato in tinta con il resto della carrozzeria. \nIn alcuni casi pu\u00f2 non essere presente come elemento a s\u00e9 stante, in questo caso la carrozzeria \u00e8 conformata in modo da fungere come passaruota (generalmente tramite un profilo compatto) ed \u00e8 congiunta direttamente al locaro.\nPosteriormente e inferiormente al passaruota pu\u00f2 essere presente un paraspruzzi."}
{"id": "6512612", "revid": "904368", "url": "https://it.wikipedia.org/wiki?curid=6512612", "title": "Michel Aebischer", "text": "Caratteristiche tecniche.\n\u00c8 una mezzala di piede destro con spiccate doti offensive. Forte fisicamente, \u00e8 un centrocampista di manovra dotato di buona tecnica. Dotato di buona corsa, sa essere abile sia negli inserimenti in fase offensiva che nel servire assist ai compagni.\nCarriera.\nClub.\nDebutta in Super League con lo il 10 settembre 2016, nella partita vinta 2-1 contro il . Con lo Young Boys ha vinto la Super League 2017-2018, primo titolo della squadra di Berna dopo 32 anni.\nIl 25 gennaio 2022 viene acquistato dal con la formula del prestito con obbligo di riscatto.Il 6 febbraio fa il suo esordio con i felsinei nella partita interna contro l'Empoli, subentrando a Mattias Svanberg al 79'. \nNazionale.\nAebischer debutta nella nazionale svizzera il 18 novembre 2019 nella gara delle qualificazioni al campionato europeo di calcio 2020 contro , rilevando Ruben Vargas all'85' minuto.\nNon ha potuto essere convocato per Euro 2020 a causa di un infortunio al ginocchio.\nStatistiche.\nPresenze e reti nei club.\n\"Statistiche aggiornate al 22 febbraio 2022.\""}
{"id": "6512613", "revid": "965226", "url": "https://it.wikipedia.org/wiki?curid=6512613", "title": "Jim Dale", "text": "\u00c8 noto soprattutto come interprete di musical nel West End di Londra e a Broadway, New York. Particolarmente apprezzata \u00e8 stata la sua interpretazione di Phineas Taylor Barnum nel musical \"Barnum\" a Broadway, che gli valse il Tony Award al miglior attore protagonista in un musical nel 1980. Tra le sue numerose apparizioni teatrali si ricordano anche: \"Me and My Girl\" (Broadway, 1986), \"Oliver!\" (Londra, 1994), \"Candide\" (Broadway, 1997) e \"L'opera da tre soldi\" (Broadway, 2006). \u00c8 noto nel mondo anglosassone per aver narrato tutti e sette gli audiolibri della saga di \"Harry Potter\".\n\u00c8 stato sposato con Patricia Dale dal 1957 al 1977 e con Julia Schafler dal 1980; ha quattro figli."}
{"id": "6512621", "revid": "729019", "url": "https://it.wikipedia.org/wiki?curid=6512621", "title": "14\u00aa Squadriglia", "text": "La 14\u00aa Squadriglia fu operativa dal gennaio 1917 sul campo di Aviano con aerei da bombardamento Caproni.\nStoria.\nPrima guerra mondiale.\nIl reparto nasce nel novembre 1916 al Centro Formazione Squadriglie sull'aeroporto di Brescia-Ghedi e si sposta il 25 gennaio 1917 su Aviano inquadrata nel IV Gruppo al comando del Capitano Giacomo Barucchi che dispone di altri 9 piloti e 3 mitraglieri. Tra i piloti possiamo ricordare il capitano Lorenzo Pica (nato a L'Aquila il 29 ottobre 1886 e morto l'11 marzo 1919 a Digione in Francia per un incidente, sospetto sabotaggio) decorato con medaglia d'argento e di bronzo al valore militare e Antonio Cominotti. \nIl 2 marzo si sposta all'aeroporto di Udine-Campoformido con 4 Caproni Ca.32.\nNell'ambito degli attacchi in preparazione della decima battaglia dell'Isonzo il 13 aprile bombarda Vipacco.\nIl 30 giugno sul nuovo Caproni Ca.33 450\u00a0hp bombardano di notte di loro iniziativa il Cantiere navale di Trieste in rappresaglia dell'attacco austriaco ad Udine.\nIn agosto l'unit\u00e0 dispone di 4 Ca.450, 7 piloti, 2 osservatori e 4 mitraglieri e nell'ambito dell'undicesima battaglia dell'Isonzo il 5 settembre bombardano l'Hermada.\nIl 26 settembre durante un bombardamento su Grahovo ob Ba\u010di un Ca. viene abbattuto dalla contraerea causando la morte dell'equipaggio.\nDopo la battaglia di Caporetto il reparto ripiega su Ghedi e poi va a Padova da dove il 16 dicembre attacca la stazione di Grahovo.\nDopo la decisione di mandare il reparto sul fronte occidentale francese la squadriglia \u00e8 inquadrata nel XVIII Gruppo (poi 18\u00ba Gruppo caccia) il 24 dicembre va a Taliedo ed il 26 riceve i nuovi aerei con 9 piloti, 4 osservatori e 6 mitraglieri dopo aver svolto nel 1917 140 voli di guerra.\nL'11 gennaio 1918 si schiera a Longvic con 4 Ca., 9 piloti, 4 osservatori e 6 mitraglieri ed il 15 febbraio alla base aerea di Nancy-Ochey.\nIl 20 maggio al rientro da un bombardamento su Montcornet (Champagne-Ardenne) un Ca. ha un grave incidente in fase di atterraggio.\nIl 10 giugno lascia il materiale alle altre due squadriglie sul fronte francese e torna al Centro Formazione Squadriglie di Riva presso Chieri per ricevere 8 Caproni Ca.44 600\u00a0hp ed il 23 luglio il comando passa al Cap. Vito Pugliese.\nIl 20 ottobre il reparto torna a Longvic ed il 25 ottobre va a Chermisey.\nDopo l'11 marzo 1919 la squadriglia rientra in Italia quando al 20 aprile disponeva di 4 Caproni Ca.44 e viene sciolta il 17 novembre.\nGuerra d'Etiopia.\nLa 14\u00aa Squadriglia della Regia Aeronautica si imbarca a Genova il giorno 7 marzo 1935 nell'ambito della Guerra d'Etiopia. Nel maggio 1935 tutti gli aerei sono montati e collaudati e partecipa alle operazioni belliche dal 3 ottobre 1935 inquadrata nel IV Gruppo Bombardamento sull'aeroporto di Asmara (poi Aeroporto Internazionale di Asmara) con 10 Caproni Ca.101 avendo in forza Bruno Mussolini e Vittorio Mussolini.\nIl 14 ottobre \"La 14\u00aa squadriglia da bombardamento \u00abTesta di Leone\u00bb, comandata dal maggiore Tessore, di cui facevano parte Vittorio e Bruno Mussolini, spintasi, senza alcun carico di esplosivi, in ricognizione su Macall\u00e8, ha incontrato una colonna nemica in marcia verso Nord, che immediatamente ha aperto il fuoco contro gli apparecchi. Questi hanno risposto colle mitragliatrici, da bassissima quota, sbandando il nemico. Il \u00abCaproni\u00bb dei figli del Duce \u00e8 stato colpito da quattro proiettili. Pi\u00f9 tardi si \u00e8 portato sul posto il capitano Ciano colla \u00abDisperata\u00bb che ha bombardato ancora i gruppi avversari. Era a bordo di uno degli apparecchi anche S.E. Bottai, Governatore di Roma, sbarcato a Massaua il giorno prima.\" (Bollettino di guerra)\nIl 18 novembre \"Venti apparecchi da bombardamento \u00abCaproni 101\u00bb del 4\u00ba e 27\u00ba gruppo con 6 tonn. di esplosivi, hanno bombardato nulla valle del Maimesciac una massa di circa 20 mila armati, mitragliandola poi a fondo valle, da quote comprese fra i 50 e i 100 metri. L'operazione si \u00e8 svolta in cinque ondate ed \u00e8 durata due ore. La reazione \u00e8 stata violentissima; l'apparecchio del capitano Ciano, comandante della squadriglia \u00abLa Disperata\u00bb, \u00e8 stato colpito da proiettili di fucile e da una granata di cannone Oerlikon; hanno partecipato all'azione gli apparecchi di Vittorio e Bruno Mussolini della squadriglia \u00abTesta di Leon \u00bb; l'apparecchio del sottotenente Manchi \u00e8 stato colpito nel serbatoio della benzina; il motorista ha tamponato la falla colla mano per oltre due ore; sull'apparecchio dei tenenti Lanza e Orsini \u00e8 stato ferito da proiettile esplosivo il sergente Dalmazio Birago; egli ha tenuto un contegno eroico inneggiando alla sua squadriglia, la \u00abDisperata\u00bb, e incoraggiando i piloti, preoccupati per il suo gravissimo stato. Pi\u00f9 tardi egli \u00e8 deceduto in seguito alle ferite.\" (Bollettino di guerra)\nIl 9 gennaio 1936 \"Intensa attivit\u00e0 della ricognizione aerea. Azioni di bombardamento contro concentramenti nemici, sull'Amba Aradam; quattro apparecchi colpiti, ma tutti rientrati alla base. Tra questi il \u00abCaproni 101\u00bb di Vittorio Mussolini, da un proiettile di artiglieria.\" (Bollettino di guerra)\nAl 15 gennaio 1936 era ancora ad Asmara ed aveva anche una Sezione di Caproni Ca.133.\nNel marzo 1936 \u00e8 nel Gruppo tattico Ca. 101 dell'Aeroporto di Axum.\nIl 30 marzo 1936 \"Nella giornata del 30 furono concentrati a Macall\u00e9 e a Gura quasi tutti gli apparecchi dell'aviazione eritrea. Il 31 essi iniziarono l'azione da Macall\u00e9 alle ore 7 e da Gura (Eritrea) alle 8,30. Quelli da Macall\u00e9 persistevano negli attacchi fino al tramonto, mentre gli altri, a causa del tempo proibitivo sul percorso da Gura ad Amba Alagi, compivano solo cinque ondate di attacco; quattro nella mattinata e una nel pomeriggio. Questi ultimi, fra i quali erano trenta \u00abCaproni 133\u00bb, navigando tutto il pomeriggio in mezzo al temporale, bombardavano e mitragliavano a ondate il nemico, in concorso. colle forze di terra. Diciassette apparecchi sono stati colpiti, fra i quali \u00e8 quello pilotato dal Ten.te Colonnello Tessore e da Vittorio Mussolini, raggiunto da due colpi di cannoncino antiaereo che hanno spezzato un montante dell'ala destra e danneggiata la fusoliera. Tre piloti sono rimasti feriti. Durante la battaglia le informazioni e l'azione degli aerei hanno sventato un movimento aggirante nemico e reso possibile il tempestivo intervento di rinforzi.\" (Bollettino di guerra)\nSeconda guerra mondiale.\nAllo scoppio della seconda guerra mondiale era inquadrata nel 4\u00ba Gruppo del 7\u00ba Stormo bombardamento terrestre della 1\u00aa Squadra aerea al Campo della Promessa di Lonate Pozzolo con 8 aerei Fiat B.R.20 ed in Africa Orientale Italiana era nel IV Gruppo con 6 S.M.81 all'Aeroporto di Dire Dawa."}
{"id": "6512625", "revid": "481666", "url": "https://it.wikipedia.org/wiki?curid=6512625", "title": "Howard Hickman", "text": ""}
{"id": "6512627", "revid": "1186766", "url": "https://it.wikipedia.org/wiki?curid=6512627", "title": "Barchetta di San Giovanni", "text": ""}
{"id": "6512646", "revid": "767487", "url": "https://it.wikipedia.org/wiki?curid=6512646", "title": "Jaime Bravo (calciatore)", "text": "Caratteristiche tecniche.\n\u00c8 un portiere."}
{"id": "6512663", "revid": "599013", "url": "https://it.wikipedia.org/wiki?curid=6512663", "title": "Cimitero austro-ungarico Burg di San Candido", "text": "Il cimitero austro-ungarico Burg di San Candido (in tedesco Soldatenfriedhof Innichen o Burgfriedhof Innichen) \u00e8 un cimitero di guerra che si trova poco a sud dell'abitato di San Candido alla fine della val Pusteria in Alto Adige.\nStoria.\nDurante la Grande guerra San Candido si trovava nelle immediate retrovie del fronte e fu anche un centro ospedaliero; quindi un gran numero di morti per ferite oppure per malattie, sia dell'esercito austro-ungarico, che tra i prigionieri di guerra italiani o di altre nazioni dell'Intesa, trov\u00f2 sepoltura in un cimitero posto sull'altura del Burg. Si arriv\u00f2 fino a 700 tombe.\nPer lo pi\u00f9 il cimitero fu costruito per fronte al numero sempre pi\u00f9 numeroso di morti provenienti dai due ospedali di guerra ad inizio della guerra per volere dell'allora sindaco Josef Baumgartner. Il camposanto venne consacrato dal cappellano Anton Pircher il 12 marzo 1916. Al suo interno sono stati seppelliti Standsch\u00fctzen, ma anche prigionieri italiani, russi e serbi. Le salme subito dopo la fine del conflitto erano circa il doppio ma nel 1934 i prigionieri di guerra italiani furono trasferite al sacrario militare di Pocol. Nel 1941 tocc\u00f2 ai soldati tedeschi; vennero trasferiti verso i cimiteri di guerra di Bressanone, di Bolzano o presso il cimitero militare tedesco del Passo Pordoi. Al interno del Burg si trova anche una lapide a ricordo di due crocerossine che lavoravano presso l'ospedale da campo austro-ungarico, Anna Franc\u00f2 e Anna Czabala.\nDopo altri trasferimenti il cimitero fu abbandonato a s\u00e9 stesso e solo nel 2003/2004 il luogo \u00e8 stato recuperato con interventi di estrema sobriet\u00e0, ma giudicati molto ben riusciti, richiesti dal francescano Siegfried Volgger assieme agli Sch\u00fctzen \"Hofmark Innichen\".\nIn particolare, la piccola cappella \u00e8 stata restaurata grazie all'architetto Bernhard L\u00f6sch il quale ha voluto trascrivere al suo interno i nomi delle 520 salme ritrovate nella fossa comune."}
{"id": "6512665", "revid": "112465717", "url": "https://it.wikipedia.org/wiki?curid=6512665", "title": "Alfred Drake", "text": "Biografia.\nRecit\u00f2 nel cast originale dei classici di Broadway \"Oklahoma!\" (1943) e \"Kiss Me, Kate\" (1948) e sostitu\u00ec Yul Brynner nel ruolo del Re del Siam in \"The King and I\".\nNel 1990 ricevette uno speciale Tony Award alla carriera.\nDopo aver divorziato da Alma Tollefsen, Drake spos\u00f2 Esther Harvey Brown nel 1944 e la coppia rest\u00f2 sposata fino alla morte dell'uomo, avvenuta nel 1992 per insufficienza cardiaca."}
{"id": "6512674", "revid": "599013", "url": "https://it.wikipedia.org/wiki?curid=6512674", "title": "Djibril Sow", "text": "Biografia.\nNato a Zurigo da madre svizzera e padre senegalese, Sow \u00e8 in possesso della doppia cittadinanza. \u00c8 cugino di Coumba Sow, anch'ella calciatrice di ruolo centrocampista.\nCaratteristiche tecniche.\n\u00c8 un centrocampista completo, veloce, dotato tecnicamente e abile nei contrasti; ricorda il pari-ruolo francese Paul Pogba.\nCarriera.\nDopo essere cresciuto nel settore giovanile dello Zurigo, il 30 giugno 2015 viene acquistato dal Borussia M\u00f6nchengladbach, con cui firma un contratto di cinque anni. Nell'estate del 2017 passa allo Young Boys, legandosi con la squadra giallo-nera fino al 2021. Dopo aver vinto due campionati con il club di Berna, il 27 giugno 2019 viene ceduto all'Eintracht Francoforte, con cui firma un quinquennale.\nStatistiche.\nPresenze e reti nei club.\n\"Statistiche aggiornate al 2 luglio 2021.\""}
{"id": "6512681", "revid": "253269", "url": "https://it.wikipedia.org/wiki?curid=6512681", "title": "Jeffrey Rogers", "text": "Attivo principalmente fino alla met\u00e0 degli anni ottanta, ha interpretato diversi ruoli in diversi film e serie TV."}
{"id": "6512683", "revid": "298229", "url": "https://it.wikipedia.org/wiki?curid=6512683", "title": "Alexander Andergassen", "text": "Nel corso della sua carriera ha giocato perlopi\u00f9 con la maglia del Caldaro, per due stagioni (2003-2004 e 2014-2015) in massima serie, per le altre in seconda serie. Vanta inoltre 3 stagioni (2008-2011) in massima serie con la maglia del Fassa.\nHa vestito la maglia azzurra sia a livello giovanile (ha all'attivo un mondiale Under-18 ed uno mondiale Under-20, disputati rispettivamente nel 2004 e nel 2006), che a livello di nazionale maggiore; ha inoltre preso parte alle Universiadi di Torino 2007."}
{"id": "6512692", "revid": "1543377", "url": "https://it.wikipedia.org/wiki?curid=6512692", "title": "Araki Murashige", "text": "Biografia.\nMurashige fu \"daimy\u014d\" della provincia di Settsu e si scontr\u00f2 con il clan Wada prima di unirsi a Oda Nobunaga.\nGuid\u00f2 l'armata di Nobunaga nella guerra di Ishiyama Hongan-ji che dur\u00f2 dieci anni. Fu accusato nel 1578 di simpatia per il clan M\u014dri, uno dei maggiori nemici di Oda Nobunaga, da Akechi Mitsuhide. Si ritir\u00f2 nel castello di Itami e resistette per un anno, fino al 1579, all'assedio di Arioka delle forze del clan Oda; tuttavia, quando i suoi servitori Nakagawa Kiyohide e Takayama Ukon lo tradirono, si trov\u00f2 in grave pericolo e fugg\u00ec da solo nelle terre del clan M\u014dri. Sua moglie, i suoi figli, i soldati e tutti gli altri rimasti nel castello di Itami (circa 600 persone) furono giustiziati a Kyoto.\nNel 1582, dopo la morte di Nobunaga e l'ascesa al potere di Toyotomi Hideyoshi, Murashige ritorn\u00f2 dalla citt\u00e0 di Sakai ad Osaka come discepolo \"Cha no yu\" di Sen no Riky\u016b. All'inizio si faceva chiamare Araki Douhun (\u8352\u6728 \u9053 \u7cde), formato dai Kanji di \"strada\" e \"escrementi\" in rimorso per aver abbandonato moglie e figli. Pi\u00f9 tardi Hideyoshi gli perdon\u00f2 gli errori del passato e gli diede il nome di Doukun (\u9053 \u85ab), con \"escrementi\" trasformati in \"fragranza\".\nEsiste una storia semi-leggendaria che racconta l'uso rocambolesco di Araki di un \"tessen\", o ventaglio di ferro, per salvare la propria vita. Dopo essere stato accusato di tradimento da Akechi Mitsuhide, Araki fu chiamato davanti al suo signore, Oda Nobunaga. Com'era consuetudine si chin\u00f2 sulla soglia della porta prima di entrare nella stanza. In qualche modo prevenne il suo assassinio posizionando il tessen sulla scanelatura delle porte impendendo a esse di chiudersi per spezzargli il collo. Il piano di Nobunaga fu scoperto e la vita di Araki risparmiata.\nMor\u00ec a Sakai all'et\u00e0 di 52 anni. Suo figlio, che prese il cognome della madre, fu l'artista Iwasa Matabei."}
{"id": "6512697", "revid": "767487", "url": "https://it.wikipedia.org/wiki?curid=6512697", "title": "Adam Ariel", "text": ""}
{"id": "6512698", "revid": "447535", "url": "https://it.wikipedia.org/wiki?curid=6512698", "title": "Rapido 904", "text": ""}
{"id": "6512702", "revid": "125229852", "url": "https://it.wikipedia.org/wiki?curid=6512702", "title": "Egor Koulechov", "text": ""}
{"id": "6512738", "revid": "86599", "url": "https://it.wikipedia.org/wiki?curid=6512738", "title": "Edvardas \u010cernis", "text": "Il Minor Planet Center gli accredita la scoperta dell'asteroide 233661 Alytus effettuata il 31 agosto 2008 in collaborazione con Kazimieras \u010cernis."}
{"id": "6512742", "revid": "718859", "url": "https://it.wikipedia.org/wiki?curid=6512742", "title": "Ebraismo negli Stati Uniti d'America", "text": ""}
{"id": "6512743", "revid": "729019", "url": "https://it.wikipedia.org/wiki?curid=6512743", "title": "Taian (Sabbioncello)", "text": "Taian, Tajam o Tajan (in croato \"Tajan\") \u00e8 un isolotto della Dalmazia meridionale, in Croazia, adiacente alla penisola di Sabbioncello. Amministrativamente appartiene al comune della citt\u00e0 di Stagno, nella regione raguseo-narentana.\nTaian \u00e8 il maggiore degli isolotti chiamati scogli di Briesta, dal nome del villaggio (\"Brijesta\") che si trova a sud-est nella valle omonima.\nGeografia.\nTaian si trova sul lato nord-est della penisola di Sabbioncello, nell'ampia baia di Bratcovizza chiamata anche mar Piccolo (\"Malo More\") che \u00e8 racchiusa tra punta Rat (\"rt Rat\"), detta anche punta della Madonna, e punta Blazza (\"rt Blaca\" o \"Blace\"). L'isolotto \u00e8 situato a nord-ovest di valle Brista o Briesta (\"uvala Brijesta\"), una valle interna della baia di Bratcovizza, e circa 700\u00a0m a ovest di punta Blazza. Taian ha una superficie di 0,251\u00a0km\u00b2, il suo sviluppo costiero \u00e8 di 2,23\u00a0km e l'altezza di 60,2\u00a0m."}
{"id": "6512744", "revid": "38120", "url": "https://it.wikipedia.org/wiki?curid=6512744", "title": "\u010cernis", "text": ""}
{"id": "6512745", "revid": "287204", "url": "https://it.wikipedia.org/wiki?curid=6512745", "title": "Cernis", "text": ""}
{"id": "6512750", "revid": "599013", "url": "https://it.wikipedia.org/wiki?curid=6512750", "title": "Declan Rice", "text": "Biografia.\nNato in Inghilterra da una famiglia di origini irlandesi, ha due fratelli maggiori di nome Connor e Jordan.\nCaratteristiche tecniche.\nRice \u00e8 un centrocampista che pu\u00f2 giocare anche come difensore centrale.\nCarriera.\nClub.\nDopo essere cresciuto nei settori giovanili di e , con quest'ultimo club esordisce tra i professionisti il 21 maggio 2017, in occasione dell'ultima giornata di campionato, subentrando a Edimilson Fernandes nei minuti di recupero del match vinto per 2-1 contro il . Quella sar\u00e0 la sua unica presenza in stagione, mentre dall'anno successivo trova molto pi\u00f9 spazio diventando titolare degli \"Hammers\" a partire dal girone di ritorno. Segna il suo primo gol per i londinesi il 12 gennaio 2019, nella gara casalinga di Premier League contro l', decidendo cos\u00ec la partita con il risultato finale di 1-0. Nella stagione 2020/2021 ha rivestito numerose volte la \"fascia da capitano\" del West Ham, anche grazie alle tante assenze della leggenda del club Mark Noble.\nNazionale.\nIrlanda.\nIn possesso della cittadinanza irlandese grazie alle origini dei nonni, nati a Cork, dopo avere rappresentato le nazionali giovanili, il 23 marzo 2018 ha debuttato con la nazionale maggiore irlandese, in occasione dell'amichevole persa per 1-0 contro la Turchia. Successivamente ha disputato da titolare altre due amichevoli, una con la Francia e una contro gli Stati Uniti.\nInghilterra.\nNell'agosto 2018 il suo comportamento \u00e8 stato oggetto di discussione per la stampa: secondo alcune fonti la nazionale maggiore inglese si era messa in contatto con lui per convincerlo a giocare per i \"Tre Leoni\"; questa cosa non \u00e8 stata vista di buon occhio dal C.T. dei verdi Martin O'Neill che ha deciso di non convocarlo ulteriormente. In novembre O'Neil si \u00e8 dimesso ed \u00e8 stato sostituito da Mick McCarthy; con quest'ultimo Rice ha avuto un colloquio un mese dopo in cui gli era stato proposto di giocare per l'Irlanda e di diventarne (in futuro) capitano.\nTuttavia Rice ha declinato l'offerta e il 13 febbraio 2019 ha pertanto dichiarato che avrebbe accettato eventuali convocazioni dall'Inghilterra. Un mese esatto dopo arriva per lui la prima convocazione da parte della nazionale dei Tre Leoni in occasione delle sfide di qualificazione a EURO 2020 contro Repubblica Ceca e Montenegro. Il 22 marzo, alla prima occasione utile, debutta con la selezione britannica in occasione del 5-0 contro la Repubblica Ceca rilevando al 63' Dele Alli. Diventa cos\u00ec il secondo giocatore dopo Jack Reynolds ad avere giocato sia per l'Inghilterra che per l'Irlanda.\nIl 18 novembre 2020 segna la sua prima rete con la selezione inglese nel successo per 4-0 contro l' in Nations League. Il 1\u00ba giugno 2021 viene convocato per gli europei, manifestazione in cui scende in campo in ogni partita giocata dalla nazionale inglese.\nStatistiche.\nPresenze e reti nei club.\n\"Statistiche aggiornate al 7 luglio 2021.\""}
{"id": "6512751", "revid": "212348", "url": "https://it.wikipedia.org/wiki?curid=6512751", "title": "Microsoggiorno", "text": " \nIl microsoggiorno \u00e8 un tipo di prenotazione in hotel che prevede un soggiorno inferiore alle 24h, nel quale il cliente sceglie l'orario di entrata in hotel e il numero delle ore da trascorrere nella struttura. \n\u00c8 stato introdotto in Europa nel 2012 come soluzione per offrire flessibilit\u00e0 ai clienti viaggiatori e, dall'altra parte, per permettere al gestore dell'hotel di vendere le stanze pi\u00f9 volte al giorno. "}
{"id": "6512755", "revid": "47767", "url": "https://it.wikipedia.org/wiki?curid=6512755", "title": "Sage (nome)", "text": "Origine e diffusione.\nNome moderno, dalla duplice origine; da una parte, pu\u00f2 riprendere il vocabolo inglese \"sage\", che indica la salvia, collocandosi quindi in quella schiera di nomi ispirati alle piante, insieme con altri quali Mimosa, Poppy, Daisy, Giacinta, Hajnalka e via dicendo. Etimologicamente deriva, in questo caso, tramite il francese antico \"sauge\", dal latino \"salvia\", a sua volta da \"salvus\" (\"sano\", \"in salute\", in riferimento alle propriet\u00e0 curative attribuite a tale erba).\nIn alternativa, pu\u00f2 riprendere un altro termine inglese omografo, \"sage\", che vuol dire letteralmente \"saggio\"; anche qui, risalendo al francese antico \"sage\" e al galloromanzo \"sabius\", si arriva ad un'origine latina, da \"sapere\" (\"avere gusto\", \"essere saggio\"), in ultimo dalla radice protoindoeuropea \"*sap-\", \"assaggiare\").\nOnomastico.\nNon ci sono santi che portano questo nome, che quindi \u00e8 adespota. L'onomastico pu\u00f2 eventualmente essere festeggiato il 1\u00ba novembre, festa di Ognissanti. "}
{"id": "6512756", "revid": "729019", "url": "https://it.wikipedia.org/wiki?curid=6512756", "title": "Campionato europeo di football americano 1987", "text": "Il campionato europeo di football americano 1987 (in lingua inglese 1987 American Football European Championship), \u00e8 la terza edizione del campionato europeo di football americano per squadre nazionali maggiori maschili organizzato dalla EFL. \u00c8 stato disputato in Finlandia tra il 19 e il 23 agosto 1987.\nStadi.\nDistribuzione degli stadi del campionato europeo di football americano 1987"}
{"id": "6512764", "revid": "1782831", "url": "https://it.wikipedia.org/wiki?curid=6512764", "title": "Collegio di Wentworth and Dearne", "text": "Wentworth and Dearne \u00e8 un collegio elettorale inglese della Camera dei comuni del Parlamento del Regno Unito, situato nel South Yorkshire. Elegge un membro del Parlamento con il sistema maggioritario a turno unico. Il rappresentante del collegio dal 2010 \u00e8 il laburista John Healey.\nConfini e profilo.\nIl collegio comprende gli insediamenti satelliti di due grandi citt\u00e0 dello Yorkshire, separate da aree rurali, nella parte nord di Rotherham e a sud-est di Barnsley, e comprende i seguenti ward elettorali:\nGran parte dell'area del collegio proviene da Wentworth, anche se il grande centro di Dearne era invece all'interno di Barnsley East and Mexborough. Il nome del collegio ha origine dal villaggio che d\u00e0 il nome alla pi\u00f9 grande tenuta privata nella nazionel Wentworth Woodhouse.\nI villaggi del South Yorkshire crebbero fino a grandi citt\u00e0 per via della presenza di miniere di carbone, che portarono a uno sfruttamento intensivo del territorio, che benefici\u00f2 anche della vicinanza a Sheffield, alla rete di canali e fiumi, come anche a Doncaster, York, Wakefield e Leeds. Dato che l'attivit\u00e0 mineraria \u00e8 andata decrescendo e l'agricoltura impiega una piccola parte della popolazione, i settori critici per l'occupazione sono la manifattura, la preparazione di cibi e materiali grezzi, come la distribuzione e la vendita. I disuccopati registrati nel novembre 2012 erano pi\u00f9 alti della media nazionale, 5,6% contro il 3,8%, dati basati su una statistica di \"The Guardian\"."}
{"id": "6512765", "revid": "599013", "url": "https://it.wikipedia.org/wiki?curid=6512765", "title": "Liam Bossin", "text": "Biografia.\nBossin \u00e8 nato in Belgio da madre irlandese: questo lo ha reso convocabile dalle nazionali giovanili dell'isola.\nCarriera.\nDopo essere cresciuto nei settori giovanili di White Star Bruxelles e Anderlecht, il 21 luglio 2017 si trasferisce a parametro zero Nottingham Forest, firmando un biennale con il club inglese.\nStatistiche.\nPresenze e reti nei club.\n\"Statistiche aggiornate al 5 settembre 2017.\""}
{"id": "6512766", "revid": "287204", "url": "https://it.wikipedia.org/wiki?curid=6512766", "title": "Z\u00e0nn\u00edng", "text": "Z\u00e0nn\u00edng (\u8d0a\u5be7; in Wade-Giles: Tsan-ning; in giapponese: Sannei; in coreano: \ucc2c\ub155, Ch'anny\u014fng; 920-1001) fu un monaco buddhista cinese, maestro di \"vinaya\" e autore, tra le altre opere, del \"S\u00f2ngg\u0101os\u0113ngzhu\u00e0n\" (\u5b8b\u9ad8\u50e7\u50b3, Biografie di monaci eminenti [compilate durante la dinastia] Song\"). \nOriginario di Bohai (\u6e24\u6d77, provincia di Hebei), tra il 926 e il 930 fu ordinato monaco presso il monastero di Xiangfusi (\u7965\u7b26\u5bfa) nell'Hangzhou (\u676d\u5dde, provincia di Zhejiang), ricevendo i precetti monastici presso il monastero del monte Tiantai."}
{"id": "6512769", "revid": "1305772", "url": "https://it.wikipedia.org/wiki?curid=6512769", "title": "John Parke Custis", "text": "Biografia.\nEra il figlio di Daniel Parke Custis, un ricco proprietario terriero, e di Martha Dandridge, era probabilmente nato a White House, piantagioni dei suoi genitori sul fiume Pamunkey nella contea di New Kent, in Virginia.\nA seguito della morte di suo padre nel 1757, eredit\u00f2 quasi 18.000 ettari di terre e circa 285 africani schiavi. Nel gennaio 1759 sua madre spos\u00f2 George Washington e la nuova famiglia si trasfer\u00ec a Mount Vernon. Washington divenne il suo tutore legale e amministratore del Custis Estate. Dopo la morte di sua sorella nel 1773, Custis divenne l'unico erede della tenuta di famiglia. \"Jacky\" era un bambino afflitto, pigro e non interessato agli studi.\nMatrimonio.\nNel 1773, all'et\u00e0 di diciotto anni, \"Jacky\", come era noto in famiglia, ha annunciato ai suoi genitori il suo fidanzamento con Eleanor Calvert, figlia di Benedict Swingate Calvert e nipote di Charles Calvert, V barone Baltimore. George e Martha rimasero molto sorpresi dalla scelta del matrimonio a causa della giovane et\u00e0 della coppia. Nello stesso anno, Custis ha iniziato a frequentare King's College (in seguito la Columbia University) a New York City, ma lasci\u00f2 subito dopo la morte della sorella.\nIl 3 febbraio 1774, Custis spos\u00f2 Eleanor alla casa della sua famiglia, nella tenuta di Mount Airy, la cui dimora restaurata si trova ora nel Rosaryville State Park nella Contea di Prince George, Maryland. Dopo il loro matrimonio, la coppia si stabil\u00ec a White House. Due anni pi\u00f9 tardi, Custis acquist\u00f2 la piantagione di Abingdon nella contea di Fairfax, Virginia. \nEbbero sette figli, quattro dei quali vissuti fino alla maturit\u00e0:\nCustis serv\u00ec nel personale di Washington durante l'assedio di Boston (1775-1776) e serv\u00ec da emissario alle forze britanniche.\nNel 1778 Custis venne eletto nella Virginia House of Burgesses come delegato della contea di Fairfax. Washington apparentemente non era soddisfatto della performance segnalata da Custis. Washington ha scritto a Custis: \"Non credo che un cos\u00ec giovane senatore come te, cos\u00ec poco esperto nella disquisizione politica, possa ancora avere una grande influenza in un'assemblea popolare, composto da vari talenti e opinioni diverse, ma \u00e8 nel tuo potere essere presente\".\nMorte.\nCustis serv\u00ec da assistente civico di Washington durante la battaglia di Yorktown. Tuttavia, Custis contrasse la \"febbre da campeggio\" (tifo epidemico o una malattia simile) mentre era a Yorktown. Poco dopo la resa di Cornwallis, Custis mor\u00ec il 5 novembre 1781, a Eltham, nella casa del colonnello Burwell Bassett, cognato di Martha Washington. \u00c8 stato sepolto nella tomba di famiglia vicino a Queen's Creek nella contea di York, vicino a Williamsburg.\nCon la morte prematura di Custis, la vedova ha mandato i suoi due figli pi\u00f9 piccoli (Eleanor e George) a Mount Vernon per essere cresciuti dai Washington. Nel 1783, spos\u00f2 il dottor David Stuart di Alessandria, con la quale ebbe altri sedici figli.\nUna parte della tenuta di Abingdon \u00e8 ora sulla base del Ronald Reagan Washington National Airport. Al momento dell'acquistare Abingdon, Custis ha anche acquistato una propriet\u00e0 vicina che dopo la sua morte \u00e8 diventata la piantagione di Arlington e successivamente il cimitero nazionale di Arlington."}
{"id": "6512772", "revid": "1005847", "url": "https://it.wikipedia.org/wiki?curid=6512772", "title": "Elezioni presidenziali in Kenya dell'ottobre 2017", "text": "Le elezioni presidenziali in Kenya dell'ottobre 2017 si tennero il 26 ottobre dopo che l'annullamento da parte della Corte Suprema dei risultati del voto presidenziale nell'ambito delle elezioni generali dell'agosto 2017.\nSituazione prima delle elezioni.\nLe elezioni generali si erano svolte nel Kenya l'8 agosto 2017. Il Presidente uscente Uhuru Kenyatta fu dichiarato vincitore del voto presidenziale con il 54,17% dei voti, mentre il principale rivale Raila Odinga fin\u00ec secondo con il 44,94% dei voti. L'opposizione sosteneva di aver in realt\u00e0 vinto, e che il governo stesse tentando di manipolare i risultati elettorali. L'opposizione si appell\u00f2 alla Corte Suprema, che si espresse (con una divisione 4\u20142 al suo interno) citando il mancato rispetto del processo tecnico richiesto dalla Costituzione e dalla legge, pertanto la Corte dichiar\u00f2 che le elezioni \"non si erano svolge in accordo con la Costituzione\", annull\u00f2 i risultati delle elezioni e ordin\u00f2 l'indizione di nuove elezioni entro 60 giorni. In un discorso televisivo, Kenyatta lament\u00f2 il fatto che la decisione mirava a rovesciare la volont\u00e0 del popolo ma aggiunse che, nonostante non fosse d'accordo con la decisione della Corte, si sarebbe attenuto al verdetto. Raila Odinga, d'altra parte, accolse con favore il verdetto, affermando che era \"un giorno storico per il popolo del Kenya e per estensione, per il popolo del continente dell'Africa\".\nSistema elettorale.\nIl Presidente del Kenya viene eletto utilizzando una versione modificata del sistema a ballottaggio: per vincere al primo turno, un candidato deve ricevere almeno il 50% dei voti a livello nazionale ed il 25% dei voti in almeno 24 delle 47 contee del Kenya.\nCandidati.\nAll'inizio di ottobre Odinga annunci\u00f2 il proprio ritiro dalle elezioni. A seguito del suo ritiro dalla corsa presidenziale, si origin\u00f2 un dibattito riguardo alla legalit\u00e0 della decisione della Commissione Elettorale Indipendente (IEBC) a proseguire con il processo elettorale. I sostenitori delle elezioni sostenevano che la Corte aveva decretato la ripetizione delle elezioni entro 60 giorni, e questo doveva accadere a prescindere da ci\u00f2 che la principale opposizione intendesse fare. Inoltre, sostenevano che non fosse possibile riformare l'IEBC per via delle limitazioni imposte dalla Costituzione. \nRisultati.\nIl 30 ottobre la IEBC dichiar\u00f2 Kenyatta vincitore delle elezioni. L'affluenza si ferm\u00f2 al 38,84%."}
{"id": "6512782", "revid": "599013", "url": "https://it.wikipedia.org/wiki?curid=6512782", "title": "Heleen Jaques", "text": "Carriera.\nClub.\nNata a Tielt, nelle Fiandre, inizia a giocare a calcio nel K.F.C. Lichtervelde. Tra 1994 e 2004 gioca nelle giovanili del KM Torhout. A 16 anni gioca per la prima volta in una prima squadra, disputando una stagione con lo SKOG Oostende. Nel 2005 passa al DVC Zuid West-Vlaanderen, rimanendovi tre stagioni. Dal 2008 al 2010 gioca con il , dove vince il suo primo trofeo, laureandosi campionessa di Belgio nel 2010.\nNel 2010 va a giocare per la prima volta all'estero, firmando con le tedesche dell'. Debutta il 15 agosto 2010, giocando dal 1' nella sconfitta interna per 2-0 contro il in Frauen-Bundesliga. Segna la sua unica rete il 27 febbraio 2011, quando realizza al 70' l'ultima rete nella sconfitta casalinga per 4-3 contro lo . Chiude il campionato con 21 presenze e 1 gol, arrivando ultima e retrocedendo in 2. Frauen-Bundesliga.\nPer il campionato 2011-2012 ritorna al , chiudendo al quarto posto in campionato. Nel 2012 si trasferisce di nuovo in Germania, al . Esordisce il 3 ottobre 2012 in Champions League, giocando titolare nel successo in casa per 5-0 sulle sue connazionali dello nel ritorno dei sedicesimi di finale. La prima in campionato la gioca invece una settimana dopo, partendo dal 1' nel successo interno per 5-1 sul . Chiude la stagione con 9 presenze in prima squadra, dove arriva seconda in campionato e 8 con 1 gol in seconda, militante in Zweite Bundesliga.\nAnche la sua seconda esperienza tedesca dura una sola stagione, perch\u00e9 nel 2013 fa ritorno in patria, al . In nerazzurro disputa la BeNe League, campionato belga-olandese, nel quale fa il suo esordio il 30 agosto, partendo dall'inizio nello 0-0 in casa contro l'. Va a segno per la prima volta il 14 marzo 2014, quando apre le marcature nel 2-2 casalingo contro il . Chiude i due campionati giocati rispettivamente in dodicesima e undicesima posizione, con uno score di 43 gare giocate e 5 reti.\nNel 2015, dopo la chiusura della BeNe League e il ritorno ai rispettivi campionati nazionali, Jaques va a giocare nella capitale belga, all'. Rimane con la societ\u00e0 di Bruxelles per tre stagioni, chiuse rispettivamente con il terzo, il secondo e, al termine della stagione 2017-2018, con il primo posto in classifica in Super League.\nDurante il calciomercato estivo 2018 la annuncia di aver sottoscritto un accordo con Jaques per indossare la maglia viola per la stagione entrante.\nCambia squadra la stagione successiva, approdando nel luglio 2019 al , altra squadra di Serie A.\nDopo 2 stagioni in Italia torna in Patria per la stagione 2020-2021, accasandosi al .\nNazionale.\nInizia a giocare nelle nazionali giovanili belghe nel 2005, a 17 anni non ancora compiuti, quando esordisce con l'Under-17, dove ottiene tre presenze tra aprile e maggio 2005.\nTra 2005 e 2007 gioca in Under-19, disputando un totale di 9 gare.\nNel 2007 il commissario tecnico Anne No\u00eb la convoca per la prima volta in nazionale maggiore, facendola esordire il 5 maggio, a 19 anni, nelle qualificazioni all'Europeo 2009 in Finlandia, schierandola titolare nella sconfitta esterna per 1-0 contro la a Bulle.\nIl 16 settembre 2015 segna il suo primo gol con il , realizzando al 79' la rete del definitivo 5-0 nell'amichevole giocata a Tubize contro la .\nNel 2017 il CT belga Ives Serneels la inserisce nella lista delle 23 per gli Europei nei Paesi Bassi, prima partecipazione di sempre per le \"Red Flames\", che escono al girone, chiudendo terze dietro a e , poi finaliste, ma davanti alla , battuta 2-0 nella seconda gara del torneo. Jaques \u00e8 impiegata in tutte e tre le partite."}
{"id": "6512793", "revid": "1782831", "url": "https://it.wikipedia.org/wiki?curid=6512793", "title": "Collegio di Leeds North West", "text": "Leeds North West \u00e8 un collegio elettorale inglese della Camera dei comuni del Parlamento del Regno Unito, situato nel West Yorkshire. Elegge un membro del Parlamento con il sistema maggioritario a turno unico. Il rappresentante del collegio dal 2017 \u00e8 Alex Sobel, del Partito Laburista e Co-Operativo.\nConfini.\nIl collegio copre la parte nord-occidentale del borough metropolitano della City of Leeds, nel West Yorkshire. Si estende da Yeadon nel nord-ovest e Otleynel nord-est fino a Headingley nel sud.\nStoria.\nIl collegio fu creato nel 1950 come Leeds North-West; il nome fu cambiato eliminando il trattino nel 1955. Prima delle elezionio generali del 1950 leeds fu rappresentata dai collegi di Leeds Central, Leeds North, Leeds South, Leeds West (tutti creati nel 1885). Leeds North East e Leeds South East furono creati nel 1918. Vi erano anche i collegi di Batley and Morley (creato nel 1918) e Pudsey and Otley (creato nel 1918 per sostituire Pudsey). Leeds North West fu creato prima del 1950 e fu abolito insieme a Pudsey and Otley, ricreando il collegio di Pudsey e spostando Otley nel collegio di Ripon. Il confine di Leeds North West fu modificato prima delle elezioni generali del 1983, portando in Otley i villaggi di Bramhope, Pool-in-Wharfedale e Arthington per via dell'abolizione del collegio di Ripon.\nIl collegio fu detenuto dal conservatore Donald Kaberry dalla creazione nel 1950 al suo ritiro nel 1983, e in seguito da Keith Hampson (dal 1983 al 1997). Alle elezioni generali del 1997 vinse il laburusta Harold Best, che fu poi rieletto alle elezioni generali del 2001. Best si ritir\u00f2 alle elezioni generali del 2005, alle quali per i laburisti si candid\u00f2 Judith Blake. Il seggio fu conquistato tuttavia dai Liberal Democratici, con Greg Mulholland che divenne deputato e fu rieletto alle elezioni generali del 2010 e alle elezioni generali del 2015. Alex Sobel, laburista, riconquist\u00f2 il seggio alle elezioni generali del 2017."}
{"id": "6512802", "revid": "889336", "url": "https://it.wikipedia.org/wiki?curid=6512802", "title": "Gunhild Hoffmeister", "text": "Biografia.\nNel 1971 prese parte ai campionati europei di atletica leggera di Helsinki conquistando la medaglia d'argento nei 1500 metri piani e concludendo la gara degli 800 metri piani con il ritiro durante la finale.\nNel 1972 fu medaglia d'oro negli 800 metri piani ai campionati europei indoor di Grenoble, facendo registrare il nuovo record della manifestazione. Lo stesso anno, ai Giochi olimpici di Monaco di Baviera, conquist\u00f2 la medaglia d'argento nei 1500 metri piani e quella di bronzo negli 800 metri piani.\nIl 1974 fu per lei l'anno delle tre medaglie europee: ai campionati europei indoor di G\u00f6teborg fu medaglia di bronzo negli 800 metri piani, mentre agli Europei outdoor di Roma fu argento negli 800 metri piani e oro nei 1500 metri piani, anche in quest'ultimo caso con il record dei campionati.\nNel 1976 conquist\u00f2 la medaglia d'argento nei 1500 metri piani ai Giochi olimpici di Montr\u00e9al.\nDal 1971 al 1976 fu membro della Camera del Popolo, la camera unica del parlamento della Repubblica Democratica Tedesca. Fino al 1990 \u00e8 stata membro del Consiglio della \"Deutscher Turn- und Sportbund\" (DTSB), la federazione sportiva nazionale della Germania Est. Dopo la riunificazione tedesca lavor\u00f2 a Berlino come terapista per la riabilitazione sportiva."}
{"id": "6512809", "revid": "110157", "url": "https://it.wikipedia.org/wiki?curid=6512809", "title": "Coppa panamericana di pallavolo maschile Under-21 2011", "text": "La Coppa panamericana di pallavolo maschile Under-21 2011 si \u00e8 svolta dal 22 al 27 giugno a Panama, a Panama: al torneo hanno partecipato otto squadre nazionali Under-21 nordamericane e sudamericane e la vittoria finale \u00e8 andata per la prima volta al Venezuela.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nVenezuela(Primo titolo)\nSecondo posto.\nCanada\nTerzo posto.\nCile"}
{"id": "6512842", "revid": "729019", "url": "https://it.wikipedia.org/wiki?curid=6512842", "title": "Rinspeed zaZen", "text": "La Rinspeed zaZen \u00e8 una concept car basata sulla Porsche 911 Carrera S costruita dalla Rinspeed, in collaborazione con Bayer e presentata per la prima volta al Salone dell'automobile di Ginevra nel 2006.\nContesto.\nIl design della vettura \u00e8 molto originale. Alcune particolarit\u00e0 sono: i sedili realizzati in plastica arancione e simil vetro, la luce di stop olografica, che si proietta nella parte inferiore del lunotto e i cerchoni arancioni. Molto originale \u00e8 anche la verniciatura della carrozzeria, realizzata con milioni di cristalli Swarovski, coperti da poliuretano. In alcune parti della carrozzeria \u00e8 stato inserito il logo Bayer.\nMa le innovazioni pi\u00f9 singolari sono il tetto in makrolone, policarbonato realizzato da Bayer, la cui trasparenza pu\u00f2 essere regolata tramite un pulsante; e la possibilit\u00e0 di cambiare il colore degli interni, rendendo la zaZen una vettura futuristica, innovativa e unica.\nIl motore \u00e8 lo stesso della 911 Carrera S, un sei cilindri boxer da 355 CV. Pu\u00f2 accelerare da 0 a 100 km/h in 4,8 secondi e raggiungere una velocit\u00e0 massima di 293 km/h.\nNonostante derivi da una Porsche, la fanaleria, soprattutto quella anteriore, ricorda molto quella della Ferrari 612 Scaglietti."}
{"id": "6512843", "revid": "262457", "url": "https://it.wikipedia.org/wiki?curid=6512843", "title": "G\u0101os\u0113ng zhu\u00e0n", "text": ""}
{"id": "6512863", "revid": "201640", "url": "https://it.wikipedia.org/wiki?curid=6512863", "title": "Nergi", "text": ""}
{"id": "6512868", "revid": "300067", "url": "https://it.wikipedia.org/wiki?curid=6512868", "title": "Eduardo Lim", "text": ""}
{"id": "6512872", "revid": "287204", "url": "https://it.wikipedia.org/wiki?curid=6512872", "title": "Narcinidae", "text": "I Narcinidae sono una famiglia di pesci cartilaginei marini appartenenti all'ordine Torpediniformes.\nDistribuzione e habitat.\nLa famiglia \u00e8 prevalentemente diffusa nell'Indo-Pacifico ma qualche specie si incontra anche nell'Oceano Atlantico occidentale. Sono prevalentemente tropicali ma qualche Narcinidae frequenta anche acque temperate. La maggior parte delle specie sono costiere ma qualcuna vive in acque profonde fin oltre 1000 metri.\nDescrizione.\nSono piuttosto simili alle torpedini mediterranee e come esse sono dotate di organi elettrici. Il disco \u00e8 arrotondato anteriormente, gli occhi sono piccoli e la bocca \u00e8 robusta, con mascelle brevi molto protrattili e un solco profondo che la borda. Di solito sono presenti due pinne dorsali.\n\"Narcine entemedor\" \u00e8 la specie pi\u00f9 grande e supera i 75 cm."}
{"id": "6512875", "revid": "300067", "url": "https://it.wikipedia.org/wiki?curid=6512875", "title": "Edgardo Ocampo", "text": ""}
{"id": "6512877", "revid": "599013", "url": "https://it.wikipedia.org/wiki?curid=6512877", "title": "David Carmona", "text": ""}
{"id": "6512901", "revid": "729019", "url": "https://it.wikipedia.org/wiki?curid=6512901", "title": "Phuket", "text": "Phuket (in lingua thai: \u0e20\u0e39\u0e40\u0e01\u0e47\u0e15, trascrizione IPA: ) \u00e8 la pi\u00f9 grande isola della Thailandia e si trova sul mare delle Andamane, nei pressi della costa ovest della penisola malese. A nord \u00e8 collegata alla terraferma dal lungo ponte stradale Sarasin. Le sue importanti risorse naturali comprendono falesie calcaree ricche di stagno, famose spiagge, tranquille baie e foreste tropicali che fanno di Phuket la pi\u00f9 ricca, pi\u00f9 turistica e pi\u00f9 popolare tra le isole della Thailandia del Sud. \u00c8 conosciuta nel Paese anche come la perla delle Andamane o la perla del sud.\nNome.\nL'antico nome con cui Phuket era conosciuta \u00e8 il malese \"Ujang Salang\", in cui \"ujang\" significa capo (in precedenza era una penisola) e \"Salang\" potrebbe riferirsi al nome che i malesi davano ai moken, i cosiddetti zingari del mare presenti a Phuket dall'antichit\u00e0. I portoghesi che arrivarono nel XVI secolo storpiarono questo nome in \"Junk Ceylon\". Nel XIX secolo si intensificarono le estrazioni di stagno nella zona montuosa sud-orientale, il porto destinato all'esportazione del metallo si svilupp\u00f2 e fu chiamato \"Bukit\", termine malese che significa montagna. In seguito i thai storpiarono questo nome in Phuket, che divenne la citt\u00e0 pi\u00f9 grande dell'isola. La ristrutturazione amministrativa di fine Ottocento di re Rama V tolse il potere al signore locale, insediato a Thalang, e fece della citt\u00e0 di Phuket la sede del governatore, nominato da Bangkok; negli anni successivi l'intera isola prese nome Phuket.\nGeografia.\nIl suo territorio ha una superficie di 543\u00a0km\u00b2 e copre la maggior parte della provincia di Phuket (590\u00a0km\u00b2), che comprende numerose isole minori. La lunghezza totale, lungo l'asse nord-sud, \u00e8 48,7\u00a0km e la larghezza massima \u00e8 di 21,3\u00a0km. Si trova circa 862\u00a0km a sud della capitale Bangkok. \u00c8 in buona parte pianeggiante con montagne sparse facenti parte della catena di Phuket, che si estende per 400\u00a0km, ha inizio dal fiume Khura Buri, nella parte settentrionale della provincia di Phang Nga e termina nel sud dell'isola. La montagna pi\u00f9 elevata dell'isola \u00e8 il Khao Mai Thao Sip Song con i suoi 529 metri s.l.m.. Non vi sono veri e propri fiumi, ma diversi ruscelli che arrivano a mare.\nIl centro abitato pi\u00f9 popoloso \u00e8 la citt\u00e0 di Phuket, situata nella zona sud-orientale. Le spiagge pi\u00f9 frequentate dai turisti si trovano sulle coste occidentali e meridionali, mentre sulla costa orientale le spiagge sono fangose, hanno poche strutture ricettive e non ci sono molti turisti.\nStoria.\nAntichit\u00e0.\n\u00c8 stato ipotizzato che nel passato il territorio oggi conosciuto come Phuket fosse un grande promontorio e che in seguito ad eventi naturali si sia staccato dalla terraferma. Fu descritta per la prima volta nella \"Geografia\" di Claudio Tolomeo nel II secolo. I suoi primi abitanti furono i Negritos, dediti alla caccia e raccolta, costretti a rifugiarsi nelle giungle con l'arrivo di etnie mongoloidi tra il 2800 a.C. e il 3000 a.C.. Alcuni antichi manufatti in pietra e vasellame di quel periodo rinvenuti a Phuket sono conservati nel museo di Storia di Thalang, il vecchio capoluogo, che si trova nel nord dell'isola. Tra i primi di questi nuovi popoli che arrivarono vi furono i Mon e i Malesi, a cui si aggiunsero i Moken, che nel loro vagabondare per mare spesso si fermarono a Phuket e che sono i pi\u00f9 antichi tra gli abitanti originali a vivere tuttora nell'isola. Lo stagno, che si trova in grandi quantit\u00e0 nel granito della catena di Phuket, ha avuto un'importanza centrale nello sviluppo storico sociale ed economico locale. Quando nell'et\u00e0 del bronzo fu scoperto che fondendo rame e stagno si otteneva il prezioso e malleabile bronzo, i ricchi giacimenti di Phuket cominciarono ad essere conosciuti anche in Paesi lontani.\nCon l'infittirsi dei commerci tra India ed Estremo Oriente, vi furono i primi resoconti risalenti al I secolo dei viaggi di navigatori indiani in cui viene descritta Phuket, a quel tempo uno scalo marittimo. Le possibilit\u00e0 di sviluppo delle ricche ed incolte terre ad Oriente stimol\u00f2 l'indianizzazione del Sud-est asiatico, che coinvolse anche la penisola malese e Phuket, dove una versione locale dell'Induismo divenne la religione primaria tra il V secolo a.C. ed il VII secolo. L'economia locale trasse giovamento dal commercio tra Cina e Occidente che attraversava la penisola malese nei dintorni di Phuket per evitare le aggressioni dei pirati presenti nello stretto di Malacca. Oltre allo stagno, molti erano i prodotti esportati da Phuket tra cui spezie, avorio, nidi di rondine, legname, rattan e ambra grigia.\nArrivo dei Siamesi.\nTra i primi regni che estesero la loro influenza sul \"raja\" di Phuket vi furono prima Pan Pan, attorno al IV secolo, e poi Tambralinga e Srivijaya, che controllavano le rotte commerciali passanti attraverso la penisola. Altri Stati che ebbero l'egemonia su Phuket furono l'Impero Khmer, la confederazione Dvaravati dei Mon e il Regno di Pagan dei Birmani nel XII e nella prima parte del XIII secolo. Con il declino di Srivijaya e Pagan, Tambralinga riprese il controllo della zona per un breve periodo, nel quale diffuse il buddhismo theravada, prima di cadere a sua volta sotto l'influenza dei Siamesi di Sukhothai, che si erano resi indipendenti dall'Impero Khmer verso la met\u00e0 del XIII secolo. I Siamesi furono il primo dei popoli tai a fondare un grande Stato nella regione e in breve tempo ebbero il controllo su buona parte della penisola malese. Il secolo successivo emerse il Regno di Ayutthaya, un altro Stato dei Siamesi che costrinse Sukhothai al vassallaggio e prese il controllo delle sue \"mueang\" triburarie, compresa Thalang di Phuket. Nakhon Si Thammarat, il nuovo nome di Tambralinga, divenne il principale referente di Ayutthaya per la penisola malese e Phuket fu posta sotto la sua giurisdizione. Nella storia locale fu comunque importante l'influenza esercitata dai \"raja\" di Kedah i quali, malgrado fossero tributari di Ayutthaya, secondo alcuni storici controllarono Phuket fino agli inizi dell'Ottocento.\nContatti con l'Islam e con gli Europei.\nNella prima met\u00e0 del XV secolo fu fondato il Sultanato di Malacca, il primo grande Stato islamico della regione, che grazie alla protezione dell'Impero cinese fu in grado di assicurarsi l'indipendenza dai Siamesi, di espandersi, di diffondere la religione sunnita e di promuovere traffici in tutta la penisola. Da quel momento, molti furono gli abitanti di Phuket che si sono convertiti all'islam sunnita, ma il suo \"raja\" rimase vassallo dei buddhisti Siamesi. Anche gli abitanti rimasero in prevalenza buddhisti, ma erano lasciati liberi di convertirsi. Nel 1511 Malacca fu conquistata dai Portoghesi, che firmarono quindi accordi con il Siam e furono autorizzati a commerciare liberamente nella penisola. Nei decenni successivi aprirono diverse agenzie nei porti della costa ovest e molti si stabilirono a Phuket, dove l'agenzia fu fortificata e venne fondata una missione gesuita, anche se l'architettura di quel periodo and\u00f2 distrutta durante le successive invasioni birmane. Molti colonizzatori si unirono e procrearono con le donne di Phuket, mentre alcuni marinai rinnegati portoghesi infestarono le acque della zona con atti di pirateria.\nAll'inizio del XVII secolo vi fu una forte immigrazione di Cinesi in fuga dal proprio Paese per le devastazioni che portarono all'affermazione della dinastia Qing. Molti si stabilirono a Phuket, dove portarono nuove tecniche estrattive e la produzione di stagno aument\u00f2 considerevolmente con lo sfruttamento di nuovi giacimenti. Negli anni successivi la Compagnia olandese delle Indie orientali sostitu\u00ec i Portoghesi nel controllo dello stretto di Malacca e nei commerci con il Siam, che aveva accentuato il controllo sulla costa ovest della penisola, dove la densa giungla rendeva difficile gli spostamenti. Re Narai affid\u00f2 agli Olandesi il monopolio per l'estrazione dello stagno a Phuket, ma questi furono costretti a rinunciarvi per i gravi sabotaggi messi in atto dalla locale \u00e9lite. L'eccessiva intromissione degli Olandesi nelle vicende siamesi port\u00f2 Narai ad allearsi con i Francesi ed affid\u00f2 loro il monopolio, ma anch'essi incontrarono difficolt\u00e0 nello sfruttarlo. Il sovrano Siamese nomin\u00f2 inoltre un Francese governatore di Phuket. Con la rivolta di palazzo che ebbe luogo alla morte di Narai nel 1688, il cortigiano Phetracha usurp\u00f2 il trono ed espulse dal Siam tutti i militari, commercianti e dignitari Francesi. L'anno successivo i Francesi tentarono invano di rientrare in Siam occupando Phuket e inviando missive di riconciliazione al re, ma si ritirarono definitivamente a fine anno. Il governo pass\u00f2 negli anni successivi a locali uomini d'affari Cinesi, i giacimenti di stagno furono quasi del tutto abbandonati e, con l'assenza delle guarnigioni difensive europee, la pirateria torn\u00f2 ad essere un problema centrale per Phuket e le aree circostanti.\nInvasioni birmane.\nCon la distruzione di Ayutthaya per mano dei birmani nel 1767, il Siam fu riunificato da re Taksin nel Regno di Thonburi, al quale succedette il Regno di Rattanakosin fondato nel 1782 da re Rama I, capostipite della dinastia Chakri. Gli attacchi dei birmani si ripetevano da oltre un ventennio e Rama I pose subito Phuket e tutte le province della penisola malese sotto la giurisdizione del Ministero della Guerra (\u0e01\u0e25\u0e32\u0e42\u0e2b\u0e21, \"kalahom\"), mentre prima erano controllate dal Ministero degli Affari Esteri (\u0e1e\u0e23\u0e30\u0e04\u0e25\u0e31\u0e07, \"phraklang\"). La nuova invasione birmana del Siam avvenne nel 1785 con quella che \u00e8 conosciuta come la guerra dei nove eserciti, tante furono le armate impiegate dai birmani per attaccare su nove fronti diversi. L'armata meridionale giunse a Phuket per mare in marzo e pose sotto assedio la capitale Thalang, dove il governatore era morto da poco e non era stato rimpiazzato. La difesa fu quindi organizzata da Chan, moglie del governatore, e la di lei sorella Muk; la citt\u00e0 resistette un mese all'assedio dei birmani, che rimasero senza scorte e furono costretti a ritirarsi. Alla fine del conflitto, vinto dai siamesi, Rama I premi\u00f2 il coraggio delle due sorelle conferendo loro i titoli nobiliari Thao Thepkasattri e Thao Sri Sunthorn.\nNel periodo successivo le nuove guerre tra birmani e siamesi si svolsero pi\u00f9 a nord, e a Phuket fu in quegli anni riorganizzata la produzione e l'esportazione dello stagno. La nuova invasione birmana colp\u00ec Phuket nel 1809. Thalang capitol\u00f2 il 15 agosto dopo un assedio durato 9 giorni e gli abitanti che non riuscirono a fuggire furono trucidati o deportati. I birmani attaccarono nuovamente Thalang in novembre e poi ancora in dicembre, dopo aver preso il villaggio portuale di Tha Ruea, l'odierna citt\u00e0 di Phuket. L'assedio dur\u00f2 27 giorni e Thalang cadde per la seconda volta il 13 gennaio 1810 con nuovi massacri, fughe nella giungla e deportazioni dei suoi abitanti. Un altro assedio a Thalang fu invece respinto nei primi mesi del 1811.\nRicostruzione per mano delle locali comunit\u00e0 cinesi.\nLe ripetute invasioni decimarono la popolazione dell'isola e di conseguenza ne bloccarono l'economia. Grazie all'iniziativa dei cinesi di Phuket l'economia ripart\u00ec con l'arrivo di molti nuovi immigrati cinesi che riportarono la produzione di stagno a livelli anche superiori a quelli raggiunti prima delle invasioni. Lo sviluppo dell'economia favor\u00ec quindi anche il trasferimento di siamesi nella zona di \"Tha Ruea\", il porto dove si concentrava lo stagno estratto nell'isola per essere esportato. Buona parte di questi cinesi era di etnia hokkien e provenivano da Penang, che divenne il principale partner commerciale di Phuket. Sotto la guida cinese, il piccolo villaggio portuale divenne la caotica citt\u00e0 di Tongkah e nel 1853 divenne il capoluogo della provincia di Phuket, soppiantando Thalang. Buona parte delle case con cui fu ampliata vennero costruite secondo l'architettura cinese in uso a quel tempo a Penang, definita sino-portoghese.\nNel 1894 Phuket divenne un \"monthon\", la nuova unit\u00e0 amministrativa che metteva in secondo piano le province promossa da re Rama V per centralizzare lo Stato. Nel 1902 fu eletto governatore di Phuket l'uomo d'affari sino-thai Phraya Ratsada Khaw Sim Bee, che aveva contribuito al benessere degli abitanti di Phuket e allo sviluppo dell'economia isolana, e che per i suoi meriti \u00e8 considerato il padre della Phuket moderna. Anch'egli proveniente da Penang, tra le molte iniziative che prese vi fu nel 1901 l'introduzione nell'isola degli alberi della gomma, che sarebbe diventata la principale coltura dell'intera Thailandia del Sud. Assegn\u00f2 inoltre diritti per lo sfruttamento dello stagno ai britannici, che introdussero nuovi metodi di estrazione al posto di quelli usati dai cinesi, diventati obsoleti. Il continuo ampliamento delle aree di estrazione dello stagno port\u00f2 nell'isola diverse grandi compagnie europee del settore, che interagirono con i cinesi e acquisirono una grande fetta del mercato locale. Nel 1940 vi fu la maggior produzione di stagno con tonnellate, e quell'anno Phuket fu il maggior produttore mondiale.\nI figli nati dalla mescolanza razziale tra i notabili cinesi e le donne thai di Phuket sono chiamati \"baba\" e hanno dato vita a una cultura tipica dell'isola ispirata a quella dei \"peranakan\", figli di cinesi e malesi nei britannici Stabilimenti dello Stretto, in particolare quelli della raffinata Penang, pur mantenendo caratteristiche proprie. I pi\u00f9 ricchi tra i \"baba\" davano in sposi i propri figli a donne cinesi o mezze cinesi, preferibilmente a quelle di Penang. La cultura cinese fu preservata con importanti templi e scuole dove l'insegnamento fu inizialmente svolto in lingua hokkien. I legami tra Penang e Phuket, tradizionalmente mantenuti con spostamenti via mare, iniziarono ad allentarsi verso la met\u00e0 del XX secolo con il miglioramento della rete stradale e ferroviaria thai, quando gli scambi commerciali diventarono pi\u00f9 comodi da Penang con Hat Yai e da Phuket con Bangkok. Diminuirono ulteriormente negli anni successivi quando fu affidato a una compagnia thai il monopolio per estrarre lo stagno, che da allora fu esportato a Bangkok invece che a Penang, e quando la stessa Penang perse lo status di porto franco.\nIl boom del turismo.\nCon i primi voli diretti da Bangkok all'Europa all'inizio degli anni settanta, Phuket divenne una delle mete pi\u00f9 visitate dai nuovi turisti. Verso il 1980 vi fu il crollo del prezzo dello stagno nei mercati internazionali e da allora l'economia insulare si \u00e8 basata principalmente sul crescente numero di turisti, oltre che sullo sfruttamento degli alberi della gomma. Il turismo e gli investimenti stranieri a Phuket ebbero una grande spinta in seguito alla crisi finanziaria asiatica del 1997, quando la svalutazione del baht port\u00f2 stranieri ad acquistare migliaia di nuove case per la villeggiatura, una tendenza che si sarebbe protratta per diversi anni. Il boom dell'edilizia ha portato con s\u00e9 una serie di servizi che hanno creato grandi benefici economici, in particolare un sensibile aumento dei posti di lavoro.\nLo tsunami del 26 dicembre 2004 che si \u00e8 abbattuto sulla sua costa occidentale, ha causato moltissime vittime. La sciagura ha inizialmente provocato una flessione del turismo che negli anni successivi ha ripreso a crescere imponendo lo sviluppo delle strutture ricettive con nuovi alberghi e con l'ampliamento ultimato nel 2016 dell'aeroporto locale, che era stato inaugurato nel 1976 e nel 2012 aveva registrato 9,5 milioni di arrivi.\nEconomia.\nAgricoltura e foreste.\nUna delle pi\u00f9 importanti risorse agricole di Phuket \u00e8 la coltivazione degli alberi della gomma, che ebbe inizio nei primi anni del XX secolo. Questa attivit\u00e0 e quella dello sfruttamento dei giacimenti di stagno dal XIX secolo, entrambe diffuse su larga scala, hanno contribuito alla deforestazione dell'isola. Le giungle che in passato si estendevano ovunque si trovano ora quasi esclusivamente sui rilievi.\nAttivit\u00e0 estrattive.\nL'estrazione dello stagno \u00e8 stata una delle risorse naturali su cui si \u00e8 basata l'economia di Phuket fin dall'antichit\u00e0, quando si inizi\u00f2 ad utilizzarlo per produrre il bronzo. Le attivit\u00e0 estrattive ebbero un'impennata verso la met\u00e0 del XIX secolo dopo la scoperta delle propriet\u00e0 del metallo nella conservazione dei cibi e la sua conseguente diffusione. Fu in questo periodo che giunsero in massa immigrati cinesi per lo sfruttamento dei giacimenti, che si trovavano ovunque nell'isola. Il loro apporto in termini di manovalanza ha contribuito a cambiare il paesaggio, dimezzando molte montagne, scavando nelle valli dove c'era la giungla e anche lungo la costa e sotto il mare. La produzione di stagno ha invece subito un brusco rallentamento a partire dalla fine del XX secolo, quando il suo prezzo nei mercati internazionali si dimezz\u00f2.\nTurismo.\nLe bellezze naturali dell'isola e le infrastrutture create per il turismo hanno attratto un crescente numero di villeggianti a Phuket dalla seconda met\u00e0 del XX secolo. Una momentanea flessione degli arrivi si registr\u00f2 dopo le devastazioni portate sulle spiagge occidentali dallo tsunami del 2004. Si \u00e8 calcolato che a partire dal 2016, con l'ampliamento dell'aeroporto, l'isola sia in grado di accogliere 11 milioni di turisti all'anno, anche in virt\u00f9 delle numericamente adeguate strutture ricettive come le molte case per vacanze ed alberghi che stanno riempiendo le maggiori spiagge. Questi numeri non hanno in quel periodo trovato riscontro per quanto riguarda lo sviluppo sostenibile e, secondo fonti governative, tra i problemi irrisolti vi sono quelli connessi con l'igiene, il degrado del patrimonio pubblico e delle risorse naturali, lo smaltimento dei rifiuti, il consistente aumento del traffico, la vendita agli stranieri e il vertiginoso aumento dei prezzi dei terreni ecc., che rischiano di compromettere il futuro delle nuove generazioni locali.\nLa pi\u00f9 grande ed importante localit\u00e0 turistica \u00e8 Patong, che ha una spiaggia particolarmente lunga ed \u00e8 attrezzata con moltissime strutture ricettive e locali dove si concentra la maggior parte della vita notturna dell'isola, nonch\u00e9 centri commerciali, mercati e negozi popolari per lo shopping. A sud di Patong si trovano altre spiagge famose come Karon, Kata Yai, Kata Noi. A nord vi sono Kamala, Surin, Bang Tao ecc. Nell'estremo nord della costa ovest e vicine all'aeroporto vi sono le spiagge di Nai Yang e la semi-deserta Mai Khao, nei pressi delle quali si trova il Parco nazionale Sirinat, inaugurato nel 1981, che si estende per 90\u00a0km\u00b2. Nelle spiagge di questo parco le tartarughe di mare depongono le loro uova. Altre spiagge di rilievo sono Nai Han e Rawai nella costa meridionale. La citt\u00e0 di Phuket, situata nel sud-est, \u00e8 il centro culturale dell'isola; presenta importanti architetture civili sino-portoghesi di inizio Novecento e interessanti negozi nel centro storico, ma si affaccia sul porto locale e non ha una propria spiaggia.\nInfrastrutture e trasporti.\nL'unico punto di accesso stradale all'isola \u00e8 il ponte Sarasin che unisce l'estremo nord di Phuket con la terraferma. Nella citt\u00e0 di Phuket e dintorni vi sono le uniche stazioni degli autobus dell'isola, una per gli autobus a lunga percorrenza, una per i minibus a lunga percorrenza e una per autobus e \"songthaew\" in ambito locale. Vi sono fermate degli autobus lungo la strada principale dell'isola; per accedere ad alcune localit\u00e0 si usano in prevalenza i taxi e i mototaxi. La stazione ferroviaria pi\u00f9 vicina \u00e8 a Surat Thani, a circa 200\u00a0km dal nord di Phuket.\nL'Aeroporto Internazionale di Phuket si trova nel nord dell'isola e serve diverse compagnie aeree con frequenti voli su Bangkok e su molti scali internazionali. \u00c8 stato ampliato e ristrutturato nel 2016, dopo che nell'anno precedente aveva registrato un totale di 13 milioni di arrivi e partenze."}
{"id": "6512907", "revid": "599013", "url": "https://it.wikipedia.org/wiki?curid=6512907", "title": "Unai N\u00fa\u00f1ez", "text": "Carriera.\nClub.\nCresciuto nel settore giovanile dell'Athletic Bilbao, dopo due stagioni trascorse con e , debutta con la prima squadra del club basco il 20 agosto 2017, nella partita pareggiata per 0-0 contro il . Il 30 ottobre prolunga il precedente contratto fino al 2023, con una clausola di rescissione di 30 milioni di euro.\nNazionale.\nIl 25 agosto 2017 riceve la prima convocazione con la nazionale under-21 spagnola, esordendo il 1\u00ba settembre nell'amichevole vinta per 3-0 contro l'Italia.\nIl 30 agosto 2019 riceve la prima convocazione in Nazionale maggiore, con cui debutta l'8 settembre seguente nel 4-0 contro le Isole F\u00e6r \u00d8er.\nStatistiche.\nPresenze e reti nei club.\n\"Statistiche aggiornate al 30 giugno 2018.\""}
{"id": "6512909", "revid": "76963", "url": "https://it.wikipedia.org/wiki?curid=6512909", "title": "Gary Sweet", "text": "Biografia.\nFormatosi presso la Flinders University di Adelaide dove ha conseguito una laurea come insegnante, ha iniziato la sua carriera nel 1980; \u00e8 stato attivo soprattutto nel cinema, partecipando in film come \"Two Mothers\" ma \u00e8 stato attivo anche in molte serie televisive.\nDopo essere stato sposato per due anni (1981-1983) con l'attrice Lenore Smith, si \u00e8 risposato nel 1987 con l'avvocatessa Jill Miller da cui ha avuto due figli: Frank e Sophie.\nDopo aver divorziato dalla seconda moglie, si \u00e8 risposato in terze nozze con la presentatrice televisiva Johanna Griggs, da cui ha divorziato nel 1999 dopo 4 anni di matrimonio. Da lei ha avuto altri due figli: Jesse James e Joe Buster.\nDal 2007 \u00e8 legato a Nadia Dyall.\n\u00c8 inoltre insegnante presso la Screenwise Film &amp; TV School for Actors di Sydney."}
{"id": "6512931", "revid": "124123", "url": "https://it.wikipedia.org/wiki?curid=6512931", "title": "J\u00f3hannes av Skar\u00f0i", "text": "Figlio del poeta S\u00edmun av Skar\u00f0i e di S\u00fasanna Kathrina Jacobsen, il 18 giugno 1945 si spos\u00f2 con Paulina, dalla quale ebbe quattro figli: S\u00edmun (1945), Hans J\u00e1kup (1946), Sanna (1949) e Aleksandra (1955).\nOggi \u00e8 generalmente ricordato per la pubblicazione del dizionario danese-faroese nel 1967 e del dizionario inglese-faroese nel 1984, che gli valse anche un premio nazionale per la letteratura vinto nello stesso anno."}
{"id": "6512956", "revid": "599013", "url": "https://it.wikipedia.org/wiki?curid=6512956", "title": "Zinho Vanheusden", "text": "Caratteristiche tecniche.\n\u00c8 un difensore centrale dotato di un fisico imponente e poderoso, abile nelle ripartenze e nei contrasti. Ha dichiarato di ispirarsi a Sergio Ramos.\nCarriera.\nClub.\nEsordi e Inter.\nDopo essere cresciuto nel settore giovanile dello Standard Liegi, nel 2015 passa all'Inter. Viene aggregato alla formazione Primavera della compagine milanese, con cui vince uno scudetto e una Coppa Italia, risultando tra i migliori per il suo rendimento, tant'\u00e8 che nella stagione successiva entra a far parte in pianta stabile della rosa della prima squadra. Il 27 settembre 2017, nel corso di un incontro di Youth League dell'Inter Primavera contro i pari et\u00e0 della , subisce la rottura del legamento crociato anteriore, infortunio che lo tiene lontano dai campi di gioco per diversi mesi.\nStandard Liegi.\nIl 30 gennaio 2018, dopo aver prolungato il suo contratto con i nerazzurri fino al giugno 2022, viene girato in prestito fino al termine della stagione, con l'opzione per un ulteriore anno di prestito, allo , facendo cos\u00ec ritorno nel club dove era cresciuto. Il 14 aprile compie il suo debutto tra i professionisti nel match di playoff contro il Gent. Nella stagione 2018-2019 si conquista il posto da titolare, realizzando il suo primo gol nel 3-1 contro l\u2019 il 22 dicembre. Conclude l'annata con 30 presenze e 2 gol tra campionato ed Europa League. Il 28 giugno 2019 viene acquistato a titolo definitivo dallo Standard Liegi per 11,6 milioni di euro. Nella stagione 2019-2020 colleziona 28 presenze e 2 reti in tutte le competizioni. L'anno successivo viene nominato capitano del club, tuttavia, a causa di un grave infortunio al ginocchio, mette assieme solo 17 presenze stagionali.\nRitorno all'Inter e prestito al Genoa.\nIl 13 luglio 2021 viene ufficializzato il suo ritorno all'Inter, che lo acquista a titolo definitivo. Il 20 luglio successivo passa in prestito al .. Esordisce in Serie A il 21 agosto proprio contro l'Inter allo stadio Giuseppe Meazza, nella partita persa dal Grifone per 4-0. \nNazionale.\nDopo aver fatto tutta la trafila nelle nazionali minori, il 5 settembre 2017 ha giocato una partita (contro i pari et\u00e0 della Turchia) nelle qualificazioni agli Europei Under-21.\nRiceve la prima convocazione in nazionale maggiore il 30 settembre 2020, facendo l'esordio l'8 ottobre successivo, da titolare, nel corso dell'amichevole pareggiata con la Costa d'Avorio per 1-1.\nStatistiche.\nPresenze e reti nei club.\n\"Statistiche aggiornate al 13 febbraio 2022.\""}
{"id": "6512957", "revid": "300067", "url": "https://it.wikipedia.org/wiki?curid=6512957", "title": "Eduardo Pacheco", "text": ""}
{"id": "6512987", "revid": "767487", "url": "https://it.wikipedia.org/wiki?curid=6512987", "title": "Hostiles - Ostili", "text": "Hostiles - Ostili (\"Hostiles\") \u00e8 un film del 2017 diretto da Scott Cooper.\nTrama.\nNel 1892, una giovane donna, Rosalie Quaid, e la sua famiglia, composta dal marito Wesley, e dai figli Lucy, Sylvie e Jacob, subiscono un violento attacco da parte di una trib\u00f9 di Comanche che vuole rubare i loro cavalli. Durante l'attacco solo Rosalie riesce a salvarsi e a nascondersi nella foresta, mentre il resto della sua famiglia, compreso il figlio neonato Jacob, viene brutalmente assassinato dagli indiani.\nNel frattempo, a Fort Berringer nel New Mexico, il capitano dell'esercito Joseph Joe Blocker, arcigno e rancoroso verso i nativi, cattura una famiglia di Apache e la riporta nel forte, rinchiudendovela. Viene in seguito convocato nell'ufficio del suo colonnello Abraham Biggs, che gli affida l'ultimo ordine prima della pensione: accompagnare un morente capo Cheyenne, Falco Giallo, e la sua famiglia nella loro terra nativa, una valle nota come Valle degli Orsi nel Montana. Siccome l'ordine viene dal presidente Benjamin Harrison in persona, e sotto minaccia di corte marziale in caso di disobbedienza, Blocker accetta controvoglia di eseguirlo nonostante il suo sanguinoso trascorso con il capo indiano, colpevole di aver ucciso molti dei suoi compagni. Dopo ci\u00f2, Blocker raduna un drappello (composto dal fidato e vecchio amico, il sergente Thomas Metz, il caporale Henry Woods, anch'egli suo amico, il nuovo e promettente tenente Rudy Kidder e un nuovo arrivato, il soldato semplice francofono Dejardin) e parte per la valle. Durante il viaggio, Blocker fa fermare il drappello e ordina di mettere in catene gli indiani.\nLungo la strada il drappello avvista le rovine bruciate della casa della famiglia Quaid (vista all'inizio del film) e mentre i soldati preparano l'accampamento, Blocker va a indagare e a perlustrare la zona, e scopre il cadavere, orrendamente scalpato, del marito di Rosalie, la quale, oramai impazzita dal dolore, dice a Blocker di non fare rumore perch\u00e9 i suoi figli \"stanno dormendo\" (anche se in realt\u00e0 sono morti). Blocker, compassionevole, decide di accoglierla nella sua compagnia. Inizialmente Rosalie, vedendo gli indiani, si spaventa, memore di quello che ha sub\u00ecto, ma Blocker la assicura che gli indiani non la toccheranno. Alla fine, Rosalie decide di unirsi al drappello fino alla loro prossima sosta.\nIl giorno dopo, il viaggio prosegue, ma vengono attaccati dai Comanche; il drappello esce vincitore dallo scontro, senza poter evitare che Dejardin venga ucciso e che Woods venga gravemente ferito. Dopo questo attacco, Falco Giallo convince Blocker che la cosa migliore da fare per garantire la sopravvivenza di tutti \u00e8 di liberare lui e la sua famiglia; Blocker, riluttante, accetta. Il giorno successivo, i Comanche sopravvissuti dopo il loro precedente scontro vengono trovati morti dal drappello e Blocker deduce che Falco Giallo e suo figlio, Falco Nero, li hanno uccisi grazie a Metz, che ha permesso loro di lasciare il campo durante la notte. Dopo una breve sosta a Fort Winslow in Colorado per lasciare il ferito Woods e Rosalie, a Blocker viene chiesto di prendere il sergente Charles Wills, che, per ordine della corte marziale, deve essere impiccato per aver ucciso una famiglia con un'ascia, e di portarlo nel posto dove avverr\u00e0 l'esecuzione. Al drappello si uniscono il caporale Tommy Thomas e il sergente Malloy, per tenere d'occhio Wills. Nel frattempo, Rosalie decide di continuare il viaggio con Blocker, nonostante le sia stato offerto un posto dove stare a Fort Winslow fino al prossimo treno in arrivo per Natale.\nUna notte, le donne vengono rapite, picchiate e violentate da tre commercianti di pellicce mentre lavano i piatti nel torrente dal loro accampamento. La compagnia, assistita da Falco Giallo e Falco Nero, rintraccia i commercianti di pellicce, li uccide e salva le donne; tuttavia, il sergente Malloy viene ucciso. Durante un acquazzone, Wills induce Kidder a sciogliere le catene che lo legavano per poi rubargli la pistola e ucciderlo prima di fuggire, ma non prima che Blocker lo ferisca. A questo punto Thomas Metz monta a cavallo e lo insegue, nonostante Blocker gli urli di fermarsi. La compagnia scoprir\u00e0, il giorno dopo, che Metz \u00e8 riuscito a rintracciare Wills e a ucciderlo, per poi togliersi la vita e smetterla di soffrire per il suo disturbo post-traumatico da stress. Successivamente Blocker fa pace con Falco Giallo per tutti i danni che si sono inflitti l'un l'altro, e per la prima volta i due si salutano come amici e non pi\u00f9 come nemici.\nArrivati nella Valle degli Orsi, Falco Giallo muore per la sua malattia e viene sepolto nella sua terra dalla sua famiglia, da Blocker, da Rosalie e dal caporale Thomas. Proprio mentre il gruppo sta per andarsene, un certo Cyrus Lounde e i suoi tre uomini, che dichiarano di possedere tale terra, ordinano a Blocker ed al resto del gruppo di disseppellire il corpo di Falco Giallo e andarsene. Blocker li informa che hanno l'autorizzazione dal presidente degli Stati Uniti in persona, ma Lounde ripete il suo ordine: ne consegue un brutale scontro a fuoco che lascia solo tre sopravvissuti: Blocker, Rosalie e il giovane nipote di Falco Giallo, Piccolo Orso.\nNella scena finale, Rosalie e Piccolo Orso partono con riluttanza su un treno, che dal Montana \u00e8 diretto a Chicago; all'ultimo secondo, Blocker sale sul retro del treno ed entra nella carrozza, deciso a cominciare con loro una nuova vita.\nProduzione.\nIl film, le cui riprese iniziarono nel luglio 2016 a Santa Fe, \u00e8 interpretato da Christian Bale, affiancato da Rosamund Pike, Wes Studi, Adam Beach, Ben Foster, Jesse Plemons, Rory Cochrane e Q'orianka Kilcher.\nPromozione.\nIl primo trailer \u00e8 stato diffuso il 5 settembre 2017.\nDistribuzione.\nIl film \u00e8 stato presentato in anteprima mondiale il 2 settembre 2017 al Telluride Film Festival. Successivamente \u00e8 stato proiettato al Toronto International Film Festival. \"Hostiles\" \u00e8 stato scelto anche come film di apertura della dodicesima edizione della Festa del Cinema di Roma.\nIl film \u00e8 stato distribuito nelle sale italiane a partire dal 22 marzo 2018."}
{"id": "6512993", "revid": "228587", "url": "https://it.wikipedia.org/wiki?curid=6512993", "title": "Grande pellegrinaggio tedesco del 1064-1065", "text": "Il Grande pellegrinaggio tedesco del 1064-1065 fu un imponente pellegrinaggio verso Gerusalemme organizzato da alcuni vescovi tedeschi circa venticinque anni prima della Prima Crociata. \nOrigine.\nFu l'arcivescovo di Magonza, Sigfrido I, che prese l'iniziativa, accompagnato da Guglielmo I di Utrecht, vescovo di Utrecht, Otto di Riedenburg, vescovo di Ratisbona, e Gunther, vescovo di Bamberga. \nVi furono tra e pellegrini partecipanti a questa spedizione.\nPeripezie.\nI pellegrini attraversarono l'Ungheria, la Bulgaria, i territori dei Peceneghi, e raggiunsero infine Costantinopoli, in condizioni che lasciavano presagire quelle della Prima Crociata un quarto di secolo pi\u00f9 tardi: i pellegrini erano considerati con diffidenza, e venivano spinti ad avanzare pi\u00f9 velocemente verso l'Anatolia.\nPassarono in Anatolia, non ancora conquistata dai Turchi Selgiuchidi, ci\u00f2 che sarebbe avvenuto circa dieci anni pi\u00f9 tardi. Le loro difficolt\u00e0 maggiori cominciaronono a Laodicea (attualmente Lattakia), dove incrociarono i pellegrini superstiti di spedizioni precedenti, che annunciarono loro i pericoli che li attendevano al sud. Difatti quando arrivarono a Tripoli, l'emiro della citt\u00e0 li voleva massacrare, ma gli \"Annales\" riportano che una tempesta miracolosa glielo imped\u00ec. \nIl gioved\u00ec , giunsero a Cesarea; il venerd\u00ec santo, furono attaccati da beduini. Secondo gli \"Annales Altahenses Maiores\" Guglielmo di Utrecht fu allora ferito a morte (in realt\u00e0 sopravvisse fino al 1076):\nI pellegrini si rifugiarono allora in un forte vicino. Il giorno di Pasqua, il capo dei beduini s'intrattenne con Gunther di Bamberga, e una tregua sembrava ottenuta, ma ci\u00f2 non imped\u00ec ai beduini di continuare a taglieggiare i pellegrini; fu soltanto con l'intervento del governatore fatimide di Ramla. che i beduini scomparvero e lasciarono i pellegrini, dopo un periodo di riposo a Ramla, giungere a Gerusalemme il \nDopo tredici giorni sul posto, ritornarono a Ramla, poi presero il mare a Lattakia per ritornare in Germania, passando per l'Ungheria. Sempre secondo gli \"Annales\", fu quando giunsero sulle rive del Danubio, nel mese di luglio, che mor\u00ec Gunther di Bamberga, il cui corpo fu portato con rispetto fino alla sua cattedrale, nella cui cripta sarebbe stato inumato.\nSecondo il cronista irlandese Mariano Scoto, i superstiti di questo pellegrinaggio furono appena soltanto."}
{"id": "6513001", "revid": "287204", "url": "https://it.wikipedia.org/wiki?curid=6513001", "title": "Stephanie Falzon", "text": ""}
{"id": "6513012", "revid": "767487", "url": "https://it.wikipedia.org/wiki?curid=6513012", "title": "Moglie e marito", "text": "Moglie e marito \u00e8 un film commedia del 2017 diretto da Simone Godano con Pierfrancesco Favino, Kasia Smutniak e Valerio Aprea. Ha ottenuto una nominatione come migliore commedia ai Nastri d'argento del 2017.\nTrama.\nAndrea, medico di bell'aspetto, e Sofia, affascinante conduttrice televisiva, sono sposati da diversi anni con due figli. In seguito a diversi litigi i due arrivano a pensare al divorzio.\nUna sera Andrea lavora a un esperimento segreto con l'amico Michele: una macchina capace di trasmettere i pensieri. Mentre prova la macchina insieme a Sofia, per via di un cortocircuito marito e moglie si scambiano di corpo: Andrea, nel corpo della moglie, si trova cos\u00ec a dover affrontare le sfide del telegiornalismo, alle prese con rivalit\u00e0 sul posto di lavoro e una scarsissima conoscenza dell'etichetta femminile; mentre Sofia, entrata nella mente di Andrea, deve affrontare i problemi del reparto di neurochirurgia dove lavora il marito e riuscire a relazionarsi con persone a lei totalmente sconosciute, in primis l'amico Michele. La prima giornata \u00e8 disastrosa, ma i due coniugi vengono a sapere cose che l'altro aveva nascosto: Sofia intuisce una presunta relazione clandestina di Andrea con la babysitter dei figli, subito per\u00f2 smentita da lui.\nNei giorni successivi Sofia in buona fede condivide informazioni preziosissime e segrete con un avversario del marito e di Michele riguardo alla macchina che li aveva scambiati, progettata dai due per la vittoria di un assegno di ricerca scientifica. Dopo un riavvicinamento, Andrea scopre tramite flashback che la moglie aveva portato ad un avvocato divorzista degli estratti di conti a lui intestati. L'uomo decide cos\u00ec di lasciare la casa e si reca da Michele: quest'ultimo non crede alla versione dei fatti dell'amico, che aveva raccontato tutta la verit\u00e0, ma decide di accettarlo in casa propria nonostante l'astio che prova verso Sofia, il cui corpo \u00e8 ora occupato da Andrea. Tramite altri flashback, i due coniugi si riconciliano, riuscendo a recuperare in extremis la stima del primario di neurologia e l'assegno di ricerca, mentre Andrea, con un appassionato discorso contro l'idealizzazione della bellezza femminile riesce a riscattare l'immagine lavorativa della moglie che aveva nel frattempo quasi distrutto. I due coniugi, ormai del tutto riappacificati, riescono a scambiarsi nuovamente le identit\u00e0, o forse no: nell'ultima scena, infatti, dopo che il figlio maggiore chiama la madre, si girano entrambi, anche se l'effeminatezza che caratterizzava Andrea durante lo scambio e la mascolinit\u00e0 di Sofia sembrano sparite.\nDistribuzione.\nIl film, prodotto da Matteo Rovere per Groenlandia e Roberto Sessa per Picomedia, oltre alla Warner Bros., \u00e8 stato distribuito dalla Warner Bros. Italia.\nCuriosit\u00e0.\nLa macchina capace di trasmettere i pensieri ha fra la sua circuiteria almeno una scheda Arduino, forse usata per far lampeggiare le lampadine che costituiscono la parte pi\u00f9 visibile di tutta la macchina."}
{"id": "6513015", "revid": "188323", "url": "https://it.wikipedia.org/wiki?curid=6513015", "title": "Antiskid", "text": ""}
{"id": "6513016", "revid": "1354930", "url": "https://it.wikipedia.org/wiki?curid=6513016", "title": "Tre Valli Varesine 1959", "text": "La Tre Valli Varesine 1959, trentanovesima edizione della corsa, si svolse il 13 settembre 1959 su un percorso di 253\u00a0km. La vittoria fu appannaggio dell'italiano Dino Bruni, che complet\u00f2 il percorso in 6h14'10\", precedendo i connazionali Giovanni Verucchi e Armando Pellegrini.\nSul traguardo di Varese 71 ciclisti portarono a termine la competizione. "}
{"id": "6513017", "revid": "110157", "url": "https://it.wikipedia.org/wiki?curid=6513017", "title": "Campionato mondiale di calcio femminile Under-17 2016", "text": "Il Campionato mondiale di calcio femminile Under-17 2016, quinta edizione della manifestazione organizzata dalla F\u00e9d\u00e9ration Internationale de Football Association (FIFA) e destinata alle nazionali di calcio femminile al di sotto dei 17 anni d'et\u00e0, si \u00e8 disputato in Giordania dal 30 settembre al 21 ottobre 2016. La ha vinto il titolo per la seconda volta nella sua storia sportiva, battendo in finale il detentore del titolo.\nBench\u00e9 il ruolo delle donne nello sport sia stato considerato controverso a causa del conservatorismo culturale e religioso in alcuni paesi del Medio Oriente, l'organizzazione federale mondiale \u00e8 riuscita con questo torneo a disputare la prima coppa del mondo femminile nella regione.\nSelezione della nazione organizzatrice.\nA seguito della richiesta emanata dalla FIFA per l'organizzazione del torneo con scadenza maggio 2013, presentarono un'offerta le federazioni calcistiche delle seguenti nazioni:\nIl 5 dicembre 2013 il Comitato Esecutivo FIFA della FIFA annunci\u00f2 che il torneo avrebbe avuto luogo in Giordania.\nStadi.\nLe tre citt\u00e0 scelte per ospitare gli incontri furono Amman, Irbid e al-Zarqa, che avviarono uno sviluppo delle infrastrutture degli impianti sportivi interessati e delle relative aree circostanti. La Greater Amman Municipality e l'alto consiglio per la giovent\u00f9 si sono assunti l'onere dello sviluppo dell'infrastruttura, dividendone la responsabilit\u00e0 al 30% per la prima e il 70% per il secondo.\nSquadre qualificate.\nAlla fase finale hanno avuto accesso 16 squadre in rappresentanza delle proprie nazioni. Oltre alla Giordania, automaticamente qualificata come nazione organizzatrice, le altre 15 nazionali si qualificarono da sei diversi competizioni continentali. L'assegnazione degli slot venne pubblicata nel giugno 2014. Ogni federazione ha iscritto una squadra di 21 giocatrici (tre delle quali nel ruolo di portiere) nate tra il 1\u00ba gennaio 1999 e il 31 dicembre 2001, le cui rose sono state ufficialmente annunciate il 23 settembre 2016.\nFase a gironi.\nIl piazzamento delle squadre viene definito in base ai seguenti criteri:\nSe, dopo l'applicazione di questi criteri, due o pi\u00f9 squadre sono ancora in parit\u00e0 si seguono questi criteri:\nLe prime due classificate di ogni girone si qualificano ai quarti di finale.\nPremi.\nAl termine del torneo sono stati assegnati questi premi:"}
{"id": "6513021", "revid": "228587", "url": "https://it.wikipedia.org/wiki?curid=6513021", "title": "SIG Sauer GmbH", "text": ""}
{"id": "6513025", "revid": "599013", "url": "https://it.wikipedia.org/wiki?curid=6513025", "title": "Tanguy Ndombele", "text": "Biografia.\nNasce a Longjumeau, in Francia, da genitori di origini congolesi.\nCaratteristiche tecniche.\nGiocatore molto duttile e dinamico, bravo sia tecnicamente che tatticamente, possiede buona abilit\u00e0 negli inserimenti offensivi.\nCarriera.\nClub.\nAmiens e Lione.\nCresciuto nelle giovanili del e dell', debutta con la prima squadra dell'Amiens il 9 agosto 2016. Nella stagione 2016-2017 ottiene la promozione in Ligue 1. Il 5 agosto 2017 debutta nella massima serie francese, nella partita persa in trasferta per 0-2 contro il .\nIl 31 agosto successivo passa al , in prestito oneroso a 2 milioni di euro, con diritto di riscatto fissato a 8 milioni. Nell'estate 2018 viene riscattato dal Lione, con cui firma un contratto fino al giugno 2023.\nTottenham e ritorno al Lione.\nIl 2 luglio 2019 viene ufficializzato il suo passaggio al per 62 milioni di euro pi\u00f9 10 di bonus, che ne fanno l'acquisto pi\u00f9 oneroso nella storia del club inglese.\nDebutta con gli Spurs alla prima giornata nel successo per 3-1 contro l'Aston Villa, segnando il goal del momentaneo pareggio della squadra.\nMette insieme 21 presenze, 2 gol e 2 assist in Premier League.\nIl 31 gennaio 2022 viene ceduto in prestito all' fino al termine della stagione.\nNazionale.\nEsordisce con la Francia under-21 nell'amichevole del 1\u00ba settembre 2017 contro i pari et\u00e0 del Cile. Il 5 settembre seguente gioca nella gara di qualificazione agli Europei di categoria del 2019, vinta per 4-1 a Le Mans contro il Kazakistan.\nIl 4 ottobre 2018 viene convocato per la prima volta in nazionale maggiore francese, con cui debutta sette giorni dopo nell'amichevole pareggiata per 2-2 contro l'Islanda, rilevando al 67\u00ba Paul Pogba.\nVita privata.\nIl 27 agosto 2020, Ndombele \u00e8 risultato positivo per COVID-19. Di conseguenza, ha perso due partite con la nazionale francese.\nStatistiche.\nPresenze e reti nei club.\n\"Statistiche aggiornate al 21 gennaio 2022.\""}
{"id": "6513056", "revid": "1305772", "url": "https://it.wikipedia.org/wiki?curid=6513056", "title": "Luis Sosa", "text": ""}
{"id": "6513057", "revid": "640277", "url": "https://it.wikipedia.org/wiki?curid=6513057", "title": "Tarscen", "text": ""}
{"id": "6513062", "revid": "671029", "url": "https://it.wikipedia.org/wiki?curid=6513062", "title": "National Basketball Association 2017-2018", "text": "La stagione della National Basketball Association 2017-2018 \u00e8 stata la 72\u00aa edizione del campionato NBA.\nClassifiche.\nLa regular season \u00e8 iniziata il 17 ottobre 2017 ed \u00e8 terminata l'11 aprile 2018.\nClassifica per Division.\nWestern Conference.\nNorthwest Division\nPacific Division\nSouthwest Division\nEastern Conference.\nAtlantic Division\nCentral Division\nSoutheast Division\nClassifica per conference.\nEastern Conference.\nLegenda\nDivise.\nLa Nike, a partire da questa stagione, diventer\u00e0 il fornitore unico delle divise al posto di Adidas.\nSponsorizzazioni.\nDa quest'anno le squadre potranno mettere uno sponsor sulla spalla sinistra delle canotte."}
{"id": "6513064", "revid": "22229", "url": "https://it.wikipedia.org/wiki?curid=6513064", "title": "Zeitun", "text": ""}
{"id": "6513066", "revid": "1318658", "url": "https://it.wikipedia.org/wiki?curid=6513066", "title": "Penisola di Macao", "text": "La penisola di Macao \u00e8 la parte pi\u00f9 antica e popolosa della Regione amministrativa speciale di Macao (RASM) e possiede una superficie di circa 9,30\u00a0km\u00b2. Si trova a sud dell'isola di Zhongshan (anticamente chiamata isola di Xiangshan) nella provincia di Canton, nella Repubblica Popolare di Cina. Attualmente risiedono sul suo territorio circa 516.000 abitanti, corrispondenti all'80% della popolazione totale di Macao.\nMacao era originariamente un'isola, ma i sedimenti trasportati dal fiume delle Perle e depositati principalmente nella zona pi\u00f9 settentrionale, andarono a formare un istmo che la collegarono alla Cina continentale, trasformandola in una penisola.\nAttualmente la penisola \u00e8 completamente circondata dall'acqua, se non per il lato settentrionale con il quale \u00e8 connessa alla citt\u00e0 cinese di Zhuhai. Il posto di frontiera \"do Cerco\" (posizionato nella parte settentrionale) delimita la frontiera sia della penisola stessa, sia della Regione. A sud \u00e8 connessa con l'isola di Taipa attraverso tre ponti (il ponte dell'Amicizia, il ponte del Governatore Nobre de Carvalho e il ponte Sai Van). La distanza tra l'estremo nord (Porta \"do Cerco\") e l'estremo sud (Barra) della penisola si aggira sui 4\u00a0km. Ad ovest si trova il Porto Interno, dove si dice che i navigatori portoghesi sbarcarono per la prima volta a Macao, scoprendo la costa occidentale della penisola.\nEssendovi situati i principali organi governativi, le principali attivit\u00e0 economiche e la maggior parte dei servizi, \u00e8 proprio in quest'area che si concentra la maggior parte della popolazione.\nLa parte pi\u00f9 alta della penisola \u00e8 la collina di Guia, alta 90 metri, e su cui si trova la fortezza di Guia. Numerose furono le aree che vennero prosciugate e reclamate sia dalla foce del fiume delle Perle sia dal mare; infatti all'inizio del XX secolo la penisola era costituita da soli 3,20\u00a0km\u00b2.\nIl centro storico di Macao, interamente situato sulla penisola, \u00e8 stato iscritto alla lista dei beni patrimonio dell'umanit\u00e0 dell'UNESCO.\nStoria.\nSecondo alcuni studi archeologici, questa regione fu popolata dai cinesi gi\u00e0 da 6.000 a 4.000 anni fa. Durante il XIII secolo, un considerabile numero di coloni cinesi si stabil\u00ec in quest'area, stabilendo vari insediamenti nel nord della penisola. Durante la dinastia Ming, molti pescatori di Canton e Fujian si stabilirono a Macao e furono loro a erigere il tempio di A-Ma. \nI portoghesi, invece, giunsero per la prima volta nel XVI secolo, tra il 1554 e il 1557 e stabilirono nella penisola il primo avamposto commerciale europeo in Cina.\nL'intero territorio della penisola andava a costituire il consiglio di Macao, una delle due divisioni amministrative che contraddistinsero Macao durante il dominio portoghese. Il consiglio era diviso in cinque parrocchie, ovvero:"}
{"id": "6513078", "revid": "729019", "url": "https://it.wikipedia.org/wiki?curid=6513078", "title": "XIV Gruppo", "text": "L'XIV Gruppo era un gruppo di volo del Servizio Aeronautico del Regio Esercito, attivo nella prima guerra mondiale.\nStoria.\nPrima guerra mondiale.\nIl reparto nasce come Gruppo Squadriglie dell'Aeroporto di Brescia-Ghedi diventando XIV Gruppo il 14 novembre 1917 inquadrato nel Raggruppamento da Bombardamento per il Comando supremo militare italiano comandato dal Maggiore Vittorio De Muro con la 2\u00aa Squadriglia, 3\u00aa Squadriglia, 7\u00aa Squadriglia, 9\u00aa Squadriglia e 10\u00aa Squadriglia da bombardamento \"Caproni\".\nAi primi di dicembre il reparto si sposta all'Aeroporto di Padova ed il 24 dicembre cede la 3^ ed il comando passa al Magg. Oreste Salomone.\nIl 2 febbraio 1918 Salomone ed il Tenente osservatore Mariano D'Ayala Godoy muoiono in un incidente di volo su un Caproni della 10\u00aa Squadriglia da bombardamento \"Caproni\" vicino a Padova al rientro da un bombardamento notturno su Camporovere di Roana ed il comando interinale passa al Capitano Leone Cola De Renzis fino all'arrivo del Cap. Diego Sabbatini.\nIl 10 aprile il comando passa al Magg. Francesco Vece ed il 14 aprile arriva la 16\u00aa Squadriglia fino allo scioglimento della stessa del 20 giugno.\nIl 23 luglio il reparto si sposta al Campo di aviazione di Arqu\u00e0 Petrarca ed il 15 settembre cede la 9^.\nIl 23 settembre il comando passa al Magg. Salvatore Russi ed in ottobre il gruppo entra nella Massa da Bombardamento fino alla fine della guerra quando rientrano la 2^, la 7\u00aa e la 10\u00aa Squadriglia.\nViene sciolto il 28 febbraio 1919.\nSeconda guerra mondiale e dopoguerra.\nAll'8 settembre 1943 il 14\u00ba Gruppo C (Complementare) era di stanza sull'Aeroporto di Reggio Emilia con i Caproni Ca.313.\nIl 15 ottobre 1955 entra nel 2\u00ba Stormo, montato sui P-51 Mustang. Il 2\u00ba Stormo si trasformava in 2\u00aa Aerobrigata, ufficializzando questa trasformazione il 1\u00ba luglio 1956.\nNel marzo-aprile del 1957 piloti e specialisti transitano sugli F-86 Sabre all'Aeroporto di Brescia-Montichiari. \nNel frattempo, per migliorare l'efficienza operativa, veniva allestita una nuova base, quella dell'Aeroporto di Cameri: qui la 2\u00aa Aerobrigata si trasfer\u00ec a partire dal luglio 1957.\nIl Gruppo, nel gennaio 1959, era stato trasferito all'Aeroporto di Rimini-Miramare. Poi, nel 1960, iniziava una cambiamento radicale con il passaggio del Gruppo sui nuovi caccia Fiat G.91.\nIl 1\u00ba ottobre 1962 veniva sciolta la 2\u00aa Aerobrigata ed il gruppo diventava autonomo.\nLa 2\u00aa Aerobrigata, che nel frattempo era ritornata Stormo con la nuova denominazione di \u00ab2\u00ba Stormo Caccia Tattici Ricognitori Leggeri\u00bb, rinasceva per la seconda volta a Treviso il 1\u00ba ottobre 1964 ed il 14\u00ba Gruppo era formato dalla 156\u00aa, 157\u00aa e 158\u00aa Squadriglia.\nNel 1967 il Gruppo viene assegnato alla NATO.\nAll'inizio degli anni 70 lo Stormo assumeva la denominazione di 2\u00ba Stormo CBR (Caccia Bombardieri Ricognitori).\nNella primavera del 1991 il Gruppo comincia ad operare dall'Aeroporto di Istrana per iniziare la transizione sull'AMX, rimanendo per\u00f2 alle dipendenze del 2\u00ba Stormo il cui Comando \u00e8 sull'Aeroporto di Treviso-Sant'Angelo.\nIl 1\u00ba marzo 1994 il Gruppo si trasferisce all'Aeroporto di Rivolto, ricongiungendosi cos\u00ec al Comando del 2\u00ba Stormo che l'aveva preceduto quattro mesi prima.\nIl 28 dicembre 1995 il Gruppo passa sotto il comando NATO, intervenendo nell'operazione Deliberate Force con missioni Close Air Support (CAS) in Bosnia ed anche a conflitto concluso, continuava i sorvoli armati del territorio bosniaco nell'ambito dell'operazione \u201cJoint Guardian\u201d (Kosovo Force).\nNel maggio 1999 il Gruppo \u00e8 chiamato nuovamente ad operazioni di guerra nei cieli dei Balcani, partecipando attivamente all'operazione Allied Force durante la crisi del Kosovo, dove i risultati raggiunti sono stati talmente positivi da attirare l'attenzione degli alleati statunitensi; in quell'occasione gli AMX del Gruppo utilizzarono per la prima volta in operazioni reali armamento di precisione, sganciando diverse Opher a guida IIR ed un numero imprecisato di GBU-16 nel corso di pi\u00f9 di diverse sortite. \nIl processo di maturazione e crescita del Gruppo continuava nel febbraio 2002 quando, dopo un'intensa attivit\u00e0 di addestramento, otteneva l'assegnazione alla Rapid Reaction Force (RRF) della NATO.\nIl 2002 proseguiva ma a dicembre lo Stato Maggiore disponeva lo scioglimento del Gruppo che veniva quindi posto in Riserva."}
{"id": "6513079", "revid": "767487", "url": "https://it.wikipedia.org/wiki?curid=6513079", "title": "Dickens - L'uomo che invent\u00f2 il Natale", "text": "Dickens - L'uomo che invent\u00f2 il Natale (\"The Man Who Invented Christmas\") \u00e8 un film del 2017 diretto da Bharat Nalluri.\nLa pellicola \u00e8 l'adattamento cinematografico dell'omonimo romanzo del 2008 di Les Standiford, a sua volta ispirato al celebre romanzo \"Canto di Natale\" di Charles Dickens.\nTrama.\nNell'ottobre 1843 Charles Dickens soffre del fallimento dei suoi ultimi tre libri. Rifiutato dai suoi editori, in sei settimane di ardente ispirazione si avvia a scrivere ed autoprodurre un libro che sperava avrebbe tenuto a galla la sua famiglia e rilanciato la sua carriera, \"Canto di Natale\".\nProduzione.\nLe riprese del film sono iniziate il 22 dicembre 2016.\nPromozione.\nIl primo trailer del film viene diffuso il 5 settembre 2017, mentre il trailer italiano il 13 novembre dello stesso anno.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 22 novembre 2017, ed in quelle italiane dal 21 dicembre seguente."}
{"id": "6513083", "revid": "61051", "url": "https://it.wikipedia.org/wiki?curid=6513083", "title": "Res Roma 2017-2018", "text": "Questa voce raccoglie le informazioni riguardanti la Societ\u00e0 Sportiva Dilettantistica Res Roma nelle competizioni ufficiali della stagione 2017-2018.\nOrganigramma societario.\n\"Organigramma societario tratto dal sito ufficiale.\"\nArea direttiva\nArea tecnica\nRosa.\nRosa e numeri come da sito societario.\nRisultati.\nCoppa Italia.\nPrimo turno.\nAccoppiamento A28"}
{"id": "6513084", "revid": "599013", "url": "https://it.wikipedia.org/wiki?curid=6513084", "title": "Luis Sosa (pallavolista)", "text": "Biografia.\nIl 3 luglio 2016, mentre si trova con la nazionale in Finlandia per il girone di World League, viene arrestato, come altri tre connazionali il giorno precedente, a cui si aggiungono altri due compagni di squadra con l'accusa di violenza sessuale; resta in carcere nella nazione scandinava insieme ai compagni di squadre, prima di essere condannato a tre anni e sei mesi di reclusione per stupro. Nel giugno 2017, dopo aver ricevuto uno sconto della pena, viene scarcerato.\nCarriera.\nClub.\nLa carriera di Luis Sosa inizia nei tornei cubani, giocando per la formazione provinciale del .\nDopo tre anni di inattivit\u00e0 legati alla sua vicenda giudiziaria, viene ingaggiato in Italia dalla per partecipare al campionato di Superlega nella stagione 2019-20: si lega al club per due annate, cambiando inoltre il proprio ruolo da quello di centrale a quello di schiacciatore. Per il campionato 2021-22 si trasferisce nella Lega Nazionale A svizzera, dove difende i colori dell'.\nNazionale.\nFa tutta la trafila delle selezioni giovanili cubane, vincendo con la nazionale Under-19 la medaglia d'oro al campionato nordamericano 2012, con quella Under-21 un altro oro al campionato nordamericano 2014 e con l'Under-23 l'oro alla Coppa panamericana 2014. \nDebutta in nazionale maggiore nel 2015, quando vince la medaglia d'oro ai XVII Giochi panamericani e quella di bronzo al campionato nordamericano, ricevendo in entrambi i tornei il premio di miglior centrale, mentre un anno dopo vince ancora un oro alla Coppa panamericana 2016, impreziosito da un ulteriore riconoscimento come miglior centrale del torneo."}
{"id": "6513088", "revid": "599013", "url": "https://it.wikipedia.org/wiki?curid=6513088", "title": "Johannes Eggestein", "text": "Biografia.\n\u00c8 fratello minore di Maximilian Eggestein, anch'egli calciatore."}
{"id": "6513093", "revid": "122880", "url": "https://it.wikipedia.org/wiki?curid=6513093", "title": "Societas", "text": "La societas (in italiano assimilabile alla \"societ\u00e0\") nel diritto romano era un contratto consensuale, ovvero un tipo di obbligazione \"consensu contractae.\" La sua introduzione, dovuta allo \"ius honorarium\", si ebbe probabilmente in seguito all'incremento dei traffici commerciali nel Mediterraneo da parte di Roma. Essa consisteva in uno schema contrattuale che poteva essere a carattere bilaterale o plurilaterale in cui i contraenti, sulla base della buona fede, si obbligavano a compiere una data attivit\u00e0 o a conferire dei beni in codominio al fine di raggiungere un interesse comune, dividendo in seguito guadagni e perdite.\nCaratteristiche.\nSecondo le fonti in nostro possesso, diverse forme di \"societas\" furono previste dai giureconsulti romani. Le due pi\u00f9 importanti furono la \"societas omnium bonorum\", caratterizzata dalla messa in comune di tutti i beni presenti e futuri dei consociati, e la \"societas alicuius negotii\" che invece era costituita per un determinato scopo (come operazioni commerciali tendenzialmente a tempo definito) e che generalmente veniva sciolta una volta che esso veniva raggiunto.\nGli elementi essenziali alla costituzione di una \"societas\" furono: un consenso durevole tra i soci, il conferimento di beni o il compimento di attivit\u00e0, uno scopo finale patrimoniale di interesse comune.\nSe tutti i soci erano obbligati nel conferire beni o attivit\u00e0 nella \"societas\", contemporaneamente vi era anche l'obbligo degli stessi di ripartire guadagni e perdite derivanti dalla gestione della stessa. Fu pertanto fondamentale stabilire le quote di ogni singolo socio e se questo non fosse stato fatto si intendevano tutte uguali. \nAll'epoca, vi furono dibatti e differenti vedute circa il fatto che vi potessero essere differenze tra le quote di utili e quelle delle perdite ripartite tra soci; tendenzialmente si ammise anche la possibilit\u00e0 che un socio potesse addirittura essere sollevato dalla contribuzione alle perdite ma ricevere gli eventuali utili, purch\u00e9 comunque egli partecipasse al conferimento e allorch\u00e9 la sua partecipazione alla \"societas\" fosse stata giudicata cos\u00ec rilevante da rendere equo questo disequilibrio. Come appena accennato, non venne comunque mai ritenuta valida una \"societas\" in cui il socio non fosse obbligato a partecipare al conferimento.\nIl concetto di \"societas\" operava solo all'interno dei soci, essendo questa priva di rilevanza verso l'esterno. Ossia i soci agivano verso gli altri sempre in nome proprio e nessun obbligo poteva essere preso dalla \"societas\" stessa verso altri. In termini moderni si potrebbe dire che non esisteva il concetto di \u201cpersonalit\u00e0 giuridica\u201d. Fecero parziale eccezione le \"societas publicanorum\" e le \"societas vectigalium\" che rivestivano una tale importanza pubblica, spesso legata all'aggiudicazione di grossi appalti, da conferirgli una certa rilevanza esprimibile anche verso l'esterno e non solo tra i soci delle stesse.\nAzioni a tutela.\nEssendo omogenee le posizioni dei soci, il diritto pretorio aveva creato un'unica azione, utilizzabile ne processo formulare, volta a tutelare il contratto societario: l\"'actio pro socio\". Questa era esprimibile da ciascun socio nei confronti degli altri nel caso che essi non avessero adempiuto alle obbligazioni nascenti dal contratto sociale. La valutazione del giudice chiamato nel contenzioso si basava sulla buona fede e colui che fosse stato condannato in seguito all'azione veniva colpito da \"infamia\".\nScioglimento della \"societas\".\nLa \"societs\" poteva essere sciolta in diversi modi:\nUna volta sciolta si procedeva alla liquidazione della stessa e alla divisione del patrimonio. Ci\u00f2 poteva avvenire sia spontaneamente e in comune accordo tra i soci, oppure per via giudiziale tramite l\"'actio communi dividendo\"."}
{"id": "6513096", "revid": "767487", "url": "https://it.wikipedia.org/wiki?curid=6513096", "title": "Corrente dei Caraibi", "text": "La corrente dei Caraibi \u00e8 una corrente oceanica calda che trasporta significative quantit\u00e0 di acqua; proviene dalle coste del Sudamerica e fluisce in direzione nordovest attraverso i Caraibi fino a raggiungere il Golfo del Messico.\nCaratteristiche.\nLa corrente \u00e8 originata dal flusso della Corrente Equatoriale Sud nel suo scorrere verso nord lungo la costa del Brasile. Quando la corrente piega verso nord attraverso il canale dello Yucat\u00e1n, cambia nome e viene chiamata Corrente dello Yucat\u00e1n. \nL'acqua della corrente dei Caraibi proviene dall'Oceano Atlantico ed \u00e8 alimentata dalla Corrente Equatoriale Nord, dalla corrente nord del Brasile e dalla corrente della Guyana. "}
{"id": "6513099", "revid": "110157", "url": "https://it.wikipedia.org/wiki?curid=6513099", "title": "Damien Birkinhead", "text": ""}
{"id": "6513101", "revid": "599013", "url": "https://it.wikipedia.org/wiki?curid=6513101", "title": "Alexander N\u00fcbel", "text": "Carriera.\nClub.\nSchalke 04.\nCresciuto nel settore giovanile del , nel 2015 si trasferisce allo . Diventato titolare all'inizio del 2019, nel corso dell'estate diventa il nuovo capitano della squadra. Dopo aver deciso di non rinnovare il contratto in scadenza, il 4 gennaio 2020 firma un quinquennale con il , valido dal successivo mese di luglio. Contestualmente perde la fascia di capitano a favore di Omar Mascarell.\nBayern Monaco e Monaco.\nIl 15 ottobre debutta con la maglia dei bavaresi nella vittoria per 3-0 in coppa nazionale contro il D\u00fcren. Il 1\u00ba dicembre, inoltre, \u00e8 titolare nel pareggio interno (1-1) di Champions League contro l'Atl\u00e9tico Madrid.\nIl 27 giugno 2021 si trasferisce in prestito biennale al , dopo aver collezionato soltanto quattro presenze nella sua prima stagione con il club bavarese.\nStatistiche.\nPresenze e reti nei club.\n\"Statistiche aggiornate al 26 novembre 2021.\""}
{"id": "6513109", "revid": "729019", "url": "https://it.wikipedia.org/wiki?curid=6513109", "title": "Strada europea E502", "text": "La E502 \u00e8 una strada europea che collega Le Mans a Tours.\nPercorso.\nLa E502 \u00e8 definita con i seguenti capisaldi di itinerario: \"Le Mans - Tours\"."}
{"id": "6513123", "revid": "91027281", "url": "https://it.wikipedia.org/wiki?curid=6513123", "title": "E 502", "text": ""}
{"id": "6513124", "revid": "91027284", "url": "https://it.wikipedia.org/wiki?curid=6513124", "title": "E502", "text": ""}
{"id": "6513128", "revid": "1776051", "url": "https://it.wikipedia.org/wiki?curid=6513128", "title": "Tobias Dahm", "text": ""}
{"id": "6513129", "revid": "1444345", "url": "https://it.wikipedia.org/wiki?curid=6513129", "title": "Friends (Justin Bieber)", "text": ""}
{"id": "6513133", "revid": "154893", "url": "https://it.wikipedia.org/wiki?curid=6513133", "title": "Hospices de Beaune", "text": ""}
{"id": "6513134", "revid": "181699", "url": "https://it.wikipedia.org/wiki?curid=6513134", "title": "Guerra civile lituana (1432-1438)", "text": "La guerra civile lituana del 1432\u20131438 fu un conflitto per la successione al trono del Granducato di Lituania, dopo la morte di Vytautas il Grande nel 1430 senza eredi. La guerra venne combattuta su un fronte da \u0160vitrigaila, alleato dei Cavalieri Teutonici, e sull'altro da Sigismund K\u0119stutaitis, sostenuto dal Regno di Polonia. La guerra minacciava infatti di troncare l'Unione di Krewo, l'unione personale stabilitasi tra Polonia e Lituania. L'alleanza di \u0160vitrigaila col gran maestro dell'Ordine Teutonico, Paul von Rusdorf, lanci\u00f2 in contemporanea anche la guerra polacco-teutonica (1431-1435), ma non riusc\u00ec ad assicurare la vittoria a \u0160vitrigaila.\nQuando Sigismondo prese il potere in Lituania nel 1432, il paese venne diviso in due con devastanti ostilit\u00e0 interne che perdurarono per altri tre anni. Per impedire ai cavalieri teutonici di continuare a prestare il loro aiuto a \u0160vitrigaila, la Polonia lanci\u00f2 un'invasione hussita della Prussia nel 1433. La guerra si concluse con una definitiva sconfitta di \u0160vitrigaila e dei suoi alleati, il ramo livoniano dei Cavalieri Teutonici, nella battaglia di Pabaiskas nel settembre del 1435. \u0160vitrigaila si arrese nel 1437; Sigismund K\u0119stutaitis govern\u00f2 la Lituania per soli otto anni prima di essere assassinato nel 1440.\nPreludio.\nIl Granducato di Lituania e il Regno di Polonia avevano dato vita ad un'unione personale alcuni decenni prima del conflitto, inglobando nel 1385 l'Unione di Krewo, nel 1392 il trattato di Ostr\u00f3w e nel 1413 l'Unione di Horod\u0142o. I due stati decisero di unire le loro forze contro il nemico comune, i Cavalieri Teutonici, nella battaglia di Grunwald del 1410. La sconfitta di questi ultimi nella battaglia diminu\u00ec ma non appian\u00f2 completamente la potenza militare dell'ordine, che continu\u00f2 a condurre piccoli conflitti ulteriori. Le tensioni interne che tentavano di unificare lo Stato persistettero anche dopo la battaglia. Mentre Jogaila (Jagiello) e Vytautas si erano convertiti al cattolicesimo, l'\u00e9lite ortodossa orientale, assieme ai magnati lituani, si oppose all'unione con la Polonia.\nIl 27 ottobre 1430 Vytautas il Grande, Granduca di Lituania, mor\u00ec improvvisamente senza lasciare n\u00e9 eredi n\u00e9 un testamento. La sua incoronazione come re di Lituania era avvenuta nel settembre del 1430, ma i polacchi avevano impedito alla corona di giungere fisicamente in Lituania. L'unica figlia di Vytautas, Sofia di Lituania, aveva sposato Vasily I di Mosca ed aveva un avuto un solo figlio sopravvissutogli, Vasily II. Egli era di fede ortodossa e pertanto non poteva essere posto a capo del recentemente cristianizzato territorio del granducato lituano. La sua aderenza alla fede ortodossa gli imped\u00ec di divenire pretendente al trono. I due principali candidati cattolici erano il fratello di Vytautas, Sigismund K\u0119stutaitis, e il cugino di Vytautas, \u0160vitrigaila.\nLa nobilt\u00e0 lituana unilateralmente elesse \u0160vitrigaila quale nuovo granduca. Questo atto violava deliberatamente i termini dell'Unione di Horodlo del 1413, secondo la quale i lituani avevano giurato di non eleggere alcun granduca senza il consenso del re di Polonia. All'epoca Jogaila, re di Polonia e fratello di \u0160vitrigaila, si trovava in Lituania per partecipare ai funerali di Vytautas. Il 7 novembre 1430, egli annunci\u00f2 di approvare l'elezione appena avvenuta e le relazioni polacco-lituane vennero definite con un accordo siglato il 15 agosto 1431. Ad ogni modo scoppi\u00f2 un conflitto armato per le dispute territoriali in Podolia e in Volinia che, secondo la nobilt\u00e0 polacca, sulla base dei termini dell'accordo raggiunto nel 1411, sarebbero spettate al governo della Lituania unicamente per il periodo di vita di Vytautas.\nLa guerra di Luc'k.\nQuando le truppe polacche invasero la Podolia, \u0160vitrigaila arrest\u00f2 suo fratello Jogaila, re di Polonia, a Vilnius. Jogaila venne rilasciato con la promessa di restituire la Podolia al Granducato di Lituania. La nobilt\u00e0 polacca, guidata dal cardinale Zbigniew Ole\u015bnicki, si radun\u00f2 a Sandomierz nel febbraio del 1431. Oltraggiati dalla promessa del re, i nobili richiesero che \u0160vitrigaila riconoscesse la sua fedelt\u00e0 feudale a Jogaila. \u0160vitrigaila si rifiut\u00f2, professando una propria piena indipendenza da legami feudali, chiedendo persino all'imperatore Sigismondo del Sacro Romano Impero di inviargli la corona destinata a Vytautas. Nella medesima lettera, \u0160vitrigaila promise la propria fedel\u00e0 a Sigismondo e discusse di un possibile suo matrimonio con una delle figlie del Voivoda di Moldavia.\n\u0160vitrigaila inizi\u00f2 ad organizzare una coalizione anti-polacca. Negozi\u00f2 con i Cavalieri Teutonici, con l'imperatore Sigismondo del Sacro Romano Impero, con la Moldavia, con l'Orda d'Oro e coi duchi delle terre orientali del Granducato di Lituania. L'alleanza pi\u00f9 importante la concluse certamente con l'Ordine Teutonico il quale stava da tempo cercando di spezzare l'Unione polacco-lituana che aveva portato alla sconfitta dell'Ordine nella Battaglia di Grunwald (1410). Nel giugno del 1431 i Cavalieri Teutonici e \u0160vitrigaila siglarono il trattato di Christmemel. La causa di \u0160vitrigaila venne assistita anche dalle forze moldave guidate da Alessandro il Buono, che attacc\u00f2 la Polonia da sudest.\nIl 25 giugno 1431, l'esercito polacco invase la Volinia e cattur\u00f2 parte della regione assieme a Horod\u0142o, Volodymyr-Volyns'kyj, Zbara\u017e, sconfiggendo gli uomini di \u0160vitrigaila presso Luc'k. Ad ogni modo, i polacchi non riuscirono a catturare il castello di Luc'k. Nel contempo, sulla base del Trattato di Christmemel, i cavalieri teutonici dichiararono guerra ed invasero la Polonia. Trovando ben poca opposizione, i cavalieri razziarono le terre di Dobrzy\u0144 (secoli prima occupate dall'omonimo Ordine), prendendo la citt\u00e0 di Nieszawa, e tentando poi di muoversi verso le regioni di Cuiavia e Krajna. Ad ogni modo, l'esercito teutonico venne sconfitto il 13 settembre 1431 a Dabki, presso Nakel (oggi Naklo nad Notecia). \u0160vitrigaila, che si trovava assediato al Castello di Lubart, si offr\u00ec di negoziare la pace il 20 agosto. Il 26 agosto venne raggiunto un accordo ponendo cos\u00ec fine alla cosiddetta guerra di Luc'k. Una guerra formale venne siglata a Staryj \u010cortoryjs'k il 1\u00ba settembre e perdur\u00f2 sino al 24 giugno 1433. L'accordo si present\u00f2 pi\u00f9 favorevole alla Polonia. La tregua non risolse la disputa e la battaglia si trasform\u00f2 in una lotta diplomatica nella quale la Polonia cercava di rivolgere i nobili lituani contro \u0160vitrigaila.\nIl colpo di Stato in Lituania.\nNell'aprile del 1432 a Sieradz, i polacchi offrirono a \u0160vitrigaila il medesimo onore ricevuto da Vytautas quando era in vita: \u0160vitrigaila venne nominato Granduca e Jogaila, Supremo Duca, alla morte di \u0160vitrigaila avrebbe potuto ereditarne il trono. \u0160vitrigaila si rifiut\u00f2. Il 31 agosto 1432, un gruppo di cospiratori (tra cui Semen Olshanski, Petras Mangirdaitis e (Jonas Go\u0161tautas), attaccarono \u0160vitrigaila e la sua scorta a A\u0161mjany, dove si erano fermati. \u0160vitrigaila e diversi suoi sostenitori (in primis Jurgis Gedgaudas e Jonas Manvydas) tentarono di fuggire verso Polotsk mentre sua moglie, incinta, rimase sul posto. I cospiratori insediarono Sigismund K\u0119stutaitis, fratello di Vytautas, come nuovo granduca. Non \u00e8 chiaro quale gruppo supportasse Sigismondo n\u00e9 perch\u00e9 (probabilmente alcuni nobili lituani che non ottennero i favori sperati da \u0160vitrigaila oppure duchi di fede ortodossa). Sigismondo, che prima del colpo di Stato non aveva avuto un ruolo importante nella politica lituana, e che inizialmente aveva supportato \u0160vitrigaila, riprese la sua politica di unione con la Polonia. Il 15 ottobre 1432 sigl\u00f2 l'Unione di Grodno che in sostanza conferm\u00f2 l'Unione di Vilnius e Radom (1401) e garant\u00ec a Sigismondo i medesimi diritti goduti da Vytautas durante il suo regno. Con la morte di Sigismondo, la Lituania sarebbe tornata al re di Polonia. Sigismondo fece inoltre delle concessioni territoriali alla Polonia in Podolia e Volinia.\nPer ottenere il supporto dei nobili, nel maggio del 1434 Sigismondo concesse un privilegio sia ai nobili cattolici sia a quelli ortodossi. Il privilegio garantiva loro il diritto di acquistare, vendere, scambiare o ereditare terre. I \"veldamas\", una classe di contadini indipendenti, vennero liberati dalle tasse e dalle obbligazioni in quanto ora tutte le loro terre erano di propriet\u00e0 dell'aristocrazia. Nessun nobile poteva essere punito o imprigionato senza un regolare processo. La Lituania si divise in due fronti: i sostenitori di Sigismondo (le terre lituane, la Samogizia, il Voivodato di Trakai e Minsk) ed i sostenitori di \u0160vitrigaila (Polack, Vicebsk, Smolensk, Kiev, Volinia). Ebbero cos\u00ec inizio tre anni di ostilit\u00e0 devastanti. L'8 dicembre 1432 gli eserciti di \u0160vitrigaila e Sigismondo si scontrarono nella battaglia di A\u0161mjany. \u0160vitrigaila aveva chiesto l'aiuto di Sayid Ahmad I, Khan dell'Orda d'Oro, e scritto a papa Eugenio IV e al Concilio di Firenze nella speranza di ottenere supporto con la promessa dell'unione della Chiesa locale sotto l'egida del pontefice. Pianific\u00f2 di attaccare la capitale del Granducato, Vilnius, e riprendersi cos\u00ec il trono. Entrambe le parti subirono pesanti sconfitte, ma la vittoria finale spett\u00f2 a Sigismondo. L'Ordine Teutonico ufficialmente osserv\u00f2 la tregua prescritta, ma continu\u00f2 segretamente a supportare \u0160vitrigaila attraverso il suo ramo livoniano.\nL'invasione hussita della Prussia.\nNel giugno del 1433 la Polonia si alle\u00f2 con gli hussiti cechi per fermare l'Ordine Teutonico dall'inviare segretamente aiuti a \u0160vitrigaila tramite l'Ordine livoniano. I cavalieri teutonici godevano del supporto del papa e dell'imperatore contro gli eretici hussiti e vennero pertanto cos\u00ec ad iniziare le Guerre hussite. Durante l'ultima fase degli scontri, le forze ceche al comando di Jan Capek di S\u00e1ny vennero supportate anche dal duca Bogislavo IX di Stolp, in Pomerania. Per quattro mesi gli hussiti razziarono i territori teutonici a Neumark, in Pomerania, e nella Prussia occidentale. Attaccarono Konitz (oggi Chojnice), Schwetz (oggi Swiecie) e Danzica. Presero diverse citt\u00e0 e castelli, tra cui Dirschau (oggi Tczew) il 29 agosto 1433. Malgrado il fallito assedio di Danzica, gli hussiti celebrarono la loro vittoria riempiendo le loro bottiglie simbolicamente con l'acqua del Mar Baltico.\nIl 13 settembre 1433 venne firmata una tregua a Jasiniec. I negoziati polacco-teutonici continuarono a Brze\u015b\u0107 Kujawski, mentre quelli hussito-cattolici continuarono al Concilio di Firenze ed alla dieta ceca di Praga. L'invasione condotta dai polacchi del Neumark e della Pomerania si dimostr\u00f2 un successo, tagliando fuori l'Ordine Teutonico dal sostegno del Sacro Romano Impero e convincendo l'Ordine a sottoscrivere un trattato con i Polacchi. Il 15 dicembre 1433 il trattato fu sottoscritto dai Polacchi e dall'Ordine a \u0141\u0119czyca (portando alcuni storici polacchi a dividere questa guerra polacco-teutonica in due guerre: quella fra il 1431 e il 1433 e quella del 1435). I Cavalieri Teutonici accolsero la maggior parte delle richieste dei Polacchi, compresa quella che l'Ordine cessasse di appoggiare \u0160vitrigaila e ciascuna delle parti avrebbe controllato i territori che occupava fino a pace conclusa (\"uti possidetis\"), e nessuna delle parti avrebbe cercato la mediazione di una potenza straniera per modificare questo trattato.\nCi\u00f2 segn\u00f2 la fine della guerra sul suolo polacco; il conflitto sulle terre lituane sarebbe continuato per altri due anni, finch\u00e9 il trattato con la Polonia non venne esteso all'Ordine livoniano e poi confermato qualche anno dopo dal Gran maestro Heinrich von B\u00f6ckenf\u00f6rde.\nLa battaglia decisiva.\nTra luglio ed agosto del 1433, \u0160vitrigaila ed i suoi alleati livoniani razziarono Lida, Kr\u0117va e Ei\u0161i\u0161kes e devastarono i sobborghi di Vilnius, Trakai e Kaunas. Le ostilit\u00e0 vennero brevemente bloccate da una malattia dei cavalli. Quando Jogaila mor\u00ec nel maggio del 1434, l'Ordine torn\u00f2 verso \u0160vitrigaila, che vantava tra i suoi sostenitori anche l'ordine livoniano, i duchi ortodossi, e suo nipote Zygmund Korybut, famoso comandante militare degli hussiti. Nel luglio del 1435, \u0160vitrigaila scopr\u00ec e svent\u00f2 un colpo di Stato contro di lui a Smolensk. Il leader di questa azione era il vescovo ortodosso Gerasim, consacrato metropolitano di Mosca nel 1432, che venne condannato pertanto al rogo. La battaglia finale, a Pabaiskas, venne combattuta nel settembre del 1435 presso Ukmerg\u0117 (Vilkomir, Wilkomierz), a nordovest di Vilnius. Si stima che vi furono coinvolti circa 30.000 uomini da ambo le parti. L'esercito di \u0160vitrigaila, guidato da Zygmund Korybut, venne diviso dall'attacco dell'esercito polacco-lituano guidato da Michael \u017dygimantaitis, e pesantemente sconfitto.\n\u0160vitrigaila, con un piccolo gruppo di sostenitori, tent\u00f2 di fuggire a Polack. L'Ordine livoniano sub\u00ec una pesante sconfitta comparabile a quella subita dai Cavalieri Teutonici a Grunwald nel 1410. Il 31 dicembre 1435 i cavalieri teutonici siglarono la pace di Brze\u015b\u0107 Kujawski con la quale si accordarono per cessare il loro supporto a \u0160vitrigaila, e per il futuro di supportare unicamente i granduchi eletti da Polonia e Lituania insieme. L'intesa non mut\u00f2 i confini definiti col trattato di Melno nel 1422. La pace di Brze\u015b\u0107 Kujawski mostr\u00f2 \"de facto\" come i cavalieri teutonici avessero ormai perso il loro status di missionari universali. Gli ordini teutonico e livoniano non interferirono pi\u00f9 negli affari politici della confederazione polacco-lituana; Polonia e Lituania vennero coinvolte nella Guerra dei tredici anni (1454-1466).\nConseguenze.\n\u0160vitrigaila perse la sua influenza sui principati slavi e non pot\u00e9 pi\u00f9 resistere al potere della Polonia. Il 4 settembre 1437 tent\u00f2 di riconciliarsi con la Polonia: gli venne proposto di governare le terre da Kiev alla Volinia, e dopo la sua morte tali territori sarebbero passati alla Polonia. Ad ogni modo, a causa delle pesanti proteste mosse da Sigismondo, il senato polacco declin\u00f2 l'offerta. Nel 1438 \u0160vitrigaila si ritir\u00f2 in Moldavia. Il regno di Sigismund K\u0119stutaitis fu breve: venne assassinato nel 1440. \u0160vitrigaila ritorn\u00f2 dall'esilio nel 1442 e govern\u00f2 Luc'k sino alla sua morte avvenuta un decennio dopo.\nIl figlio di Jogaila, Casimiro IV Jagellone, nato nel 1426, ricevette l'approvazione come \"hospodar\" ereditario dalle famiglie aristocratiche della Lituania nel 1440. Questo evento \u00e8 stato visto da storici come Jerzy Lukowski e Hubert Zawadzki come il termine della lotta di successione."}
{"id": "6513137", "revid": "599013", "url": "https://it.wikipedia.org/wiki?curid=6513137", "title": "Michal Sip\u013eak", "text": "Carriera.\n\u0160portov\u00fd Klub Slovan Bratislava.\nSip\u013eak fa il suo debutto in Superliga con lo Slovan Bratislava il 31 maggio 2014, sostituendo R\u00f3bert Matejka nella partita contro lo FC Spartak Trnava.\nCracovia.\nIl 7 luglio 2017 firma un contratto di 4 anni con il KS Cracovia."}
{"id": "6513139", "revid": "110157", "url": "https://it.wikipedia.org/wiki?curid=6513139", "title": "Marte Samson", "text": "Carriera.\nCon le ha disputato i Giochi olimpici di Monaco 1972."}
{"id": "6513141", "revid": "122735368", "url": "https://it.wikipedia.org/wiki?curid=6513141", "title": "Mesud Pezer", "text": ""}
{"id": "6513142", "revid": "300067", "url": "https://it.wikipedia.org/wiki?curid=6513142", "title": "Rosalio Mart\u00edrez", "text": "Carriera.\nCon le ha disputato i Giochi olimpici di Monaco 1972 e i Campionati del mondo del 1974."}
{"id": "6513143", "revid": "300067", "url": "https://it.wikipedia.org/wiki?curid=6513143", "title": "Yoyong Mart\u00edrez", "text": ""}
{"id": "6513144", "revid": "287204", "url": "https://it.wikipedia.org/wiki?curid=6513144", "title": "Rosalio Martirez", "text": ""}
{"id": "6513146", "revid": "287204", "url": "https://it.wikipedia.org/wiki?curid=6513146", "title": "Yoyong Martirez", "text": ""}
{"id": "6513149", "revid": "1397321", "url": "https://it.wikipedia.org/wiki?curid=6513149", "title": "Sandokan III - Le due tigri", "text": ""}
{"id": "6513150", "revid": "109407435", "url": "https://it.wikipedia.org/wiki?curid=6513150", "title": "Episodi di Sandokan - Le due tigri", "text": ""}
{"id": "6513151", "revid": "300067", "url": "https://it.wikipedia.org/wiki?curid=6513151", "title": "Manny Paner", "text": "Carriera.\nCon le ha disputato i Giochi olimpici di Monaco 1972 e i Campionati del mondo del 1974."}
{"id": "6513152", "revid": "300067", "url": "https://it.wikipedia.org/wiki?curid=6513152", "title": "Manuel Paner", "text": ""}
{"id": "6513153", "revid": "297059", "url": "https://it.wikipedia.org/wiki?curid=6513153", "title": "Emicho von Leiningen", "text": ""}
{"id": "6513154", "revid": "729019", "url": "https://it.wikipedia.org/wiki?curid=6513154", "title": "Guerra civile navarrese (1451-1455)", "text": "La guerra civile navarrese del 1451 - 1455 fu un conflitto per la successione al trono del Regno di Navarra che contrappose re Giovanni II di Navarra a suo figlio ed erede apparente Carlo.\nQuando la guerra ebbe inizio, Giovani II era gi\u00e0 stato incoronato re di Navarra dal 1425 tramite il matrimonio con sua moglie, Bianca I di Navarra, che lo aveva sposato nel 1420. Secondo gli accordi matrimoniali stilati nel 1419, il figlio di Giovanni e Bianca sarebbe succeduto al trono della Navarra alla morte di Bianca. Quando Bianca mor\u00ec nel 1441, Giovanni mantenne il governo nelle proprie mani e ne priv\u00f2 pertanto suo figlio Carlo (n. 1421), che venne creato nel 1423 Principe di Viana. Giovanni tent\u00f2 di accontentare suo figlio concedendogli la luogotenenza della Navarra, ma gli alleati francesi di Carlo, i Beaumontesi, portarono i due al conflitto. Giovanni venne supportato dagli Agramontesi.\nDal 1451 al 1455 fu guerra aperta in Navarra. Carlo venne sconfitto nella Battaglia di Aybar del 1452, catturato e poi rilasciato; e Giovanni tent\u00f2 di diseredarlo nominando quale suo erede legale la figlia Eleonora, la quale aveva sposato Gastone IV di Foix. Nel 1451, la nuova moglie di Giovanni, Juana Enr\u00edquez, diede alla luce un figlio, Ferdinando. Nel 1452, Carlo abbandon\u00f2 suo padre per recarsi dapprima in Francia per cercare alleati, e po alla corte di suo zio, il fratello maggiore di Giovanni, Alfonso V di Napoli. Carlo era popolare in Spagna e Giovanni stava divenendo sempre pi\u00f9 impopolare dal momento che si era rifiutato di riconoscere Carlo addirittura come primogenito, probabilmente pianificando di nominare Ferdinando quale suo erede. La Guerra civile navarrese presag\u00ec la Guerra civile catalana del 1462\u201372, nella quale ancora una volta i pessimi rapporti tra Giovanni e Carlo precipitarono gli eventi."}
{"id": "6513156", "revid": "599013", "url": "https://it.wikipedia.org/wiki?curid=6513156", "title": "Danny Florencio", "text": "Carriera.\nCon le ha disputato due edizioni dei Giochi olimpici (1968, 1972)."}
{"id": "6513157", "revid": "300067", "url": "https://it.wikipedia.org/wiki?curid=6513157", "title": "Danilo Florencio", "text": ""}
{"id": "6513160", "revid": "91028375", "url": "https://it.wikipedia.org/wiki?curid=6513160", "title": "Franchi Armi", "text": ""}
{"id": "6513161", "revid": "144796", "url": "https://it.wikipedia.org/wiki?curid=6513161", "title": "Giovanni II di Navarra", "text": ""}
{"id": "6513162", "revid": "599013", "url": "https://it.wikipedia.org/wiki?curid=6513162", "title": "Jimmy Mariano", "text": "Carriera.\nCon le ha disputato due edizioni dei Giochi olimpici (1968, 1972) e i Campionati del mondo del 1974."}
{"id": "6513163", "revid": "144796", "url": "https://it.wikipedia.org/wiki?curid=6513163", "title": "Bianca II di Navarra", "text": ""}
{"id": "6513164", "revid": "300067", "url": "https://it.wikipedia.org/wiki?curid=6513164", "title": "Jaime Mariano", "text": ""}
{"id": "6513166", "revid": "144796", "url": "https://it.wikipedia.org/wiki?curid=6513166", "title": "Bianca I di Navarra", "text": ""}
{"id": "6513167", "revid": "144796", "url": "https://it.wikipedia.org/wiki?curid=6513167", "title": "Juana Enr\u00edquez", "text": ""}
{"id": "6513170", "revid": "599013", "url": "https://it.wikipedia.org/wiki?curid=6513170", "title": "Orel Mangala", "text": "Carriera.\nClub.\nLe giovanili all'Anderlecht e al Borussia Dortmund.\nDopo gli inizi calcistici in patria, all'Anderlecht, nel 2016 viene acquistato a titolo temporaneo dalla compagine under-19 del Borussia Dortmund con cui vince l'A Juniors Bundesliga, il massimo campionato tedesco giovanile.\nStoccarda e Amburgo.\nPer la stagione 2017-18 si accorda fino al 2021 con lo Stoccarda. Il 19 agosto 2017, alla prima giornata di campionato, debutta nel mondo professionistico contro l'Hertha Berlino. A fine anno Mangala pu\u00f2 contare 20 presenze in massima serie e lo Stoccarda conclude al settimo posto.\nL'8 agosto 2018 si trasferisce in prestito secco all'Amburgo, club che per la prima volta disputa il campionato cadetto di 2. Bundesliga. Durante la stagione riesce a farsi spazio tra i titolari, partendo in una posizione pi\u00f9 difensiva con gli allenatori Christian Titz e Hannes Wolf. Con 29 presenze complessive, Mangala lascia l'Amburgo dopo un quarto posto e una prestigiosa semifinale di Coppa di Germania 2018-19.\nPer la stagione 2019-20 torna allo Stoccarda appena retrocesso in seconda divisione.\nNazionale.\nCon la nazionale under-17 del Belgio arriva alle semifinali dell'Europeo di categoria 2015 e conquista il terzo posto ai Mondiali under-17 dello stesso anno. Esordisce con il Belgio Under-21 il 5 settembre 2017 nella gara di qualificazione agli Europei di categoria del 2019, pareggiata 0-0 a Lovanio contro i pari et\u00e0 della Turchia.\nIl 19 marzo 2021 riceve la sua prima convocazione in nazionale maggiore."}
{"id": "6513173", "revid": "599013", "url": "https://it.wikipedia.org/wiki?curid=6513173", "title": "Wang Chunyu", "text": "In carriera vanta una medaglia d'oro negli 800 metri piani ai campionati asiatici di Pune 2013.\nBiografia.\nDebutta a livello internazionale nel 2011 in occasione dei mondiali allievi di Lilla, dove conquista una medaglia d'argento con un tempo di 2'03\"23, battuta solamente dalla favorita Aje\u00e9 Wilson. \nAi campionati asiatici di Pune 2013 si conferma come la miglior ottocentista del continente, fregiandosi di un oro in 2'02\"47, ben davanti alla bahreinita Genzeb Shumi (2'04\"16) e all'indiana Tintu Luka (2'04\"48). \nUn mese dopo vola in Russia per partecipare ai mondiali di Mosca 2013, dove per\u00f2 non supera le batterie.\nL'agosto del 2016 partecipa ai Giochi olimpici di Rio de Janeiro 2016, fermandosi alle semifinali degli 800 metri con una prestazione di 2'04\"05."}
{"id": "6513174", "revid": "348618", "url": "https://it.wikipedia.org/wiki?curid=6513174", "title": "Chunyu Wang", "text": ""}
{"id": "6513175", "revid": "300067", "url": "https://it.wikipedia.org/wiki?curid=6513175", "title": "William Adornado", "text": "Carriera.\nCon le ha disputato i Giochi olimpici di Monaco 1972 e i Campionati del mondo del 1974."}
{"id": "6513204", "revid": "901462", "url": "https://it.wikipedia.org/wiki?curid=6513204", "title": "Der Gardeoffizier", "text": ""}
{"id": "6513220", "revid": "446353", "url": "https://it.wikipedia.org/wiki?curid=6513220", "title": "Suffren (incrociatore)", "text": "Il Suffren fu un incrociatore pesante della Marine nationale francese, prima unit\u00e0 dell'omonima classe ed entrato in servizio nel 1930.\nAttivo durante la seconda guerra mondiale, l'incrociatore comp\u00ec missioni operative nell'oceano Indiano e nel mar Mediterraneo orientale ma, a seguito dell'armistizio della Francia nel giugno 1940, trascorse gran parte del conflitto internato ad Alessandria d'Egitto; tornato brevemente operativo alla fine del 1943, fu disarmato in quanto obsoleto ma nell'immediato dopoguerra prese parte alle fasi iniziali della guerra d'Indocina. Definitivamente radiato il 1\u00ba ottobre 1947, lo scafo fu usato come pontone fino alla demolizione nel 1974.\nStoria.\nImpostata il 17 aprile 1926 (secondo altre fonti il 4 aprile 1926) presso l'arsenale navale di Brest, la nave venne varata il 3 maggio 1927 con il nome di \"Suffren\" in onore dell'omonimo ammiraglio francese del XVIII secolo, entrando poi in servizio il 1\u00ba gennaio 1930.\nAssegnato alla 1\u00aa Divisione leggera, il \"Suffren\" pass\u00f2 la maggior parte dei primi anni di servizio dislocato nel mar Mediterraneo; il 21 giugno 1939 lasci\u00f2 Tolone per dirigere sulla colonia dell'Indocina francese come rimpiazzo dell'incrociatore leggero \"Primauguet\" richiamato in patria, raggiungendo Saigon il 23 luglio dove assunse il ruolo di nave ammiraglia della squadra francese dislocata in Estremo Oriente. Allo scoppio della seconda guerra mondiale nel settembre seguente oper\u00f2 nel Mar Cinese Meridionale e al largo delle Indie Orientali Olandesi a caccia di mercantili tedeschi, mentre a partire da novembre fu dislocato a Singapore per partecipare alla scorta dei convogli di truppe australiane attraverso l'Oceano Indiano in coppia con il britannico . Il \"Suffren\" fu liberato da questi compiti di scorta solo nell'aprile 1940, salpando il 5 maggio da Colombo per dirigere a Beirut via Aden e Canale di Suez.\nIl 18 maggio il \"Suffren\" raggiunse Alessandria d'Egitto per essere aggregato alla Force X dell'ammiraglio Ren\u00e9-\u00c9mile Godfroy, formazione francese distaccata in appoggio alla Mediterranean Fleet britannica operante nel bacino. All'entrata in guerra dell'Italia il 10 giugno 1940, il \"Suffren\" fu impiegato nelle brevi operazioni belliche dello squadrone di Godfroy: tra l'11 e il 13 giugno comp\u00ec una puntata offensiva nelle acque del mar Egeo senza trovare traccia del nemico, mentre il 21 giugno cannoneggi\u00f2 Bardia in Libia insieme alla nave da battaglia \"Lorraine\" e all'incrociatore \"Duguay-Trouin\". Al momento della stipula dell'armistizio della Francia con Italia e Germania il 22 giugno il \"Suffren\", come il resto della Force X, si trovava ad Alessandria: dopo aver impedito alla squadra di lasciare il porto, il 3 luglio i britannici ne negoziarono un pacifico internamento ottenendo lo sbarco di combustibile e otturatori dei cannoni in cambio della promessa di lasciare le navi sotto il pieno controllo dei francesi.\nIl \"Suffren\" rimase alla fonda all'interno del porto di Alessandria per i successivi tre anni, con un equipaggio via via ridotto da rimpatri e diserzioni. L'ammiraglio Godfroy si attenne scrupolosamente alle norme d'internamento e rifiut\u00f2 qualunque collaborazione con i britannici o richiesta di adesione alla \"Francia libera\"; solo nel maggio 1943, dopo la completa sconfitta delle forze dell'Asse in Nordafrica, l'ammiraglio acconsent\u00ec a riunire la sua squadra al resto della flotta francese schierata con gli Alleati, decidendo di trasferire le sue unit\u00e0 a Dakar. Non senza qualche difficolt\u00e0 a causa del lungo periodo di immobilit\u00e0, il \"Suffren\" lasci\u00f2 Alessandria il 22 giugno 1943 arrivando a Dakar il 3 settembre seguente dopo un lungo viaggio via Aden, Mombasa, Durban, Citt\u00e0 del Capo e Libreville; durante lo spostamento, il 22 luglio l'incrociatore prest\u00f2 soccorso ad alcuni naufraghi del mercantile \"City of Canton\", affondato cinque giorni prima da un sommergibile tedesco al largo delle coste settentrionali del Mozambico.\nDal porto nordafricano il \"Suffren\" comp\u00ec alcune missioni nell'Atlantico centrale a caccia di violatori di blocco tedeschi, ma senza ottenere risultati; la richiesta francese che l'incrociatore, come molte altre unit\u00e0 della Marine nationale, fosse revisionato e ammodernato presso i cantieri degli Stati Uniti d'America fu rifiutata dalle autorit\u00e0 statunitensi a causa dell'obsolescenza dell'unit\u00e0, e il \"Suffren\" fu di fatto posto in disarmo nel giugno 1944 trascorrendo il resto della guerra alla fonda a Casablanca.\nNel dopoguerra l'incrociatore torn\u00f2 in servizio attivo, compiendo missioni di rimpatrio del personale militare francese oltremare e venendo impiegato operativamente durante le fasi iniziali della guerra d'Indocina tra il febbraio 1946 e il marzo 1947. Rientrato a Tolone il 21 marzo 1947, il 1\u00ba ottobre seguente il \"Suffren\" fu radiato dal servizio attivo e trasformato in un pontone per scopi addestrativi; lo scafo fu quindi venduto per la demolizione nel 1974."}
{"id": "6513235", "revid": "1442080", "url": "https://it.wikipedia.org/wiki?curid=6513235", "title": "Episodi de Il libro della giungla (serie animata 2010) (prima stagione)", "text": ""}
{"id": "6513237", "revid": "122735245", "url": "https://it.wikipedia.org/wiki?curid=6513237", "title": "Bob Bertemes", "text": ""}
{"id": "6513273", "revid": "547034", "url": "https://it.wikipedia.org/wiki?curid=6513273", "title": "Distretto di Mariano", "text": "Il distretto di Mariano era il nome di un distretto ideato dal governo giacobino della Repubblica Cisalpina nel dipartimento del Lario, e poi nel dipartimento d'Olona dopo il colpo di Stato del 1798.\nStoria.\nLa Costituzione della Repubblica Cisalpina progett\u00f2 un nuovo ordinamento degli enti locali lombardi, partendo dal presupposto di una nuova geografia basata su una razionalizzazione illuministica anzich\u00e9 sui retaggi di secoli di storia. La funzione dei distretti, che andavano a sostituire l'istituto plurisecolare della pieve, sarebbe divenuto quello di svolgere le pi\u00f9 alte funzioni municipali nelle aree di notevole parcellizzazione comunale.\nNell'area settentrionale milanese la Pieve di Mariano, che per la prima volta nella storia cambiava provincia venendo trasportata sotto Como, venne ampliata con gran parte della Pieve di Agliate, privata per\u00f2 delle sue propaggini nord orientali annesse al Dipartimento della Montagna. Il distretto venne classificato col numero 10.\nDefinito dalla legge 6 germinale anno VI, l'ente non riusc\u00ec ad avere una vera applicazione fino al golpe militare che rivers\u00f2 il governo giacobino sostituendolo con uno pi\u00f9 conservatore e finalizzato ad ottenere risparmi per la guerra. Il distretto d\u00ed Mariano, col numero 29, fu subito riportato sotto Milano, e costitu\u00ec un caso alquanto raro di riduzione territoriale, coprendo un\u2019area che aveva avuto un forte incremento demografico in passato: rispetto all\u2019era plebanea, oltre alla comunit\u00e0 di Brenna legatasi a Cant\u00f9, perse numerosi comuni della vecchia pieve di Agliate che passarono al distretto di Missaglia.\nL\u2019ente fu comunque effimero. L\u2019invasione tedesca del 1799 cancell\u00f2 le municipalit\u00e0, che non vennero peraltro riproposte neanche dai francesi al loro ritorno nel 1800. Nel compartimento della nascente Repubblica Italiana emanato nel 1801, i comuni della vecchia Pieve di Mariano vennero assegnati definitivamente all\u2019ambito provinciale comasco staccandoli dalla loro storia milanese, un cambiamento che permane ancora oggi.\nTerritorio.\nIl territorio del distretto era cos\u00ec suddiviso:\nDopo il golpe del 1798, rimasero solo questi comuni: Agliate, Arosio, Briosco, Cabiate, Carate con Tagliabue, Carugo con Incasate e Guarda, Costa con Riverio, Cremnago, Giussano con San Giovanni in Baraggia, Inverigo con Pomellasca, Mariano con Cassina del Perticato, Paina con Birone, Robbiano, Roman\u00f2 con Viano, Verano, Vergo con Zuccorino, Villa Roman\u00f2."}
{"id": "6513292", "revid": "124123", "url": "https://it.wikipedia.org/wiki?curid=6513292", "title": "Piero Degli Antoni", "text": "Biografia.\nNato a Bergamo nel 1960, vive e lavora a Milano.\nGiornalista dal 1979, cura le pagine dello spettacolo per il \"Quotidiano nazionale\".\nTradotto in Francia, Spagna, Germania, Olanda, Serbia, Russia, Corea e Stati Uniti, \u00e8 autore di una decina di romanzi che spaziano dall'umoristico al thriller.\nNel 2007 ha ricevuto il Premio Azzeccagarbugli per \"La notte di Peter Pan\", mentre \"La verit\u00e0 \u00e8 un'altra\" \u00e8 stato insignito del Premio Fenice-Europa nel 2003."}
{"id": "6513300", "revid": "1543377", "url": "https://it.wikipedia.org/wiki?curid=6513300", "title": "Scherma ai Giochi della XVIII Olimpiade - Fioretto individuale maschile", "text": "La competizione del fioretto individuale maschile di scherma ai Giochi della XVIII Olimpiade si tenne nei giorni 13 e 14 ottobre 1964 alla Universit\u00e0 di Waseda a Tokyo."}
{"id": "6513339", "revid": "486946", "url": "https://it.wikipedia.org/wiki?curid=6513339", "title": "Guangzhou Evergrande Taobao F.C.", "text": ""}
{"id": "6513342", "revid": "339392", "url": "https://it.wikipedia.org/wiki?curid=6513342", "title": "Hebei China Fortune F.C.", "text": ""}
{"id": "6513343", "revid": "33751", "url": "https://it.wikipedia.org/wiki?curid=6513343", "title": "Changchun Yatai F.C.", "text": ""}
{"id": "6513344", "revid": "486946", "url": "https://it.wikipedia.org/wiki?curid=6513344", "title": "Beijing Renhe F.C.", "text": ""}
{"id": "6513398", "revid": "121150500", "url": "https://it.wikipedia.org/wiki?curid=6513398", "title": "Nightcall", "text": "Nightcall \u00e8 un singolo del disc-jockey Kavinsky pubblicato nel 2010 prodotto insieme ai Daft Punk; la canzone fa parte della colonna sonora del film \"Drive\" e compare nel film \"The Lincoln Lawyer\"."}
{"id": "6513404", "revid": "1543377", "url": "https://it.wikipedia.org/wiki?curid=6513404", "title": "Tamara (manga)", "text": " \u00e8 un manga \"sh\u014djo\" di Fuyumi S\u014dry\u014d. Pubblicato originariamente da K\u014ddansha sulla rivista \"Bessatsu Friend\" e stampato in volume unico nel 2004, \u00e8 stato introdotto in Italia da Star Comics nel 2005.\nTrama.\nAlla vigilia dell'attesa sfilata in cui verr\u00e0 esibita la misteriosa collana Dea della notte, che le leggende vogliono essere maledetta e portatrice di morte per chiunque la indossi, la modella Tamara Asabuki costringe l'impacciata sarta Tome Tennoji ad ospitarla a casa sua, dopo aver perso tutti i propri averi nei casin\u00f2 d'Europa. La convivenza risulta difficile per le due ragazze, dato il carattere battagliero di Tamara, che anche sul lavoro non rinuncia a battibeccare con Tome e con Karen, la navigata modella che indosser\u00e0 la Dea della notte.\nDurante l'evento tanto atteso Karen muore. La rivale di Tamara sembra essere morta in un incidente che avrebbe coinvolto i macchinari della scenografia. Poco dopo muore, apparentemente suicida, anche Kamane, capo di Tome e curatore della sfilata. L'inspiegabile scomparsa dello stilista spinge Tome ad interrogarsi su quanto successo alla sfilata e Tamara ad accettare l'invito della sospetta Yuko Teshigawara, proprietaria della Dea della notte, ad ammirare lo zaffiro maledetto. Questa occasione permette a Tamara di smascherare Teshigawara e rendere nota la sua condotta criminale. La donna si \u00e8 infatti macchiata delle morti di moltissime modelle, di cui la ricca aristocratica avrebbe poi bevuto il sangue, convinta di poter cos\u00ec ringiovanire. Questo riprovevole trattamento di bellezza l'ha portata ad uccidere Karen e Kamane; la prima poich\u00e9, a conoscenza dei crimini di Teshigawara, ne aveva approfittato per ricattare per anni la facoltosa ex-modella, e Kamane perch\u00e9, scoperta la vera responsabile della morte di Karen, aveva cercato di convincere Yuko Teshigawara a costituirsi.\nQualche tempo dopo Tome e Tamara partono per Parigi, ospiti di un'amica della modella che ha acquistato un castello. Ellen, proprietaria del maniero francese, racconta alle due amiche di voler trasformare l'edificio in un albergo, sperando di attirare molti turisti grazie ai delitti che vi avvennero secoli prima. La nobildonna Marguerite avrebbe, infatti, ucciso fra quelle mura numerosi amanti, dopo essere impazzita per essere stata rifiutata dall'uomo che amava, il cugino Julian. Dopo essere stata spaventata da una messinscena notturna, Tome ritrova nel fossato il corpo di uno degli attori assoldati da Ellen, Jean. Convocati sul posto i due agenti Jinno e Kamoi, gi\u00e0 coinvolti nelle indagini del caso Teshigawara, nel corso della notte muore anche Charles, che scompare tra le acque del fossato. Provata dagli eventi, Ellen va a dormire ossessionata dall'idea di aver risvegliato il fantasma di Marguerite. Nonostante la sorveglianza di Kamoi, Ellen viene rapita e trascinata nelle segrete, dove un'apparizione spettrale cerca di ucciderla. A salvare la giovane sono Tome, cui un ragazzo evanescente suggerisce di cercare l'amica scomparsa nei sotterranei e Tamara, che affronta il fantasma. Messo ko lo spirito, le due amiche e gli agenti di polizia scoprono di avere di fronte Sophie, la cameriera di Ellen, e Charles, che aveva inscenato la propria morte per poter agire indisturbato. Sophie svela di aver pianificato tutto per una vendetta d'amore: il defunto Jean aveva rinunciato a sposarla per mettersi con la ricca Ellen e questo aveva portato la giovane a pianificare una vendetta di sangue, chiedendo aiuto al fratello Charles e sfruttando le macabre leggende del castello.\nDopo aver risolto anche questo caso, Tome non pu\u00f2 che domandarsi chi sia il ragazzo pallido che le ha indicato le segrete, permettendo a lei e a Tamara di salvare la vita di Ellen. Quando si accorge che \u00e8 ritratto in uno dei quadri appesi alle pareti, scopre di essere stata aiutata dallo spirito di Julian, il cugino di Marguerite. Dopo queste avventure, le due amiche-nemiche ripartono per il Giappone."}
{"id": "6513440", "revid": "256896", "url": "https://it.wikipedia.org/wiki?curid=6513440", "title": "Ufficio per gli Affari Civici e Amministrativi", "text": ""}
{"id": "6513462", "revid": "256896", "url": "https://it.wikipedia.org/wiki?curid=6513462", "title": "Monte Urpinu (parco)", "text": ""}
{"id": "6513465", "revid": "262457", "url": "https://it.wikipedia.org/wiki?curid=6513465", "title": "Murata Shuk\u014d", "text": ""}
{"id": "6513477", "revid": "4175", "url": "https://it.wikipedia.org/wiki?curid=6513477", "title": "Coppa Iberica", "text": "La Coppa Iberica, altres\u00ec nota come Supercoppa Iberica, \u00e8 stata una competizione calcistica a cadenza irregolare, istituita dalla federcalcio spagnola e da quella portoghese nel 1935 e abolita nel 2016."}
{"id": "6513480", "revid": "585241", "url": "https://it.wikipedia.org/wiki?curid=6513480", "title": "B\u011bnju\u00e9", "text": "B\u011bnju\u00e9 (\u672c\u89ba, in giapponese: hongaku; in coreano: \ubcf8\uac01, pon\u2019gak, bongak; in vietnamita: b\u1ea3n gi\u00e1c; lett. \"illuminazione originaria\", tradotto anche come \"illuminazione intrinseca\", o \"illuminazione inerente\") \u00e8 una dottrina propria del buddhismo Mah\u0101y\u0101na cinese, sintetizzata in particolar modo nel \"D\u00e0sh\u00e8ngq\u01d0x\u00ecnl\u00f9n\" (\u5927\u4e58\u8d77\u4fe1\u8ad6, \"Risveglio della fede di Mah\u0101y\u0101na\", dove intenderebbe rendere un ricostruito sanscrito \"*Mah\u0101y\u0101na\u015braddhotp\u0101da\u015b\u0101stra\"; testo apocrifo attribuito ad A\u015bvagho\u1e63a le cui presunte prime traduzioni risalgono al VI secolo e presente ai T.D. 1666 e 1667 nelle rispettive traduzioni di Param\u0101rtha e \u015aik\u1e63\u0101nanda), la quale ha subito un suo ulteriore sviluppo all'interno del buddhismo giapponese, dove viene indicata con la pronuncia in quella lingua dei caratteri \u672c\u89ba quindi come hongaku.\nLa dottrina buddhista cinese del \"b\u011bnju\u00e9\".\nLa dottrina buddhista cinese riassume due nozioni gi\u00e0 presenti nel buddhismo Mah\u0101y\u0101na indiano, quella del \"tath\u0101gatagarbha\" e quella dello \"\u0101layavij\u00f1\u0101na\" le quali predicherebbero, secondo la dottrina cinese, ambedue la presenza negli esseri senzienti della \"mente unica\" (sanscrito: \"ekacitta\"; cinese: \u4e00\u5fc3, \"y\u012bx\u012bn\"; giapponese: \"ishin\"). In tal senso all'interno di questo alveo dottrinale cinese, queste due dottrine indiane sono lette come due aspetti della medesima \"mente unica\".\nDal punto di vista dei \"buddha\" e dei \"bodhisattva\" pienamente illuminati la \"mente unica\" degli esseri senzienti corrisponde al \"tath\u0101gatagarbha\" ovvero essa \u00e8 gi\u00e0 completamente illuminata e incontaminata nella sua natura originaria (\"b\u011bnju\u00e9\").\nDal punto di vista degli esseri ordinari (sanscrito: \"p\u1e5bthagjana\"), la \"mente unica\" degli esseri senzienti corrisponde a quella dello \"\u0101layavij\u00f1\u0101na\", ovvero a quello stato di purezza incontaminato ma afflitto dai \"semi\" (sanscrito: \"b\u012bja\") delle contaminazioni (sanscrito: \"kle\u015ba\") da cui deve liberarsi.\nNe consegue che, secondo il \"D\u00e0sh\u00e8ngq\u01d0x\u00ecnl\u00f9n\", l'illuminazione risiede in due distinti ambiti: quello detto dello \"sh\u01d0ju\u00e9\" (\u59cb\u89ba, giapponese: \"shigaku\"; \"illuminazione acquisita\" o \"illuminazione realizzata\" attraverso la liberazione, la purificazione, dagli \"kle\u015ba\") e quello per l'appunto detto \"b\u011bnju\u00e9\" (\"illuminazione originaria\"). \nI \"buddha\" e i \"bodhisattva\" che hanno realizzato lo \"sh\u01d0ju\u00e9\", comprendono allora che esso \u00e8 identico al \"b\u011bnju\u00e9\". Non vi \u00e8 differenza alcuna tra \"sh\u01d0ju\u00e9\" e \"b\u011bnju\u00e9\", se la seconda \u00e8 la natura autentica di ogni essere senziente, questo la rivela quando ottiene, per mezzo delle opportune pratiche religiose e spirituali, lo \"sh\u01d0ju\u00e9\".\nLa mente \u00e8 sempre e comunque \"b\u011bnju\u00e9\" per \"buddha\" e i \"bodhisattva\" pienamente illuminati, mentre per gli esseri ordinari essa \u00e8 \"sh\u01d0ju\u00e9\", dove si scorge la necessit\u00e0 della sua illuminazione.\nLa dottrina del \"b\u011bnju\u00e9\" verr\u00e0 ulteriormente approfondita in trattati provenienti da scuole cinesi quali la D\u00ecl\u00f9n (\u5730\u8ad6\u5b97, \"D\u00ecl\u00f9n z\u014dng\"), la Hu\u0101y\u00e1n (\u83ef\u56b4\u5b97, \"Hu\u0101y\u00e1n z\u014dng\") e la Ti\u0101nt\u00e1i (\u5929\u53f0\u5b97, \"Ti\u0101nt\u00e1i z\u014dng\").\nLa dottrina buddhista giapponese dello \"hongaku\".\nLa dottrina buddhista cinese del \"b\u011bnju\u00e9\" \u00e8 stata ulteriormente sviluppata nel buddhismo medievale giapponese, dove la nozione, qui indicata come \"hongaku\", non \u00e8 pi\u00f9 una indicazione \"soteriologica\", qualcosa da rinvenire nell'esperienza dell'illuminazione, quanto piuttosto \u00e8 la stessa realt\u00e0 del mondo: essa consiste in un dato ontologico di questa realt\u00e0, anche nel quotidiano.\nLa principale scuola buddhista giapponese che ha prodotto interpretazioni su questa dottrina e la Tendai, altre interpretazioni sono state propugnate dal scuole appartenenti alla tradizione del buddhismo della Terra Pura come la J\u014ddo e la J\u014ddo Shin.\nRecentemente, quella corrente buddhista giapponese che va sotto il nome di Hihan Bukky\u014d (\u6279\u5224\u4f5b\u6559, \"Buddhismo critico\") ha mosso una serie di osservazioni critiche inerenti a questa dottrina ritenendo che da essa possa originare un atteggiamento antinomistico, che propugna la dottrina brahmanica del S\u00e9 (\" \u0101tman\"), che difende l'esperienza mondana, con le sue ingiustizie sociali e il despotismo politico."}
{"id": "6513482", "revid": "262457", "url": "https://it.wikipedia.org/wiki?curid=6513482", "title": "Hongaku", "text": ""}
{"id": "6513527", "revid": "599013", "url": "https://it.wikipedia.org/wiki?curid=6513527", "title": "Vajebah Sakor", "text": "Biografia.\nNato a Monrovia, in Liberia, si \u00e8 trasferito in Norvegia all'et\u00e0 di 7 anni, adottato da una famiglia del luogo.\nCarriera.\nClub.\nProdotto delle giovanili dell'Asker, Sakor ha esordito in 1. divisjon con questa maglia, subentrando a Stian Rasch nel pareggio casalingo per 0-0 contro il Randaberg, datato 26 giugno 2011. Tra tutte le competizioni, ha disputato 8 partite nel corso di quella stagione, culminata con la retrocessione dell'Asker in 2. divisjon.\nIl 29 aprile 2012 ha trovato la prima rete con questa maglia, nel 4-0 inflitto al Nesodden. Sul finire di quello stesso anno, \u00e8 stato prestato al Rosenborg per disputare la NextGen Series 2012-2013.\nIl 31 gennaio 2013, la Juventus ha ingaggiato Sakor, per aggregarlo alla formazione Primavera. Con questa maglia, ha vinto la Coppa Italia Primavera 2012-2013. \u00c8 stato aggregato alla prima squadra in vista del ritiro precampionato da tenersi a Ch\u00e2tillon, convocato da Antonio Conte.\nIl 19 agosto 2015, il Westerlo ha annunciato d'aver ingaggiato Sakor con la formula del prestito, valido per le successive due stagioni. Non ha disputato alcuna partita in squadra, facendo cos\u00ec ritorno alla Juventus anticipatamente.\nIl 29 marzo 2016, Sakor ha fatto ritorno in Norvegia per giocare nel V\u00e5lerenga, sempre con la formula del prestito. Ha esordito nella massima divisione locale in data 9 aprile, subentrando a Niklas Castro nella sconfitta per 2-1 maturata sul campo dello Stab\u00e6k. Il 30 ottobre 2016 ha trovato la prima rete in Eliteserien, nel pareggio casalingo per 1-1 contro il Lillestr\u00f8m. Ha chiuso la stagione con 26 presenze e 3 reti, tra campionato e coppa. Ha fatto poi ritorno alla Juventus per fine prestito.\nIl 31 gennaio 2017, gli olandesi del Willem II hanno annunciato l'ingaggio di Sakor, in prestito sino al termine del campionato. Il 4 febbraio si \u00e8 accomodato per la prima volta in panchina in una sfida valida per l'Eredivisie 2016-2017, non venendo impiegato nel corso della sfida contro l'Heracles. Il 25 febbraio ha effettuato il proprio esordio nella massima divisione olandese, in occasione del successo per 0-2 sul campo dell'Excelsior. \u00c8 stata la sua unica presenza in questa porzione di stagione in squadra.\nIl 24 luglio 2017, gli svedesi dell'IFK G\u00f6teborg hanno annunciato d'aver tesserato Sakor con la formula del prestito. Ha debuttato in Allsvenskan il 30 luglio, subentrando a Mikkel Diskerud e trovando una rete nel 4-1 con cui la sua squadra si \u00e8 imposta sull'IFK Norrk\u00f6ping.\nIl 17 dicembre 2017, l'IFK G\u00f6teborg ha reso noto d'aver ingaggiato Sakor a titolo definitivo, col giocatore che si \u00e8 legato al club con un accordo triennale. In biancoblu \u00e8 rimasto due stagioni, prima che la societ\u00e0 lo abbia ceduto in Grecia.\nIl 31 gennaio 2019, Sakor si \u00e8 trasferito a titolo definitivo all'OFI Creta, nella massima serie greca.\nIl 21 settembre 2021, Sakor \u00e8 stato ingaggiato a parametro zero dal Brann, con cui ha firmato un accordo valido fino al termine della stagione.\nNazionale.\nSakor ha rappresentato la Norvegia a livello Under-15, Under-16, Under-17, Under-18, Under-19 e Under-21. Per quanto concerne quest'ultima selezione, il 3 novembre 2016 ha ricevuto la prima convocazione da parte del commissario tecnico Leif Gunnar Smerud in vista delle partite amichevoli da disputarsi contro e Repubblica Ceca, previste rispettivamente per il 12 ed il 15 novembre successivi: il carattere sperimentale delle due sfide ha fatto s\u00ec che le presenze dei calciatori impiegati non venissero conteggiate dalla federazione norvegese.\nHa esordito ufficialmente il 24 marzo 2017, venendo schierato titolare nella sconfitta per 3-1 in un'amichevole contro il . Il 5 settembre 2017 ha disputato invece la prima partita nelle qualificazioni al campionato europeo Under-21 2019, schierato titolare nel pareggio per 0-0 maturata in casa contro .\nStatistiche.\nPresenze e reti nei club.\n\"Statistiche aggiornate al 25 gennaio 2022.\""}
{"id": "6513536", "revid": "287204", "url": "https://it.wikipedia.org/wiki?curid=6513536", "title": "Associazione Calcio Pinerolo 1939-1940", "text": "Questa voce raccoglie le informazioni riguardanti l'Associazione Calcio Pinerolo nelle competizioni ufficiali della stagione 1939-1940."}
{"id": "6513549", "revid": "339392", "url": "https://it.wikipedia.org/wiki?curid=6513549", "title": "Estadio Ol\u00edmpico de Madrid", "text": ""}
{"id": "6513557", "revid": "125381311", "url": "https://it.wikipedia.org/wiki?curid=6513557", "title": "Cuba di Milazzo", "text": "La cuba di Milazzo \u00e8 una cuba bizantina sita a Milazzo, in Sicilia, a ridosso di un parco commerciale in contrada Masseria. Venne restaurata in occasione dei lavori di ampliamento del parco commerciale. Si tratta di una singolare costruzione cubica.\nDescrizione.\nSi accede all'unico vano esistente per mezzo di un ingresso a sesto ribassato posto lungo la parete meridionale. L'ambiente interno risulta illuminato da due finestre quadrate poste lungo le pareti orientale e occidentale. Entrambe le aperture parrebbero risalire a non prima del XVI secolo.\nLa tecnica muraria si compone di pietrame locale unito da malta e presenta numerosi rifacimenti, che i recenti restauri hanno contribuito in parte a nascondere. Solo i cantonali si presentano rinforzati da conci squadrati di arenaria locale. Il vano interno \u00e8 coperto da una cupola sorretta agli angoli da semplici pennacchi. Nell'angolo di nord-ovest \u00e8 stato praticato un foro che consente, tramite scala in legno, l'accesso al piccolo terrazzo. L'edificio \u00e8 stato infatti rialzato al fine di coprire la cupola per mezzo di una sovrastante copertura piana e secondo l'intento di trasformare la chiesa in una bassa torretta. La parete occidentale soffre di una discontinuit\u00e0 della muratura all'altezza della finestra a sesto ribassato. Questa discontinuit\u00e0 dovrebbe essere il risultato del crollo di parte della cupola, oggi reintegrata.\nLa massa cubica della \u201ccuba\u201d di Milazzo trova similitudini con la \u201ccuba\u201d di Malvagna, con la quale condivide senza ombra di dubbio forma e dimensioni. In pianta, infatti, entrambi gli edifici mostrano misure simili, circa 5 metri per lato. Anche la cupola possiede una tecnica edilizia non dissimile, sebbene nel caso della cuba di Milazzo si sia lasciato maggiormente spazio all'utilizzo di terracotta nella forma di laterizi o tegole. \u00c8 probabile che l'edificio milazzese, cos\u00ec come la cuba di Malvagna, fosse arricchito dalla presenza di absidi, nel numero di tre edificate lungo tre lati dell'edificio, escluso il versante dell'ingresso. La maggior parte delle \u201ccube\u201d siciliane sono infatti triabsidate, salvo alcuni edifici a pianta basilicale, presso i quali si osserva una sola abside rivolta ad oriente e due absidiole laterali (\u00e8 il caso della Cuba di Castiglione o della chiesa del monastero di S. Maria di Mili). Se si procede per confronti tipologici, sarebbe dunque lecito ritenere che la cuba di Milazzo sia stata mutilata delle absidi presumibilmente nel periodo in cui si decise di trasformarla in bassa torre. Le tracce dell'abbattimento non sono cos\u00ec evidenti come si possa credere. La mancanza di dettagliati rilievi della muratura e i due interventi conservativi avvenuti tra il 1997 e il 2010 certamente non aiutano a individuare con certezza nella tessitura muraria quegli elementi di discontinuit\u00e0 che si percepiscono maggiormente lungo il lato occidentale e lungo la muratura del lato orientale, presso il quale sembra di poter riconoscere labili tracce dell'antico arco absidale poco sopra l'attuale finestra. Cos\u00ec come la cuba di Malvagna, anche quella di Milazzo non conserva tracce di affreschi, l'unico ambiente risulta spoglio di qualsivoglia decorazione architettonica, i pennacchi non sono caratterizzati dalla presenza di archetti che impreziosiscono l'interno della cuba di Malvagna.\nSebbene sia probabile che tutta a decorazione architettonica e pittorica sia andata perduta nei secoli a causa dei numerosi rifacimenti e riadattamenti, \u00e8 anche vero che la massa cubica della cuba milazzese restituisce una sensazione di estrema austerit\u00e0 e semplicit\u00e0 che altre cube siciliane non restituiscono. Riguardo alla datazione non si pu\u00f2 ignorare quanto Freshfield ipotizz\u00f2 per le cube di Malvagna, Maccari e Santa Teresa nel 1918. Ritenne infatti, per ragioni prettamente storiche, di poter datare tali strutture in un arco di tempo compreso tra il VII sec. d.C. e il IX/X sec. d.C., cio\u00e8 tra la completa grecizzazione dell'isola e la conquista musulmana. Alcune di queste strutture sopravvissero alla conquista araba anche grazie alle ridotte dimensioni e tornarono a ricoprire un ruolo di rilievo all'interno della riforma che, durante il Regno Normanno di Sicilia, interess\u00f2 il monachesimo greco."}
{"id": "6513581", "revid": "122735267", "url": "https://it.wikipedia.org/wiki?curid=6513581", "title": "Tim Nedow", "text": ""}
{"id": "6513584", "revid": "767487", "url": "https://it.wikipedia.org/wiki?curid=6513584", "title": "Man of the Forest (film 1921)", "text": "Man of the Forest \u00e8 un film muto del 1921 diretto da Howard Hickman.\nLa sceneggiatura si basa sul romanzo omonimo di Zane Grey che sarebbe poi stato portato sullo schermo nel 1926 da un altro film intitolato sempre \"Man of the Forest\" per la regia di John Waters. Nel 1933, la Paramount ne produsse una versione sonora, ancora con il titolo \"Man of the Forest\"; il film, interpretato da Randolph Scott, Harry Carey e Noah Beery, fu diretto da Henry Hathaway.\nTrama.\nAl Auchincloss manda i nipoti Helen e Bo come aiuto per Milt Dale, un uomo che vive da solo nella foresta. Al ranch, si trova anche Harvey Riggs, un poco di buono legato a Beasley, un contrabbandiere. Riggs, che ha messo gli occhi su Helen, \u00e8 ostacolato nelle sue mire dal fatto che la ragazza fila d'amore e d'accordo con Milt. Decide quindi di rapire Helen, di avvelenare Auchincloss e di sbarazzarsi di Milt, accusandolo con prove false. Milt riuscir\u00e0 a salvare Helen, a provare la propria innocenza e a riprendere felicemente la sua storia d'amore.\nProduzione.\nIl film fu prodotto dalla Zane Grey Pictures, una piccola compagnia che, dal 1919 al 1921, produsse cinque pellicole tratte da romanzi del popolare scrittore di genere western Zane Grey. Nel 1921, uscirono \"Man of the Forest\" e \"The Mysterious Rider\". Il primo di questi, si basava sul romanzo \"The Man of the Forest\", pubblicato a New York nel 1920.\nDistribuzione.\nDistribuito dalla W.W. Hodkinson, usc\u00ec nelle sale cinematografiche USA nel giugno 1921."}
{"id": "6513595", "revid": "1543377", "url": "https://it.wikipedia.org/wiki?curid=6513595", "title": "Ngamb\u00e8-Tikar", "text": "Ngamb\u00e8-Tikar \u00e8 un comune del Camerun, che fa parte del dipartimento di Mbam e Kim nella regione del Centro."}
{"id": "6513599", "revid": "767487", "url": "https://it.wikipedia.org/wiki?curid=6513599", "title": "Ngoro", "text": "Ngoro \u00e8 un comune del Camerun, che fa parte del dipartimento di Mbam e Kim nella regione del Centro."}
{"id": "6513605", "revid": "1543377", "url": "https://it.wikipedia.org/wiki?curid=6513605", "title": "Yoko (Camerun)", "text": "Yoko \u00e8 un comune del Camerun, che fa parte del dipartimento di Mbam e Kim nella regione del Centro."}
{"id": "6513606", "revid": "124123", "url": "https://it.wikipedia.org/wiki?curid=6513606", "title": "Jean-Claude Chambellan Duplessis", "text": "Biografia.\nJean-Claude Chambellan Duplessis, noto come \"Duplessis padre\" - per distingierlo dal figlio Jean-Claude-Thomas Chambellan Duplessis (c. 1730 \u2014 1783) che \u00e8 stato un bronzista alla Manifattura di S\u00e8vres ed ha realizzato opere in stile neoclassico - era un artista versatile: orafo, scultore, modellatore di porcellane, fonditore di bronzi, decoratore d'interni del period\u00f2 rococ\u00f2.\nNato a Torino - dove si chiamava \"Giovanni Claudio Ciamberlano\" - lavor\u00f2 per il principe Vittorio Amedeo I di Savoia-Carignano. Nel 1730, nominato generale delle armate di Francia, il principe Vittorio Amedeo si trasfer\u00ec a Parigi, condusse al suo seguito Jean-Claude Chambellan Duplessis e gli commission\u00f2 opere decorative per l'H\u00f4tel de Soissons - sua residenza - dove raccolse una importante collezione di opere d'arte. Jean-Claude Chambellan Duplessis fu protetto anche da Marc-Ren\u00e9 de Voyer de Paulmy d'Argenson (1722\u20131787) che ottenne per lui un alloggio al Louvre.\nDopo la partenza del principe di Savoia-Carignano, Chambellan Duplessis lavor\u00f2 alla Manifattura di porcellane di Vincennes, dal 1748, quindi alla Manifattura di S\u00e8vres, dal 1756 fino alla morte, e a S\u00e8vres ebbe anche la direzione di parte della produzione. Nel 1755 riusc\u00ec a realizzare vasi di forma ovale e pi\u00f9 tardi i tipici, fantasiosi vasi \"a testa di elefante\". Creava anche montature in bronzo dorato per vasi e nel 1758 ottenne il titolo prestigioso di \"orf\u00e8vre du Roi\".\nEsegu\u00ec le parti in bronzo dorato al mercurio per il \"bureau du Roi\", ideato per Luigi XV di Francia dall'ebanista Jean-Fran\u00e7ois Oeben (1720 c. \u2014 1763) e portato a termine dall'ebanista Jean Henri Riesener (1734\u20141806). Questo prezioso scrittoio \u00e8 considerato il mobile pi\u00f9 significativo dello stile Luigi XV.\nOpere di Jean-Claude Chambellan Duplessis - coppe \"pot-pourri\", bacini, calamai, vasi a forma di uovo, zuppiere, figurine di porcellana, montature in bronzo per orologi e per vasi di porcellana francese o cinese - si conservano in molti musei: negli Usa al Paul Getty Museum, al Metropolitan Museum of Art, alla Frick Collection; in Francia al Louvre, al Museo nazionale di Ceramica di S\u00e8vres, al Castello di Versailles, al Petit Palais; a Londra al Victoria and Albert Museum e alla Wallace Collection e in Turchia al Topkapi, dove ci sono oggetti presentati nel 1742 all'ambasciatore delle Sublime Porta Mehmed Said Efendi."}
{"id": "6513609", "revid": "913245", "url": "https://it.wikipedia.org/wiki?curid=6513609", "title": "Jaco Engelbrecht", "text": ""}
{"id": "6513627", "revid": "287204", "url": "https://it.wikipedia.org/wiki?curid=6513627", "title": "Naugle v. Philip Morris USA, Inc.", "text": "Il processo noto come Naugle v. Philip Morris USA, Inc. \u00e8 stato un processo celebrato presso la corte della contea di Broward, in Florida nel 2009, che si \u00e8 risolto a favore della querelante, Lucinda Naugle, a cui \u00e8 stato riconosciuto in primo grado un risarcimento di 300 milioni di dollari. La somma includeva 56,6 milioni di dollari come risarcimento per le spese mediche sostenute dalla Naugle e 244 milioni come risarcimento per i danni subiti. Il processo fu una vera e propria pietra miliare nel suo genere e, all'epoca dei fatti, il verdetto sanc\u00ec il pi\u00f9 alto indennizzo mai pagato ad un singolo individuo da una azienda dell'industria del tabacco, nella fattispecie la Philip Morris USA (PM); la vicenda ebbe un enorme risalto e fu al centro di servizi della NBC, dell'ABC, della trasmissione 60 Minutes, e del \"The New York Times\".\nA fine 2013, dopo diverse vicende giudiziarie, la corte d'appello del quarto distretto della Florida, avente sede a West Palm Beach, ridusse la parte dell'indennizzo relativa ai danni subiti a 11,2 milioni di dollari.\nAntefatto.\nNel 1968, a vent'anni, Lucinda Naugle, una manager di Fort Lauderdale, in Florida, nonch\u00e9 sorella dell'ex-sindaco della citt\u00e0, Jim Naugle, inizi\u00f2 a fumare. La Naugle fu una fumatrice per ben venticinque anni; quando, a 45 anni, decise di smettere, era ormai gi\u00e0 malata di enfisema, una patologia polmonare di tipo ostruttivo che l'aveva resa incapace persino di camminare, se non a piccoli e lenti passi.\nPrimo grado.\nIl processo Naugle v. Phillip Morris si tenne presso il consiglio giudiziario di circuito della contea di Broward, a Fort Lauderdale, e il verdetto fu pronunciato dalla giuria il 20 novembre 2009.\nAl processo, la querelante accus\u00f2 la Philip Morris USA, produttrice delle sigarette da lei fumate, le Benson &amp; Hedges, di avere deliberatamente e coscientemente nascosto, al tempo, il fatto che le sigarette fossero dannose per la salute e che dessero dipendenza. Oltre a questo, la Philip Morris fu anche citata in giudizio sulla base del fatto che le sigarette prodotte e commercializzate dall'azienda fossero addirittura pi\u00f9 pericolose del normale.\nQuesta causa fu figlia, come pi\u00f9 di altre 7.000, della class action conclusasi nel 2006 e nota come \"Engle v. Liggett\", in cui la Corte Suprema della Florida, seppur annullando il risarcimento inflitto alle compagnie del tabacco ritenendolo, anche in questo caso, dettato dal risentimento, conferm\u00f2 il verdetto della giuria secondo cui le compagnie sapevano che le sigarette erano pericolose per la salute e causavano dipendenza e ciononostante lo avevano tenuto nascosto. In quel caso la corte riconobbe anche che la class action non poteva essere tale. Secondo i giudici, infatti, i pi\u00f9 di centomila querelanti e le loro motivazioni erano troppo eterogenei per poter costituire una class action ma consigliarono comunque ai singoli di intentare cause individuali; le migliaia di cause derivate da questa decisione saranno cos\u00ec poi conosciute come \"Engle-progeny\" (letteralmente: \"progenie di Engle\").\nCome detto in precedenza, il verdetto fu di colpevolezza per la Philip Morris USA, che fu condannata a risarcire Lucinda Naugle per un ammontare di 300 milioni di dollari. Nel 2010, per\u00f2, a seguito di una mozione post-verdetto sollevata dalla PM, il giudice del consiglio giudiziario di circuito, Jeffrey Streitfeld, che aveva presieduto la corte, giudic\u00f2 la decisione della giuria dettata da rabbia e risentimento per l'imputato e ridimension\u00f2 l'ammontare del risarcimento relativo ai danni procurati, riducendolo a 36,8 milioni di dollari.\nAppello.\nLa Philip Morris USA, considerando il risarcimento troppo esoso anche dopo il suddetto ridimensionamento, impugn\u00f2 la sentenza e si appell\u00f2 alla corte d'appello del quarto distretto della Florida, di West Palm Beach, la quale conferm\u00f2 le responsabilit\u00e0 della Philip Morris USA ma decise che una nuova giuria dovesse riconsiderare l'ammontare finale dell'indennizzo da pagare alla querelante.\nCos\u00ec, il 16 ottobre 2013, dopo un nuovo processo, un'altra giuria riconobbe alle signora Naugle un risarcimento da 11,2 milioni di dollari. Pochi giorni dopo, per\u00f2, a causa di un messaggio ricevuto dal rappresentante della giuria ed inviato da uno dei giurati durante il weekend precedente al verdetto, si venne a sapere che anche in questo caso la giuria avrebbe potuto essere stata influenzata da vari risentimenti verso l'imputato. Tanto bast\u00f2 perch\u00e9 fosse sollevata una nuova richiesta di annullamento e di revisione del processo da parte della Philip Morris USA.\nIl 27 aprile 2017, a due anni e mezzo dalla scomparsa della signora Naugle, morta il 1\u00ba novembre 2013 e in seguito rappresentata dal fratello James Naugle, la richiesta di un ulteriore appello \u00e8 per\u00f2 stata respinta."}
{"id": "6513649", "revid": "155634", "url": "https://it.wikipedia.org/wiki?curid=6513649", "title": "Qualificazioni al campionato europeo di football americano 1987", "text": "Questa voce raccoglie un approfondimento sui risultati degli incontri e sulle classifiche per l'accesso alla fase finale del Campionato europeo di football americano 1987.\nSquadre partecipanti.\nHanno partecipato alle partite di qualificazione 6 squadre:"}
{"id": "6513650", "revid": "767487", "url": "https://it.wikipedia.org/wiki?curid=6513650", "title": "Afanloum", "text": "Afanloum \u00e8 un comune del Camerun, che fa parte del dipartimento di M\u00e9fou e Afamba nella regione del Centro."}
{"id": "6513655", "revid": "1543377", "url": "https://it.wikipedia.org/wiki?curid=6513655", "title": "Assamba", "text": "Assamba \u00e8 un comune del Camerun, che fa parte del dipartimento di M\u00e9fou e Afamba nella regione del Centro."}
{"id": "6513656", "revid": "481666", "url": "https://it.wikipedia.org/wiki?curid=6513656", "title": "The Man of the Forest", "text": ""}
{"id": "6513658", "revid": "1543377", "url": "https://it.wikipedia.org/wiki?curid=6513658", "title": "Awa\u00e9", "text": "Awa\u00e9 \u00e8 un comune del Camerun, che fa parte del dipartimento di M\u00e9fou e Afamba nella regione del Centro."}
{"id": "6513660", "revid": "1543377", "url": "https://it.wikipedia.org/wiki?curid=6513660", "title": "Edzendouan", "text": "Edzendouan \u00e8 un comune del Camerun, che fa parte del dipartimento di M\u00e9fou e Afamba nella regione del Centro."}
{"id": "6513661", "revid": "1073227", "url": "https://it.wikipedia.org/wiki?curid=6513661", "title": "Freaky Friday (film 2003)", "text": ""}
{"id": "6513664", "revid": "1543377", "url": "https://it.wikipedia.org/wiki?curid=6513664", "title": "Esse (Camerun)", "text": "Esse \u00e8 un comune del Camerun, che fa parte del dipartimento di M\u00e9fou e Afamba nella regione del Centro."}
{"id": "6513665", "revid": "33921", "url": "https://it.wikipedia.org/wiki?curid=6513665", "title": "Treccia mochena", "text": "La treccia mochena \u00e8 un dolce tipico del Trentino.\nStoria.\nA dispetto del nome, la treccia mochena non \u00e8 un dolce tipico della cucina tradizionale della Val dei Mocheni; \u00e8 infatti assente dalla memoria popolare, e non compare nei ricettari antichi che ci sono pervenuti; anche gli ingredienti usati non sono, a loro volta, tipici della zona.\nIl dolce \u00e8 stato reinventato, sulla base di una non meglio specificata \"antica ricetta locale\", dal panificio Osler di Canezza (chiuso nel 2012); nonostante si tratti di un piatto recente, \u00e8 entrato comunque (non senza resistenze e polemiche) tra quelli caratteristici della Valle.\nDescrizione.\nSi tratta di un dolce simile per aspetto allo strudel, realizzato con pasta sfoglia sagomata a forma di treccia e farcito con crema pasticcera e confettura di mirtilli."}
{"id": "6513666", "revid": "1543377", "url": "https://it.wikipedia.org/wiki?curid=6513666", "title": "Nkolafamba", "text": "Nkolafamba \u00e8 un comune del Camerun, che fa parte del dipartimento di M\u00e9fou e Afamba nella regione del Centro."}
{"id": "6513667", "revid": "729019", "url": "https://it.wikipedia.org/wiki?curid=6513667", "title": "15\u00aa Squadriglia da ricognizione e combattimento", "text": "La 15\u00aa Squadriglia da ricognizione e combattimento del Servizio Aeronautico del Regio Esercito fu operativa dal giugno 1915 sul campo di Pordenone con aerei Caproni Ca.18.\nStoria.\nNel 1914 la 15\u00aa Squadriglia volava sui Bleriot e nel mese di aprile 1915 era dotata 7 Caproni Ca.18 80 cv inquadrata nel III Gruppo (poi 3\u00ba Gruppo caccia terrestre).\nAll'inizio della guerra resta a Piacenza comandata dal Capitano Umberto Rossi che dispone di altri 4 piloti ed il 24 giugno si sposta a Pordenone per il Parco d'Assedio di Artiglieria per transitare sui Caproni 2 Parasol 100 hp (variante del Caproni Ca.22) che doveva ritirare a Vizzola Ticino.\nIl 30 giugno arrivano i nuovi aerei ma dopo gli incidenti sul nuovo aereo, di cui uno che causa la morte di un pilota per la rottura di un'ala, la squadriglia viene sciolta il 15 settembre 1915."}
{"id": "6513668", "revid": "585241", "url": "https://it.wikipedia.org/wiki?curid=6513668", "title": "D\u00e0sh\u00e8ngq\u01d0x\u00ecnl\u00f9n", "text": "Il \"D\u00e0sh\u00e8ngq\u01d0x\u00ecnl\u00f9n\" (\u5927\u4e58\u8d77\u4fe1\u8ad6; in Wade-Giles \"Ta-sheng ch'i-hsin lun\"; in giapponese: \"Daij\u014dkishinron\"; coreano: \ub300\uc2b9\uae30\uc2e0\ub860, \"Taes\u016dngkisillon\"; vietnamita: \"\u0110\u1ea1i th\u1eeba kh\u1edfi t\u00edn lu\u1eadn\"; lett. \"Trattato sul risveglio della fede secondo il Mah\u0101y\u0101na\"; intenderebbe rendere un ricostruito sanscrito \"*Mah\u0101y\u0101na\u015braddhotp\u0101da\u015b\u0101stra\") \u00e8 un trattato, apocrifo, buddhista cinese risalente nelle sue prime presunte traduzioni al VI secolo d.C. e attribuito ad A\u015bvagho\u1e63a.\nIl \"D\u00e0sh\u00e8ngq\u01d0x\u00ecnl\u00f9n\" nel Canone buddhista cinese e le sue origini.\nIl \"D\u00e0sh\u00e8ngq\u01d0x\u00ecnl\u00f9n\" \u00e8 presente in due versioni nel Canone buddhista cinese:\nIl testo \u00e8 tradizionalmente attribuito all'esegeta buddhista Mah\u0101y\u0101na del I secolo, A\u015bvagho\u1e63a, ma la critica moderna lo intende come \"apocrifo\". Alcuni studiosi hanno supposto che il vero autore di questo testo altri non sia che lo stesso Param\u0101rtha che dopo essere giunto in Cina ne abbia forse dapprima redatto una copia in sanscrito, poi andata perduta, e infine ne abbia prodotto una traduzione in lingua cinese.\nLe dottrine veicolate dal \"D\u00e0sh\u00e8ngq\u01d0x\u00ecnl\u00f9n\".\nL'evidente obiettivo dell'autore del \"D\u00e0sh\u00e8ngq\u01d0x\u00ecnl\u00f9n\" \u00e8 quello di coniugare, conciliandole, due importantissime dottrine proprie del buddhismo Mah\u0101y\u0101na: quella relativa al \"tath\u0101gatagarbha\" fondata su \"s\u016btra\" quali, ad esempio, il \"Tath\u0101gatagarbhas\u016btra\", il \"Mah\u0101y\u0101na Mah\u0101parinirv\u0101\u1e47as\u016btra\", lo \"\u015ar\u012bm\u0101l\u0101dev\u012bsi\u1e43han\u0101das\u016btra\" o il \"La\u1e45k\u0101vat\u0101ras\u016btra\", e la dottrina detta dello \"\u0101layavij\u00f1\u0101na\", commentata da autori di scuola Yog\u0101c\u0101ra quali, ad esempio, i fratelli Asa\u1e45ga e Vasubandhu.\nLa prima dottrina, quella del \"tath\u0101gatagarbha\", sostiene che l'illuminazione, quindi la natura di Buddha, \u00e8 gi\u00e0 propria di tutti gli esseri senzienti ma questi, ricoperti come sono dalle afflizioni (\"kle\u015ba\": passioni, rabbia, opinioni erronee, brama, ignoranza, dubbi) non ne sono consapevoli. \nLa seconda dottrina, quella dello \"\u0101layavij\u00f1\u0101na\", colloca invece qui la natura ultima e buddhica degli esseri senzienti, i quali tuttavia vi raccolgono anche dei \"semi\" (\"b\u012bja\"), \"negativi\" delle azioni passate che impediscono a tale natura, lo \"\u0101layavij\u00f1\u0101na\", di esprimersi nella sua sola pura e autentica natura.\nIl \"D\u00e0sh\u00e8ngq\u01d0x\u00ecnl\u00f9n\" incrocia le due dottrine indicando la prima come \"param\u0101rtha-satya\", \"Verit\u00e0 assoluta\", mentre la seconda assurge al ruolo di \"sa\u1e43v\u1e5bti-satya\", \"Verit\u00e0 convenzionale\". Dal che il \"tath\u0101gatagarbha\" \u00e8 l'\"incondizionato\" (\"asa\u1e43sk\u1e5bta\") mentre lo \"\u0101layavij\u00f1\u0101na\" indica il \"condizionato\" (\"sa\u1e43sk\u1e5bta\").\nLa \"mente\" \u00e8 per sua natura, natura di Buddha, \"tath\u0101gatagarbha\", ma essa \u00e8 vincolata ai processi di produzione e cessazione (di nascita e morte, \"sa\u1e43s\u0101ra\") e quindi ne detiene i \"semi\" nello \"\u0101layavij\u00f1\u0101na\", quindi la \"mente\" \u00e8 contemporaneamente \"illuminata\" e \"ingannata\".\nDal punto di vista dei Buddha e dei \"bodhisattva\" pienamente illuminati, la mente di tutti gli esseri senzienti (\"sattva\") \u00e8 vista come in un perpetuo stato di \"illuminazione originale\" (\"b\u011bnju\u00e9\", \"hongaku\", \u672c\u89ba), mentre dal punto di vista degli esseri senzienti la stessa mente \u00e8 percepita come ingannata, afflitta, e quindi necessita di quelle purificazioni mediante lo \"sh\u01d0ju\"\u00e9 (\u59cb\u89ba, giapponese: \"shigaku\"; \"illuminazione acquisita\" o \"illuminazione realizzata\") attraverso la liberazione, la purificazione, dagli \"kle\u015ba\".\nSecondo il \"D\u00e0sh\u00e8ngq\u01d0x\u00ecnl\u00f9n\" per realizzare l'illuminazione occorre quindi praticare sia lo \"zh\u01d0\" (\u6b62, sanscrito: \"\u015bamatha\", la \"calma\"), sia il \"gu\u0101n\" (\u89c0, sanscrito: \"vipa\u015byan\u0101\", \"discernimento\"), nonch\u00e9 il \"w\u00fani\u00e0n\" (\u7121\u5ff5, \"non-pensiero\"). Gli aspetti di questo percorso realizzativo sono ampiamente illustrati in questa opera."}
{"id": "6513669", "revid": "736476", "url": "https://it.wikipedia.org/wiki?curid=6513669", "title": "Brian Heffron", "text": ""}
{"id": "6513670", "revid": "765341", "url": "https://it.wikipedia.org/wiki?curid=6513670", "title": "Stagioni dei Nashville Predators", "text": "Questa \u00e8 una lista completa delle stagioni completate dai Nashville Predators della National Hockey League. Questo elenco documenta i risultati della regular season e dei play-off di tutte le stagioni che i Predators hanno completato nella NHL fin dalla nascita nel 1998.\nNote: PG = Partite Giocate, V = Vittorie, S = Sconfitte, P = Pareggi, OTL = Sconfitte nei tempi supplementari, Pti = Punti, GF = Goal Fatti, GS = Goal Subiti, MP = Minuti di Penalit\u00e0"}
{"id": "6513675", "revid": "587728", "url": "https://it.wikipedia.org/wiki?curid=6513675", "title": "America settentrionale e centrale", "text": ""}
{"id": "6513677", "revid": "729019", "url": "https://it.wikipedia.org/wiki?curid=6513677", "title": "Campionato europeo di football americano 1985", "text": "Il campionato europeo di football americano 1985 (in lingua inglese 1985 American Football European Championship), \u00e8 la seconda edizione del campionato europeo di football americano per squadre nazionali maggiori maschili organizzato dalla EFL. \u00c8 stato disputato al Velodromo Vigorelli di Milano, in Italia, tra il 10 e il 14 luglio 1985.\nStadi.\nDistribuzione degli stadi del campionato europeo di football americano 1985"}
{"id": "6513705", "revid": "100628259", "url": "https://it.wikipedia.org/wiki?curid=6513705", "title": "Viadotto dell'Angitola", "text": "Il viadotto dell'Angitola \u00e8 un lungo viadotto in calcestruzzo armato della ferrovia Tirrenica Meridionale che scavalca la vallata del fiume Angitola, nel territorio dei comuni di Francavilla Angitola e Pizzo Calabro. In seguito a petizione \u00e8 stato ribattezzato viadotto San Francesco di Paola.\n\u00c8 costituito da 30 campate lunghe circa 35 metri ciascuna e raggiunge la lunghezza complessiva di metri; il tratto \u00e8 in costante ascesa e parte dalla quota di 15 metri rispetto al fondo valle, all'imbocco nord, elevandosi fino a 60 metri di altezza all'imbocco sud. \nIl viadotto \u00e8 parte essenziale del nuovo tracciato a doppio binario, definito \"direttissima\", tra Lamezia Terme e Rosarno, della Tirrenica Meridionale; insiste tra le stazioni di Eccellente e Vibo Pizzo. La variante venne costruita negli anni settanta ad integrazione del vecchio itinerario lungo il Capo Vaticano passante per Vibo Valentia Marina, Pizzo Calabro, Tropea e Nicotera che a causa dell'orografia risultava difficilissimo da raddoppiare; quest'ultimo rimase utilizzato per il traffico regionale o a media distanza."}
{"id": "6513711", "revid": "1064007", "url": "https://it.wikipedia.org/wiki?curid=6513711", "title": "Dropull", "text": "Dropull \u00e8 un comune albanese situato nella prefettura di Argirocastro.\nIl comune \u00e8 stato istituito in occasione della riforma amministrativa del 2015, unendo i comuni di Dropull i Posht\u00ebm, Dropull i Sip\u00ebrm e Pogon.\nIl comune si estende da sud della citt\u00e0 di Argirocastro al confine greco-albanese, lungo il fiume Drino. I villaggi della regione fanno parte della zona di minoranza greca riconosciuta dal governo albanese, in cui vivono la maggior parte dei greci etnici."}
{"id": "6513714", "revid": "91038703", "url": "https://it.wikipedia.org/wiki?curid=6513714", "title": "Beretta 8000 Cougar", "text": ""}
{"id": "6513716", "revid": "1861950", "url": "https://it.wikipedia.org/wiki?curid=6513716", "title": "AeroLogic", "text": "AeroLogic \u00e8 una compagnia aerea cargo fondata nel 2007 a Lipsia. La sede attuale della societ\u00e0 \u00e8 l'aeroporto di Lipsia.\nStoria.\nLa compagnia fu fondata il 12 settembre 2007 da alcuni imprenditori tedeschi, e le operazioni di volo iniziarono il 12 marzo 2009. Nel corso degli anni la compagnia fu comprata da DHL e Lufthansa Cargo, ed \u00e8 tutt'ora sotto queste societ\u00e0."}
{"id": "6513718", "revid": "121650442", "url": "https://it.wikipedia.org/wiki?curid=6513718", "title": "US Open 2017 - Doppio ragazzi", "text": "Juan Carlos Manuel Aguilar e Felipe Meligeni Alves erano i detentori del titolo, ma non hanno partecipato non essendo pi\u00f9 eleggibili per i tornei juniores.\nHsu Yu-hsiou e Wu Yibing hanno vinto il titolo sconfiggendo in finale Toru Horie Yuta Shimizu con il punteggio di 6-4, 5-7, [11-9]."}
{"id": "6513725", "revid": "585241", "url": "https://it.wikipedia.org/wiki?curid=6513725", "title": "Giuseppe Andaloro (criminale)", "text": ""}
{"id": "6513728", "revid": "599013", "url": "https://it.wikipedia.org/wiki?curid=6513728", "title": "Dennis Johnsen", "text": "Caratteristiche tecniche.\nGioca su tutto il fronte d'attacco, venendo utilizzato prevalentemente come esterno sinistro. Dispone di buona velocit\u00e0 di base e ottima tecnica, oltre a essere bravo sia nell'uno contro uno che nel fornire assist ai compagni, anche se a volte pecca nelle decisioni finali da prendere negli ultimi metri.\nCarriera.\nClub.\nTiller e Rosenborg.\nProdotto del settore giovanile del Tiller, vi ha militato fino al 2013, quando \u00e8 entrato a far parte di quello del Rosenborg. Ha contribuito alla vittoria finale del Norgesmesterskapet G16 2014.\nHeerenveen.\nIl 13 luglio 2015, gli olandesi dell'Heerenveen hanno reso noto l'acquisto di Johnsen, che si \u00e8 legato al nuovo club con un contratto triennale. \u00c8 stato inizialmente aggregato alla squadra Under-19. Il 29 gennaio 2017 si \u00e8 accomodato per la prima volta in panchina in occasione della 20\u00aa giornata dell'Eredivisie. Non ha giocato per\u00f2 alcun incontro di campionato nel corso di quella stagione ma soltanto due partite della Coppa di Olanda da subentrato.\nJong Ajax e prestiti vari.\nIl 16 agosto 2017, l'Ajax ha annunciato d'aver ingaggiato Johnsen, che si \u00e8 legato al nuovo club con un contratto valido fino al 30 giugno 2021. Il giocatore \u00e8 stato aggregato allo Jong Ajax, squadra riserve del club militante in Eerste Divisie. Il 17 agosto ha giocato cos\u00ec la prima partita, schierato titolare nel successo per 1-2 sul campo del Cambuur. Il 25 agosto ha trovato la prima rete, nel 4-2 inflitto al Fortuna Sittard. In due anni realizza 9 goal in 44 partite.\nNel gennaio 2019 torna in prestito all\u2019Heerenveen dove gioca 13 partite di campionato.\nA luglio va in prestito al PEC Zwolle dove gioca un'importante stagione realizzando ben 10 reti in 33 partite.\nVenezia.\nIl 25 agosto 2020 viene acquistato a titolo definitivo per 3 milioni di euro dal Venezia in Serie B firmando un contratto quadriennale. \nNel club veneto realizza 4 reti in 36 partite risultando uno dei protagonisti della grande stagione degli arancioneroverdi che chiudono il campionato al quinto posto. A Venezia riesce a vincere i playoff di Serie B superando in finale il Cittadella e ottenendo la promozione in Serie A. Il 22 agosto 2021 esordisce nella massima serie nella partita Napoli-Venezia. \nNazionale.\nJohnsen ha giocato per la Norvegia Under-18 e Norvegia Under-21. Per quanto concerne quest'ultima selezione, in data 22 agosto 2017 ha ricevuto la prima convocazione dal commissario tecnico Leif Gunnar Smerud in vista delle partite contro e , previste rispettivamente per il 1\u00ba e 5 settembre e valide per le qualificazioni al campionato europeo Under-21 2019. Il 5 settembre ha quindi effettuato il proprio esordio, subentrando a Sander Svendsen nel pareggio a reti inviolate contro i pari et\u00e0 israeliani.\nIl 28 settembre 2021 riceve la sua prima convocazione in nazionale maggiore. Esordisce l'11 ottobre seguente in occasione del successo per 2-0 contro il .\nStatistiche.\nPresenze e reti nei club.\n\"Statistiche aggiornate al 12 ottobre 2021.\""}
{"id": "6513731", "revid": "729019", "url": "https://it.wikipedia.org/wiki?curid=6513731", "title": "Campionato europeo di football americano 1983", "text": "Il campionato europeo di football americano 1983 (in lingua inglese 1983 American Football European Championship), \u00e8 la prima edizione del campionato europeo di football americano per squadre nazionali maggiori maschili organizzato dalla AFEF. \u00c8 stato disputato allo Stadio Vince Lombardi di Castel Giorgio, in Italia, tra il 23 e il 31 luglio 1983.\nStadi.\nDistribuzione degli stadi del campionato europeo di football americano 1983"}
{"id": "6513737", "revid": "63756", "url": "https://it.wikipedia.org/wiki?curid=6513737", "title": "Movimento dell'arte Femminista negli Stati Uniti", "text": "Il movimento dell'arte femminista negli Stati Uniti nasce negli inizi degli anni settanta e cerca di promuovere lo studio, la creazione, la comprensione e promozione dell'arte prodotta da donne.\nStoria.\nLa prima generazione di artiste femministe include Judy Chicago (che conia il termine arte femminista), Suzanne Lacy, Judith Bernstein, Sheila de Bretteville, Mary Beth Edelson, Carolee Schneeman, e Rachel Rosenthal. Loro fanno parte del movimento dell'arte femminista negli Stati Uniti dagli inizi degli anni settanta per sviluppare l'arte e la scrittura femminista. Il movimento si diffonde rapidamente attraverso gli entrambi musei protestanti di New York (maggio 1970) e Los Angeles (giugno 1971), tramite i primi network chiamati W.E.B. (West-East Bag) che hanno diffuso notizie d'arte femminista dal 1971 al 1973 in un bollettino nazionale, e a conferenze come la Conferenza Di Artiste Della Costa Occidentale tenuto all'Istituto d'Arte della California (21-23 gennaio, 1972) e alla Conferenza sulle Donne nell'Arte Visiva, alla Corcoran School of Art a Washington D.C. (20-22 aprile, 1972)."}
{"id": "6513741", "revid": "91039290", "url": "https://it.wikipedia.org/wiki?curid=6513741", "title": "Al-Billan\u016bb\u012b", "text": ""}
{"id": "6513742", "revid": "1452073", "url": "https://it.wikipedia.org/wiki?curid=6513742", "title": "Mori Nagayoshi", "text": "Biografia.\nFiglio di Mori Yoshinari (1523-1570) spos\u00f2 una figlia di Ikeda Nobuteru.\nMentre era al servizio di Oda Nobunaga fu spesso sotto al comando di Oda Nobutada, figlio maggiore di Nobunaga. Combatt\u00e9 nella battaglia di Nagashima nel 1574 e nel 1582 contro i Takeda. Come ricompensa della sua condotta gli furono assegnate delle terre nello Shinano per un valore di 100.000 \"koku\". Fu costretto ad abbandonare quelle terre dopo la morte di Nobunaga nel 1582 e si ritir\u00f2 a Mino con la sua famiglia, gli Ikeda.\nFu sotto al comando di Ikeda Nobuteru nel 1584 durante la battaglia di Komaki e Nagakute e si un\u00ec a lui in una manovra sul fianco predisposta per forzare Tokugawa Ieyasu a ritirarsi dalla provincia di Owari. Vedendo i suoi uomini in difficolt\u00e0 cavalc\u00f2 davanti alle proprie linee per incitarli ma fu colpito e ucciso."}
{"id": "6513748", "revid": "1452073", "url": "https://it.wikipedia.org/wiki?curid=6513748", "title": "Mori Yoshinari", "text": "Biografia.\nYoshinari fu inizialmente servitore del clan Sait\u014d della provincia di Mino. Quando i Sait\u014d furono sconfitti dal clan Oda nel 1555 Yoshinari e il suo clan divennero servitori di Oda Nobunaga. Yoshinari mor\u00ec nel 1570 combattendo contro il clan Asakura. \nDopo la sua morte il figlio Nagayoshi divenne nuovo capo del clan."}
{"id": "6513750", "revid": "118149742", "url": "https://it.wikipedia.org/wiki?curid=6513750", "title": "Peter Mitterhofer", "text": "Biografia.\nPeter Mitterhofer nacque a Parcines, un paese con poco pi\u00f9 di 3.500 abitanti, da un falegname e agricoltore omonimo e da sua moglie Anna, nata Gschwenter; frequent\u00f2 la scuola locale.\nMitterhofer impar\u00f2 a lavorare nella propria casa facendo piccoli lavori di falegnameria e di carpenteria per suo padre. Dopo aver lavorato per molto tempo a casa, gir\u00f2 per l'Europa dal 1849 in Austria, Germania, Svizzera e Francia. Tornato a Parcines nel 1860, visse in una \"Teisenhaus\".\nEra anche un amante della musica, costru\u00ec una chitarra, una sottospecie di cetra e un \"Glachter\", una sorta di combinazione tra un pianoforte e uno xilofono. Nel 1862, quindi in tarda et\u00e0, spos\u00f2 una vedova di 46 anni, Marie Steidl, assumendone la sua carpenteria.\nInizi\u00f2 a costruire un primo modello di macchina da scrivere, denominato \"Vienna 1864\", che per\u00f2 non fu mai portato a termine. Un secondo modello denominato \"Dresda 1865\", che rispetto alla precedente permetteva di vedere sul foglio la lettera battuta, mentre il terzo modello non venne mai ritrovato. \nQuesti primi modelli erano tutti in legno, la svolta avvenne con il quarto modello, denominato \"Merano 1866\" che era invece di metallo ed era in grado di scrivere lettere sia minuscole che maiuscole oltre che i numeri. L'ultimo e quinto modello denominato \"Vienna 1869\" era infine una vera e propria macchina da scrivere, tanto che Mitterhofer la racchiuse in una custodia di legno per proteggerla meglio e facilitarne il lungo trasporto a piedi fino a Vienna. Qui fu acquistata dall'imperatore Francesco Giuseppe I d'Austria ad un prezzo compreso tra i 150-200 fiorini e fu direttamente regalata all'Universit\u00e0 tecnica di Vienna. Mitterhofer si rec\u00f2 per ben due volte a Vienna per chiedere all'imperatore stesso un sostegno economico, che i suoi economisti rifiutarono di dargli, non capendo l'importanza della sua invenzione.\nIl successo tanto agognato non arriv\u00f2 mai, tanto che Mitterhofer decise di tornare a Parcines incompreso, dove mor\u00ec nel 1893 solo e abbandonato. Soltanto dopo la sua morte vennero riscoperte le sue invenzioni.\nI modelli.\nMitterhofer dal 1864 \u00e8 riuscito a inventare e costruire ben cinque modelli di macchine per scrivere di cui:\nI modelli erano:\nCritiche.\nEsistono in realt\u00e0 altre versioni sull'invenzione della macchina da scrivere. Una di queste racconta che il conte Agostino Fantoni di Fivizzano (MC) invent\u00f2 nel 1802 \"una preziosa stamperia\" e una seconda nel 1821, la quale anticipava l'utilizzo dell'alfabeto braille.\nMuseo.\nA Parcines, dal 1998, esiste il museo delle macchine da scrivere \u201cPeter Mitterhofer\u201d, dove \u00e8 esposta un'apposita collezione in cui sono custoditi pi\u00f9 di 2000 pezzi di cui circa 1400 di macchine da scrivere, alcune risalenti al 1864 e provenienti da tutto il mondo; si tratta quindi di un museo quindi di rilevanza mondiale. Il percorso della struttura termina con l'invenzione del computer."}
{"id": "6513751", "revid": "30610", "url": "https://it.wikipedia.org/wiki?curid=6513751", "title": "Anodonta anatina", "text": "L'Anodonta anatina \u00e8 un mollusco bivalve ed equivalve. Questa specie viene chiamata comunemente in italiano anche vongolone.\nVive generalmente nei fiumi e dove l'acqua dolce \u00e8 sufficientemente pulita. Pu\u00f2 raggiungere dimensioni considerevoli rispetto ai comuni molluschi che vivono nei mari come le cozze (8-15 cm di lunghezza per 5-6 cm di larghezza).\nLa sua distribuzione \u00e8 principalmente europea, dalla penisola iberica fino alla Scandinavia, ma si estende fino alla regione siberiana."}
{"id": "6513753", "revid": "436907", "url": "https://it.wikipedia.org/wiki?curid=6513753", "title": "Perfect (Ed Sheeran)", "text": "Perfect \u00e8 un singolo del cantautore britannico Ed Sheeran, pubblicato il 26 settembre 2017 come quarto estratto dal quinto album in studio \"\u00f7\".\nDescrizione.\nQuinta traccia dell'album, \"Perfect\" \u00e8 stato interamente composto da Sheeran ed \u00e8 una ballata dedicata alla fidanzata Cherry Seaborn. Come spiegato in un'intervista a Zane Lowe, l'intento di Sheeran era quello di realizzare un brano che potesse battere \"Thinking Out Loud\" \u00abperch\u00e9 so che quel brano mi stava definendo [...] Con \"Perfect\" mi sentivo come se avessi bisogno di scrivere il miglior brano d'amore della mia carriera\u00bb.\nL'ispirazione per il brano giunse quando Sheeran visit\u00f2 la casa del cantautore James Blunt, dove i due cantanti hanno ascoltato brani del rapper Future.\nVersioni.\nTra il 1\u00b0 e il 15 dicembre 2017 Sheeran ha pubblicato per il download digitale due nuove versioni del brano, rispettivamente intitolate \"Perfect Duet\" (eseguita in collaborazione con la cantante statunitense Beyonc\u00e9) e \"Perfect Symphony\" (eseguita in duetto con il tenore italiano Andrea Bocelli). Entrambe hanno contribuito ad intensificare il successo del singolo.\nVideo musicale.\nIl video musicale \u00e8 stato girato dalle parti delle montagne del Tux e vede la partecipazione dell'attrice statunitense Zoey Deutch.\nSuccesso commerciale.\nLa canzone \u00e8 entrata nella Official Singles Chart al quarto posto appena \u00e8 diventata disponibile per il download con l'uscita dell'album nel marzo 2017. Dopo che Sheeran ha eseguito \"Perfect\" durante \"The X Factor\" il 26 novembre 2017, il brano \u00e8 nuovamente avanzato in classifica fino al terzo posto. La settimana successiva ha invece raggiunto la prima posizione, diventando il secondo singolo estratto dall'album, dopo \"Shape of You\" \u2013 e il quarto in totale nella carriera dell'artista - capace di raggiungere la vetta della classifica britannica. Il successo ottenuto ha permesso a Sheeran di mantenere il primo posto durante il competitivo periodo natalizio dell'anno. Il singolo \u00e8 rimasto in vetta alla classifica per sei settimane consecutive, prima di venire superato dal singolo \"River\" di Eminem, in cui lo stesso Sheeran appare come artista ospite. Negli Stati Uniti d'America \u00e8 risultato il singolo di maggior successo commerciale per le vendite digitali durante il 2018."}
{"id": "6513776", "revid": "1226", "url": "https://it.wikipedia.org/wiki?curid=6513776", "title": "Henry rifle", "text": ""}
{"id": "6513784", "revid": "729019", "url": "https://it.wikipedia.org/wiki?curid=6513784", "title": "Stojan Ivkovi\u0107", "text": ""}
{"id": "6513786", "revid": "22475", "url": "https://it.wikipedia.org/wiki?curid=6513786", "title": "Clan Mori (Genji)", "text": "Il fu un clan del Giappone della provincia di Owari che dichiarava di discendere dallo Seiwa Genji. \nLa loro linea discendeva da Minamoto no Yoshiie attraverso il suo settimo figlio Minamoto no Yoshitaka possessore di un \"Sh\u014den\" nella provincia di Sagami. Suo figlio, Minamoto no Yoritaka prese il cognome Mori quando si ritir\u00f2 e il suo l'erede Yorisada continu\u00f2 a utilizzarlo.\nDurante il periodo Sengoku i Mori erano servitori del clan Sait\u014d. Dopo la sconfitta dei Sait\u014d per mano del clan Oda divennero servitori di Oda Nobunaga. Mori Yoshinari (1523\u20131570) combatt\u00e9 con Nobunaga al castello di Kiyosu e si un\u00ec nella campagna contro i clan Azai e Asakura. Dopo la morte di Yoshinari il figlio Nagayoshi (1558\u20131584) divenne nuovo capo del clan e mor\u00ec nella battaglia di Komaki e Nagakute battendosi per Toyotomi Hideyoshi.\nNagasada, figlio di Yoshinari, meglio conosciuto come Mori Ranmaru mor\u00ec con Nobunaga nell'incidente di Honn\u014d-ji.\nDopo la morte di Nagayoshi il capo divenne il figlio Tadamasa (1570\u20131634) che si schier\u00f2 con Tokugawa Ieyasu durante la campagna di Sekigahara.\nLa famiglia divenne \"daimy\u014d\" con Toyotomi Hideyoshi e per cinque generazioni governarono il dominio di Tsuyama. I loro discendenti furono nominati \"visconti\" con la restaurazione Meiji."}
{"id": "6513788", "revid": "1005847", "url": "https://it.wikipedia.org/wiki?curid=6513788", "title": "Laz\u0103r Com\u0103nescu", "text": "Biografia.\nLaz\u0103r Com\u0103nescu \u00e8 nato il 4 giugno 1949 nella citt\u00e0 di Horezu (Ursani) (distretto di V\u00e2lcea). Si \u00e8 laureato alla Facolt\u00e0 di Commercio estero presso l'Accademia degli studi economici di Bucarest nel 1972 e al Corso Francese di Civilizzazione Contemporanea a Parigi - Sorbona nel 1973. Ha conseguito il titolo di dottore in relazioni economiche internazionali presso l'ASE Bucarest nel 1982.\nDopo la laurea, \u00e8 stato impiegato come diplomatico presso il Dipartimento di Organizzazioni Economiche Internazionali del Ministero degli Affari Esteri (1972-1982). Con il dottorato, lavorer\u00e0 come docente presso il Dipartimento di Economia Economica Internazionale presso l'Accademia degli Studi Economici di Bucarest (1982-1990). Dopo la rivoluzione del dicembre 1989, Laz\u0103r Com\u0103nescu ritorna al ministero degli esteri, nominato consulente nel 1993 e ministro-consigliere nella missione di Romania all'Unione europea - Bruxelles (1990-1994), Direttore dell'Unione europea (1994-1995) Direttore Generale, Consigliere del Ministro degli Affari Esteri, Direttore del Gabinetto (1995).\nNel 1995, Lazar Comanescu \u00e8 stato nominato Segretario di Stato presso il Ministero degli Affari Esteri (1995-1998), e nello stesso periodo \u00e8 stato professore associato all'Accademia degli studi economici. Dal 1998 \u00e8 ambasciatore straordinario e plenipotenziario, capo della missione rumena alla NATO e all'Unione europea (1998-2001), ambasciatore straordinario e ambasciatore all'Unione europea (residente a Bruxelles). Plenipotenziario, capo della missione rumena all'Unione europea (2001-2007) e ambasciatore straordinario e plenipotenziario, rappresentante permanente della Romania all'Unione europea (2007-2008).\nNel 1998, Laz\u0103r Com\u0103nescu ha ottenuto il diploma di ambasciatore. \u00c8 membro del consiglio scientifico dell'Istituto europeo di Romania, membro del consiglio scientifico dell'Istituto rumeno di studi internazionali e membro fondatore del Forum dell'Europa centrale a Varsavia. Nel 2000 \u00e8 stato decorato con l'Ordine Nazionale \"Servizio Fedele\" come alto funzionario.\nMinistro degli affari esteri.\nIl 14 aprile 2008, Laz\u0103r Com\u0103nescu \u00e8 stato nominato con decreto ministro degli esteri, nominato il secondo giorno. Il primo ministro C\u0103lin Popescu T\u0103riceanu ha avanzato questa proposta senza consultare la direzione PNL e sottoponendola al voto, e il presidente Traian B\u0103sescu ha firmato rapidamente il decreto di nomina.\nIn occasione dell'insediamento di Lazar Comanescu, il presidente Traian Basescu ha dichiarato quanto segue: \"La vostra nomina \u00e8 il risultato di un consenso rapidamente acquisito a livello delle istituzioni che hanno l'autorit\u00e0 di decidere. Voglio che lei conosca da me qui e in pubblico ci\u00f2 che \u00e8 altrimenti ben noto, ma sembra necessario ripeterlo. Le priorit\u00e0 della politica estera della Romania sono rimaste invariate dal 2005 e nel mandato che dovete incontrare nei prossimi 10-12 mesi dobbiamo capitalizzare sulle conclusioni del vertice NATO di Bucarest, a favore della sicurezza della Romania\".\nLaz\u0103r Com\u0103nescu parla fluentemente inglese e francese, tedesco e spagnolo. \u00c8 sposato con Mihaela Comanescu e ha una figlia, Alina Comanescu.\nOpere pubblicate.\nLaz\u0103r Com\u0103nescu \u00e8 autore e coautore dei corsi e dei libri di testo universitari, tra i quali si ricorda quanto segue:\nHa inoltre pubblicato diversi articoli nelle seguenti riviste: \"Tribuna Economic\u0103\", \"Revista Rom\u00e2n\u0103 de Studii Interna\u021bionale\", \"Revista Rom\u00e2n\u0103 de Drept Comunitar\", \"European Voice\" (Brussels), \"Bruxelles Capitale Diplomatique\" (Bruxelles), \"NATO Economic Colloquium\" (1995-1999-2001), \"Revista Europei Centrale \u0219i Orientale\" (1999), \"NATO Nations and Partners For Peace\" (1999), \"Romanian Journal of European Affairs\" (2002), \"Raportul IDEA - Stockholm\" (1997) \u0219i \"Nine O'Clock\"."}
{"id": "6513792", "revid": "298229", "url": "https://it.wikipedia.org/wiki?curid=6513792", "title": "Simon Pettersson", "text": ""}
{"id": "6513805", "revid": "91040188", "url": "https://it.wikipedia.org/wiki?curid=6513805", "title": "Sturm Ruger", "text": ""}
{"id": "6513806", "revid": "124123", "url": "https://it.wikipedia.org/wiki?curid=6513806", "title": "Tulio Pellegrinelli", "text": ""}
{"id": "6513810", "revid": "121599986", "url": "https://it.wikipedia.org/wiki?curid=6513810", "title": "Rebocco", "text": "Rebocco \u00e8 un quartiere di La Spezia di 3200 abitanti, situato nella zona nord-occidentale della citt\u00e0, appena fuori dalla cinta muraria ottocentesca. L'arteria principale \u00e8 via Monfalcone, che si estende da nord verso sud, attraversando il quartiere e gran parte del suo abitato.\nStoria.\nSono poche le informazioni riguardo al passato di Rebocco, ma si sa che i primi documenti che citano la localit\u00e0, un tempo zona rurale, risalgono all'anno 950, mentre l'area faceva parte della parrocchia della pieve di Marinasco, quando, in un atto notarile rogato in quest'ultimo luogo, vengono nominate le frazioni facenti parte della parrocchia. Inoltre, \u00e8 certo che la zona facesse parte della Podesteria di Carpena sino al 1343, anno in cui ci fu l'annessione alla Spezia.\nMonumenti e luoghi d'interesse.\nArchitettura Religiosa.\nNel territorio ha sede la chiesa parrocchiale, dedicata alla Beata Vergine del Carmine, situata in via Rebocco ma affacciata su via Monfalcone, che fu costruita nel secondo Dopoguerra, insieme ad un piccolo campanile ed un oratorio retrostante. A causa di un corto circuito la struttura prese fuoco nel 1984. A seguito dell'accaduto venne costruita una nuova chiesa, ovvero l'attuale, sulla base di un prefabbricato svizzero. Nel 1985 venne inaugurato il nuovo luogo di culto.\nLa festa patronale ha il suo culmine il 16 luglio.\nSi narra anche della preesistente chiesa di San Brizio (allora situata sulla collina di Vivera), risalente al XII secolo, che fu successivamente demolita per opere militari; risulta essere stata il luogo di culto pi\u00f9 antico della citt\u00e0 della Spezia.\nPorta Vivera.\nNon resta pressoch\u00e9 nulla di porta Vivera, allora situata nelle mura ottocentesche, uno dei punti di accesso alla citt\u00e0; ad oggi si possono solamente scorgere le mura di via San Francesco d'Assisi, che un tempo attraversavano l'attuale via Monfalcone e proseguivano per via Zara, seguendo il percorso dell'attuale pista ciclopedonale Rebocco - Fabiano Basso.\nGrotta della Madonna.\nLa grotta della Madonna, o Madonna di Rebocco, \u00e8 cos\u00ec chiamata per la presenza al suo interno di una stalagmite che richiama le forme della Madonna col Ges\u00f9 bambino. Scoperta nel 1912 e dichiarata, dopo circa vent'anni, luogo di notevole interesse pubblico dall'allora Ministero dell'educazione nazionale, fu per anni luogo di attrazione turistica, attirando anche l'attenzione di numerose scuole, le quali visitavano la grotta. A causa di numerose infiltrazioni d'acqua, il luogo fu dichiarato inagibile e ne fu disposta la chiusura nel 1973. Ad oggi la grotta \u00e8 chiusa e il suo ingresso \u00e8 situato in propriet\u00e0 privata.\nGeografia antropica.\nRebocco \u00e8 suddivisa a sua volta in altre piccole zone:\nInfrastrutture e trasporti.\nStrade.\nIl quartiere si estende lungo via Monfalcone, l'arteria principale che lo collega con i quartieri della Chiappa e Pegazzano; di seguito l'elenco di tutte le strade.\nFerrovie.\nRebocco si trova a pochi minuti d'auto dalla stazione centrale.\nVia Monfalcone \u00e8 attraversata dalla linea ferroviaria Genova - Pisa.\nTrasporti.\nIl quartiere \u00e8 servito dalle linee 12, 15 e 22, gestite da ATC Esercizio."}
{"id": "6513812", "revid": "767487", "url": "https://it.wikipedia.org/wiki?curid=6513812", "title": "Ghiacciaio Maury", "text": "Il ghiacciaio Maury (in inglese \"Maury Glacier\") \u00e8 un ghiacciaio lungo circa 7\u00a0km situato sulla costa di Black, nella parte orientale della Terra di Palmer, in Antartide. Il ghiacciaio, il cui punto pi\u00f9 alto si trova 1.053\u00a0m s.l.m., fluisce in direzione est-nord-est fino ad entrare nell'angolo nord-occidentale dell'insenatura di Violante, andando cos\u00ec ad alimentare la piattaforma glaciale Larsen D.\nStoria.\nIl ghiacciaio Maury fu scoperto e fotografato durante una ricognizione aerea effettuata nel 1940 da alcuni membri del Programma Antartico degli Stati Uniti d'America. Nel 1947 il ghiacciaio fu nuovamente fotografato da membri della Spedizione antartica di ricerca Ronne, comandata da Finn R\u00f8nne, i quali, assieme a membri del British Antarctic Survey, che all'epoca si chiamava ancora \"Falkland Islands and Dependencies Survey\" (FIDS), ne realizzarono infine una mappatura completa. Proprio il FIDS battezz\u00f2 poi la formazione con il suo attuale nome in onore dell'ufficiale navale e idrografo statunitense Matthew F. Maury, grande sostenitore della ricerca marina e dell'esplorazione antartica."}
{"id": "6513813", "revid": "104458", "url": "https://it.wikipedia.org/wiki?curid=6513813", "title": "Cattedrale di Fr\u00e9jus", "text": "La concattedrale di Fr\u00e9jus, dedicata a Nostra Signora e a San Leonzio, \u00e8 una chiesa della citt\u00e0 di Fr\u00e9jus, nel dipartimento del Var, gi\u00e0 cattedrale della diocesi di Fr\u00e9jus, e ora concattedrale della diocesi di Fr\u00e9jus-Tolone.\nEssa costituisce un complesso episcopale con:\nStoria.\nGi\u00e0 nel V secolo fu eretto un luogo di culto che costituiva la sede episcopale dell'antica diocesi di \"Forum Julii\". Essa sorgeva nel luogo ove \u00e8 sita ora la concattedrale. Si trattava in realt\u00e0 di due corpi di fabbricato distinti ma accoppiati: la sede episcopale, dedicata alla Madonna e a san Leonzio di Frejus, e la chiesa parrocchiale della citt\u00e0, dedicata a santo Stefano. I due corpi formano come due navate di una chiesa unica, ma dotati di un'architettura propria. Della stessa data \u00e8 il battistero, per battesimi del tipo \"a immersione\", eretto in forma ottagonale di fronte all'ingresso dell'allora cattedrale.\nNel 1036 il vescovo \"Gaucelme\" dona ad Adalberto, abate del monastero di San Martino dell'isola Gallinara della chiesa di San Leonzio, delle sue dipendenze e propriet\u00e0 terriere, assieme ad altri possessi in Provenza e nella diocesi di Fr\u00e9jus essi erano gi\u00e0 presenti fin dall'epoca longobarda nel territorio, assieme ai monaci della vicina abbazia di Lerino, quelli dell'abbazia di San Vittore di Marsiglia e quelli piemontesi-liguri dell'abbazia di San Dalmazzo di Pedona (oggi Borgo San Dalmazzo).\nNel corso dei secoli i due fabbricati contigui subirono numerose modifiche, la cui datazione non \u00e8 oggi agevole. La navata di santo Stefano sub\u00ec un forte rimaneggiamento nei secoli XI e XII: i muri furono decorati con arcate e poi rimpiazzati da pilastri che sostenevano una volta a tutto sesto. Le due chiese divennero comunicanti sul lato comune. Furono quindi costruiti il nartece e la base del campanile. Intanto la navata di Nostra Signora fu dotata di volte ad ogiva a forma quadrata, sostenute da grossi pilastri rettangolari. Nel contempo i canonici fecero erigere il loro chiostro a nord del battistero. Fu quindi eretta una galleria inferiore con arcate ad arco spezzato e capitelli di forma stilizzata e una superiore, con archi a tutto sesto, capitelli decorati a foglie e colonnine di sostegno sottili e binate. Dopo queste opere, che alterarono fortemente i due fabbricati originali, trasformandoli in realt\u00e0 in un'unica chiesa, non vi furono altri lavori importanti. Nel XV secolo i canonici fecero piazzare nel coro della navata di san Leonzio gli stalli, con pannelli ornati di fioroni fiancheggiati da ghimberghe e gugliette.\nNel 1530 fu rifatto l'ingresso alla chiesa, che si apr\u00ec allora sotto un grande arco inflesso decorato con foglie e fiancheggiato da gugliette. Nello stesso tempo furono scolpiti in legno i battenti del portone d'ingresso in uno stile che univa il gotico ai motivi decorativi rinascimentali. Intanto, verso il 1522, la chiesa pass\u00f2 sotto la cura dell'Ordine dei Minimi, che edificarono la cappella dedicata a san Francesco da Paola, coperta con volte d'ogiva sostenute da nervature. La tendenza artistica di allora \u00e8 concretizzata nel dipinto del 1561 rappresentante la Sacra Famiglia, che porta la firma \"Saturnus Romanus\".\nNel 1778 monsignor de Beausset fece dono dell'altare maggiore in marmo.\nDescrizione della concattedrale.\nInterno.\nLe navate.\nLa concattedrale \u00e8 costituita da due navate contigue:\nL'abside.\nHa forma semi-circolare con volta a semi-cupola (\"cul-de-four\", letteralmente \"fondo di forno\"). Contiene le tombe dei vescovi Guillaume de Rouffilhac (1361-1364) e Louis de Bouillac (1385-1405) e il coro ligneo.\nL'ingresso.\nL'architrave del 1530, opera del pittore nizzardo Jacques Durandi, \u00e8 stato restaurato nel corso del XVI secolo. Le porte esterne sono sormontate da finestre a crociera, con notevoli battenti in legno scolpito.\nEsterno.\nIl campanile.\nNel XII secolo un primo campanile-portico si trovava all'ingresso nella prima campata della navata di Notre-Dame.\nIl campanile attuale data dal XIII secolo. La torre campanaria \u00e8 divisa in tre parti:\nIngresso.\nIl portale d'ingresso ha dei bei battenti, ciascuno con otto pannelli scolpiti in legno e illustranti scene della vita della Vergine, immagini dei santi Pietro e Paolo e ritratti di persone di allora, eseguiti dietro pagamento dei medesimi, i cui nomi per\u00f2 sono a tuttora ignoti.\nIl chiostro.\nIl chiostro romanico \u00e8 a due piani e data dal XII secolo. Esso \u00e8 classificato dal 1875 come monumento storico di Francia.\nL'accesso al chiostro avviene dal lato nord-est della concattedrale. Una volta i religiosi potevano accedervi pi\u00f9 facilmente uscendo dalla navata e salendo delle scale sulla destra. La sala che si trova a destra del chiostro \u00e8 riservata al museo archeologico municipale.\nIl vecchio pozzo al centro \u00e8 stato restaurato negli anni 1922-1931, cos\u00ec come la doppia scala che porta al primo piano.\nLa copertura delle gallerie \u00e8 in legno e risale al XIV secolo, fatta con belle arcate ricadenti su colonnette binate. Esse sono dipinte e decorate da pannelli con figure di personaggi, di animali reali o fantastici. Nel 1969 alcuni di questi pannelli sono stati restaurati.\nIl piano superiore del chiostro, del quale rimane una galleria, \u00e8 accessibile con una scala a doppia rampa. I dipinti risalgono al XIV e XV secolo. Le piccole colonne corinzie datano dal XIII secolo.\nLa porta d'una sala a volta \u00e8 chiusa da una griglia del XV secolo.\nAi nostri giorni esposizioni temporanee utilizzano le sale situate a nord-est, restaurate nel 1967\nBattistero.\nA sud-ovest della concattedrale si trova un battistero paleocristiano, il pi\u00f9 antico di Francia dopo quello di San Giovanni, a Poitiers, poich\u00e9 data dal V secolo ed \u00e8 molto ben conservato. Di forma ottagonale,"}
{"id": "6513815", "revid": "767487", "url": "https://it.wikipedia.org/wiki?curid=6513815", "title": "Ghiacciaio Meiklejohn", "text": "Il ghiacciaio Meiklejohn (in inglese \"Meiklejohn Glacier\") \u00e8 un ghiacciaio lungo circa 22\u00a0km e largo 7,5, situato sulla costa di Rymill, nella parte occidentale della Terra di Palmer, in Antartide. Il ghiacciaio, il cui punto pi\u00f9 alto si trova 786\u00a0m s.l.m., fluisce verso sud-ovest a partire dall'altopiano di Dyer fino ad entrare nel canale di Giorgio VI, poco a sud di punta Moore.\nStoria.\nIl ghiacciaio Meiklejohn fu scoperto nel 1936 durante la spedizione britannica nella Terra di Graham, 1934-37, al comando di John Rymill, e cos\u00ec battezzato nel 1954 dal Comitato britannico per i toponimi antartici in onore di Ian F. Meiklejohn, un operatore radio della sopraccitata spedizione di Rymill."}
{"id": "6513820", "revid": "1345932", "url": "https://it.wikipedia.org/wiki?curid=6513820", "title": "Ghiacciaio Meinardus", "text": "Il ghiacciaio Meinardus (in inglese \"Meinardus Glacier\") \u00e8 un ghiacciaio situato sulla costa di Lassiter, nella parte orientale della Terra di Palmer, in Antartide. Il ghiacciaio, il cui punto pi\u00f9 alto si trova a circa , fluisce in direzione est-nord-est fino ad arrivare poco a est del monte Barkow, qui si unisce ad esso il ghiacciaio Haines, proveniente da nord-ovest, ed il suo flusso vira verso est scorrendo fino a entrare nell'insenatura New Bedford, poco a est del nunatak Court.\nStoria.\nIl ghiacciaio Meinardus fu scoperto e fotografato durante una ricognizione aerea effettuata nel 1940 da alcuni membri del Programma Antartico degli Stati Uniti d'America. Nel 1947 il ghiacciaio fu nuovamente fotografato da membri della Spedizione antartica di ricerca Ronne, comandata da Finn R\u00f8nne, i quali, assieme a membri del British Antarctic Survey, che all'epoca si chiamava ancora \"Falkland Islands and Dependencies Survey\" (FIDS), ne realizzarono infine una mappatura completa. Proprio il FIDS battezz\u00f2 poi la formazione con il suo attuale nome in onore del meteorologo e climatologo tedesco Wilhelm Meinardus, autore di molte pubblicazioni, incluse le indagini meteorologiche effettuate durante la spedizione Gauss (nota anche come \"prima spedizione antartica tedesca\"), 1901-03."}
{"id": "6513822", "revid": "767487", "url": "https://it.wikipedia.org/wiki?curid=6513822", "title": "Il figlio adottivo", "text": "Il figlio adottivo (\"Nobody's Kid\") \u00e8 un film muto del 1921 diretto da Howard C. Hickman. Prodotto e distribuito dalla Robertson-Cole Pictures, aveva come interpreti Mae Marsh, Kathleen Kirkham, Anne Schaefer, Maxine Elliott Hicks, John Steppling e Paul Willis.\nLa sceneggiatura di Catherine Carr si basa su \"Mary Cary, Frequently Martha\", romanzo di Kate Langley Bosher pubblicato a New York nel 1910.\nTrama.\nRimasta orfana dopo la morte dei genitori, Mary Cary non viene riconosciuta dal nonno, a causa della ostilit\u00e0 che l'uomo aveva dimostrato per il matrimonio del figlio con una donna di ceto sociale inferiore. Finita in orfanotrofio, Mary \u00e8 oggetto di maltrattamenti e umiliazioni. Scopre che il nonno \u00e8 un noto giudice e che suo padre era un aristocratico britannico. Dopo essere riuscita ad inviare una lettera a uno zio, viene alla fine salvata da quel posto terribile.\nProduzione.\nIl film fu prodotto dalla Robertson-Cole Pictures Corporation. Il 10 aprile 1920, la rivista \"Camera\" riportava che R. B. Kidd aveva in lavorazione il film ai Brunton Studios di Hollywood un film che doveva chiamarsi \"Mary Cary\". La pellicola usc\u00ec poi un anno pi\u00f9 tardi con il titolo \"Nobody's Kid\".\nDistribuzione.\nIl copyright del film, richiesto dalla Robertson-Cole Pictures, fu registrato il 17 aprile 1921 con il numero LP16463.\nDistribuito dalla Robertson-Cole Distributing Corporation, usc\u00ec nelle sale cinematografiche statunitensi il 17 aprile 1921 con il titolo originale \"Nobody's Kid\". Il 24 luglio 1925, fu distribuito in Portogallo come \"A Enjeitada\". In Italia, dove fu distribuito dalla Vitagraph con il titolo \"Il figlio adottivo\", il film ottenne il visto di censura numero 18417, rilasciato il 23 giugno 1923.\nCopia della pellicola viene conservata negli archivi della Library of Congress di Washington. Il film, dal punto di vista narrativo, \u00e8 completo, ma ne \u00e8 stata fatta una versione abbreviata."}
{"id": "6513823", "revid": "767487", "url": "https://it.wikipedia.org/wiki?curid=6513823", "title": "La morte \u00e8 di moda", "text": "La morte \u00e8 di moda \u00e8 un film del 1989 diretto da Joe Brenner (ma sui manifesti compare il vero nome del regista, Bruno Gaburro).\nTrama.\nRincasando dopo avere lavorato fino a tardi, a causa d'una deviazione per lavori stradali la fotomodella Gloria giunge a una villa isolata dove assiste involontariamente all'omicidio d'una donna da parte d'un uomo, che per\u00f2 lei riesce a vedere solo di spalle. Per il commissario Rizzo, incaricato dell'indagine, si profila un enigma apparentemente inspiegabile: il luogo del delitto, infatti, risulta abbandonato e disabitato gi\u00e0 da molto tempo. Eppure, qualcuno tenta ripetutamente di uccidere la ragazza, alla quale nel frattempo l'amico Giorgio ha trovato un posto migliore, introducendola nell\"'atelier\" di Sebastiano Arcari.\nCon l'aiuto dello psichiatra Contini, Gloria prova a elaborare quanto da lei visto nella villa; inizialmente il medico non le crede, poi si convince che Gloria ha davvero assistito a un omicidio e, attraverso indagini personali, s'avvicina alla verit\u00e0. Rizzo e Contini concordano un piano per catturare l'assassino. Lo psichiatra accompagna Gloria nella villa del delitto e viene colpito da Arcari, poi fermato dall'intervento del poliziotto e dalla capacit\u00e0 di Contini d'indurre l'ipnosi.\nGloria, che \u00e8 anche sensitiva, aveva in realt\u00e0 visto un delitto avvenuto molto tempo prima, quando Arcari aveva ucciso la proprietaria della villa perch\u00e9 aveva respinto le sue profferte amorose e aveva anche venduto gli abiti confezionati per lei."}
{"id": "6513826", "revid": "767487", "url": "https://it.wikipedia.org/wiki?curid=6513826", "title": "Ghiacciaio Millett", "text": "Il ghiacciaio Millett \u00e8 un ghiacciaio ricco di crepacci, lungo circa 24\u00a0km e largo 13, situato sulla costa di Rymill, nella parte occidentale della Terra di Palmer, in Antartide. Il ghiacciaio, il cui punto pi\u00f9 alto si trova 671\u00a0m s.l.m., fluisce verso ovest a partire dall'altopiano di Dyer fino ad entrare nel canale di Giorgio VI, poco a nord di punta Wade. Nel suo tratto pi\u00f9 a valle, il lato settentrionale del ghiacciaio si unisce al flusso del ghiacciaio Meiklejohn.\nStoria.\nIl ghiacciaio Millett fu scoperto nel 1936 durante la spedizione britannica nella Terra di Graham, 1934-37, al comando di John Rymill, e cos\u00ec battezzato nel 1954 dal Comitato britannico per i toponimi antartici in onore di Hugh M. Millett, ingegnere capo della nave \"Penola\" durante la sopraccitata spedizione di Rymill."}
{"id": "6513830", "revid": "767487", "url": "https://it.wikipedia.org/wiki?curid=6513830", "title": "Ghiacciaio Mosby", "text": "Il ghiacciaio Mosby (in inglese \"Mosby Glacier\") \u00e8 un ghiacciaio largo circa 9\u00a0km situato sulla costa di Lassiter, nella parte orientale della Terra di Palmer, in Antartide. Il ghiacciaio, il cui punto pi\u00f9 alto si trova 269\u00a0m s.l.m., fluisce in direzione sud-est fino a entrare nell'angolo nord-occidentale dell'insenatura New Bedford.\nStoria.\nIl ghiacciaio Mosby fu scoperto e fotografato durante una ricognizione aerea effettuata nel 1940 da alcuni membri del Programma Antartico degli Stati Uniti d'America. Nel 1947 il ghiacciaio fu nuovamente fotografato da membri della Spedizione antartica di ricerca Ronne, comandata da Finn R\u00f8nne, i quali, assieme a membri del British Antarctic Survey, che all'epoca si chiamava ancora \"Falkland Islands and Dependencies Survey\" (FIDS), ne realizzarono infine una mappatura completa. Proprio il FIDS battezz\u00f2 poi la formazione con il suo attuale nome in onore del meteorologo e oceanografo norvegese Hakon Mosby."}
{"id": "6513831", "revid": "767487", "url": "https://it.wikipedia.org/wiki?curid=6513831", "title": "Ghiacciaio Murrish", "text": "Il ghiacciaio Murrish (in inglese \"Murrish Glacier\") \u00e8 un ghiacciaio lungo circa 28\u00a0km situato sulla costa di Black, nella parte orientale della Terra di Palmer, in Antartide. Il ghiacciaio, il cui punto pi\u00f9 alto si trova 484\u00a0m s.l.m., fluisce in direzione est-nord-est fino ad arrivare a nord del picco Stockton e del picco Abendroth dove unisce il proprio flusso a quello del ghiacciaio Gain, il quale poi entra nel mare di Weddell, tra la penisola di Imshaug e l'isola Morency.\nStoria.\nIl ghiacciaio Murrish \u00e8 stato cos\u00ec battezzato dal Comitato consultivo dei nomi antartici in onore David E. Murrish, un biologo del Programma Antartico degli Stati Uniti d'America che, assieme Charles L. Guard, nel corso di tre stagioni, dal 1972 al 1975, comp\u00ec importanti studi sul meccanismo di controllo della circolazione periferica negli uccelli della regione della Penisola Antartica."}
{"id": "6513835", "revid": "767487", "url": "https://it.wikipedia.org/wiki?curid=6513835", "title": "Ghiacciaio Muus", "text": "Il ghiacciaio Muus (in inglese \"Muus Glacier\") \u00e8 un ghiacciaio situato sulla costa di Black, nella parte orientale della Terra di Palmer, in Antartide. Il ghiacciaio, il cui punto pi\u00f9 alto si trova 448\u00a0m s.l.m., fluisce in direzione sud-est fino a entrare nella parte settentrionale dell'insenatura di Odom, tra la penisola di Snyder e la dorsale di Str\u00f8mme, andando cos\u00ec ad alimentare la piattaforma glaciale Larsen D.\nStoria.\nIl ghiacciaio Muus \u00e8 stato mappato nel 1974 dallo United States Geological Survey ed \u00e8 poi stato cos\u00ec battezzato dal Comitato consultivo dei nomi antartici in onore David Muus, oceanografo a bordo della \"USCGC Northwind\" nella sua spedizione nel mare di Ross del 1971-72, e bordo della \"USCGC Glacier\" in una delle Spedizioni oceanografiche internazionali nel mare di Weddell, nel 1974-75."}
{"id": "6513839", "revid": "547034", "url": "https://it.wikipedia.org/wiki?curid=6513839", "title": "Gregory Petty", "text": "Biografia.\nFiglio di Howard e Cheryl Petty, nasce a Downers Grove, nell'Illinois. Anche suo fratello Howard, detto Jay, \u00e8 un pallavolista professionista; i due hanno anche giocato insieme nel 2012 e nel 2013 alla .\nCarriera.\nClub.\nLa carriera di Gregory Petty inizia nei tornei scolastici dell'Illinois, giocando per la . Successivamente gioca a livello universitario, entrando a far parte della impegnata nella NCAA Division I, dove gioca dal 2012 al 2015, raggiungendo la finale nazionale durante il suo ultimo anno, venendo inoltre inserito nel sestetto ideale del torneo.\nNella stagione 2015-16 firma il suo primo contratto professionistico, approdando in Finlandia al , impegnato in Lentopallon Mestaruusliiga. Nella stagione seguente difende i colori del , club della Volley League greca.\nNel campionato 2017-18 viene ingaggiato in Francia dal , impegnato in Ligue A, infortunandosi nel corso del primo incontro dell'annata: resta sempre nel campionato francese e rientra in campo quindi nel campionato seguente, giocando per\u00f2 in Ligue B col , col quale conquista la promozione in massima serie.\nNella stagione 2019-20 sigla un accordo con la formazione del , impegnata nella 1. Bundesliga tedesca, mentre nella stagione seguente \u00e8 impegnato coi ciprioti del , in A' kat\u012bgoria, prima di approdare nell'annata 2021-22 agli spagnoli del , con cui partecipa alla Superliga de Voleibol Masculina.\nNazionale.\nFa parte della nazionale statunitense Under-19, vincendo la medaglia di bronzo alla Coppa panamericana 2011, mentre con la nazionale Under-21 vince la medaglia d'oro al campionato nordamericano 2012, dove viene premiato come miglior servizio.\nNell'estate 2016 fa il suo esordio in nazionale maggiore, in occasione della Coppa panamericana, dove viene premiato come miglior servizio. Successivamente conquista la medaglia d'argento alla NORCECA Champions Cup 2019."}
{"id": "6513840", "revid": "298229", "url": "https://it.wikipedia.org/wiki?curid=6513840", "title": "Lukas Wei\u00dfhaidinger", "text": ""}
{"id": "6513845", "revid": "262457", "url": "https://it.wikipedia.org/wiki?curid=6513845", "title": "Trattato sul risveglio della fede", "text": ""}
{"id": "6513846", "revid": "262457", "url": "https://it.wikipedia.org/wiki?curid=6513846", "title": "Trattato sul risveglio della fede nel Mahayana", "text": ""}
{"id": "6513847", "revid": "47767", "url": "https://it.wikipedia.org/wiki?curid=6513847", "title": "Madalin", "text": ""}
{"id": "6513848", "revid": "47767", "url": "https://it.wikipedia.org/wiki?curid=6513848", "title": "M\u0103d\u0103lin", "text": ""}
{"id": "6513874", "revid": "928766", "url": "https://it.wikipedia.org/wiki?curid=6513874", "title": "Luke Stapleford", "text": "Carriera.\nStapleford inizia a gareggiare nel campionato britannico Superstock 600, per poi passare alla Supersport, sempre a livello nazionale, dove vince il titolo nel 2015 a bordo di una Triumph Daytona 675.\nNel frattempo, gi\u00e0 nella stagione 2011, partecip\u00f2 in qualit\u00e0 di wild card, a due gare del campionato mondiale Supersport in sella ad una Kawasaki ZX-6R, senza ottenere punti.\nNel 2013 partecipa, in qualit\u00e0 di wild card, al doppio round inglese del campionato europeo Superstock 600 a bordo di una Triumph, ottenendo due punti. Nel 2015 partecipa, ancora come wild card, al Gran Premio di Gran Bretagna nel mondiale Supersport, ottenendo un sesto posto in gara.\nNel 2016 diventa pilota titolare nel mondiale Supersport, iniziando la stagione con una Honda CBR600RR del team CIA Landlord Insurance Profile Honda prima di tornare, a partire dal Gran Premio d'Olanda ad Assen, alla guida di una Triumph 675 R gestita dal team Profile Racing. Proprio in occasione delle qualifiche su questo circuito ottiene il secondo miglior tempo a due decimi dall'autore della pole Randy Krummenacher. In occasione della gara finale del campionato, sul circuito di Losail, Stapleford ottiene la prima pole position per la Triumph nel mondiale Supersport. Chiude poi la gara con un ritiro. Termina la prima stagione completa nel mondiale Supersport al sedicesimo posto con trentacinque punti ottenuti.\nNel 2017 \u00e8 nuovamente pilota titolare nel mondiale Supersport, con la stessa moto e lo stesso team della stagione precedente. Il compagno di squadra \u00e8 il connazionale Stefan Hill. Chiude la stagione al decimo posto con cinquantacinque punti ottenuti. Nel 2018 corre la terza stagione completa in Supersport, apre l'annata con un quinto posto in Australia. A partire dal Gran Premio di Donington, pur rimanendo nello stesso team, passa alla guida di una Yamaha YZF-R6.\nDal 2019 corre nel Campionato britannico Superbike in sella ad una Suzuki."}
{"id": "6513876", "revid": "785616", "url": "https://it.wikipedia.org/wiki?curid=6513876", "title": "Wabi", "text": ""}
{"id": "6513881", "revid": "4175", "url": "https://it.wikipedia.org/wiki?curid=6513881", "title": "Lista di film sportivi", "text": ""}
{"id": "6513883", "revid": "1543377", "url": "https://it.wikipedia.org/wiki?curid=6513883", "title": "Ingrid Moe Wold", "text": "Carriera.\nClub.\nInizia a giocare a calcio nelle giovanili del , passando in seguito in quello del . A 19 anni, nel 2009 va a giocare al , in Toppserien, massima serie femminile norvegese. Esordisce il 30 luglio 2009 in Women's Champions League nella sfida del girone giocato in Croazia, ad Osijek contro le estoni del Levadia Tallinn e vinta per 5-0. Debutta in campionato il 16 aprile, entrando al 74' al posto di Mari Karoline Knudsen nell'1-1 sul campo del . Segna il suo primo gol in carriera il 31 ottobre, realizzando all' 89' il definitivo 8-0 nel successo esterno contro il Fortuna \u00c5lesund, sempre in Toppserien. Dal 2010, in seguito alla fusione con il club maschile del , la squadra diventa .\nIn oltre dieci stagioni in giallonero, Moe Wold vince sei campionati (2012, 2014, 2015, 2016, 2017, 2018 e 2019) e cinque Coppe di Norvegia (2014, 2015, 2016, 2018 e 2019).\nAl termine della stagione 2020-2021, giocata in Inghilterra con la maglia dell', Moe Wold ha annunciato il suo ritiro dal calcio giocato.\nNazionale.\nInizia a giocare nelle nazionali giovanili norvegesi nel 2006, a 16 anni, quando debutta in Under-17, rimanendovi fino al 2007, ottenendo 11 presenze.\nDal 2007 al 2009 diviene un punto fermo dell'Under-19, giocandovi 30 volte e segnando 4 reti, partecipando a due edizioni degli Europei di categoria: nel 2008 in Francia, dove arriva in finale perdendo 1-0 contro l'Italia, e nel 2009 in Bielorussia, dove viene eliminata nel girone.\nNel 2008 viene utilizzata dall'Under-20, dove colleziona 7 presenze e partecipa al Mondiale 2008 in Cile, nel quale viene eliminata nella fase a gironi.\nTra 2009 e 2013 gioca in Under-23, chiudendo con 19 apparizioni e 1 gol.\nIl 17 gennaio 2012 debutta in nazionale maggiore, partendo titolare nella gara persa per 2-0 contro la nel torneo di La Manga, in Spagna.\nSegna per la prima volta con la l'11 marzo 2015 nella sfida di Algarve Cup contro la vinta per 5-2, nella quale realizza il momentaneo 4-1 al 65'.\nNello stesso anno il commissario tecnico norvegese Even Pellerud la convoca per il Mondiale 2015 in Canada. Le norvegesi passano il girone con , e , ma escono agli ottavi di finale contro l'. Moe Wold \u00e8 impiegata in tutte e quattro le gare.\nAnche il nuovo CT Martin Sj\u00f6gren la inserisce nella lista delle 23 convocate per gli Europei 2017 nei Paesi Bassi. La esce nel girone con e , poi finaliste, e con il , non ottenendo nemmeno un punto e non segnando nemmeno una rete, peggior prestazione di sempre delle norvegesi. Moe Wold gioca tutte e tre le gare."}
{"id": "6513884", "revid": "4175", "url": "https://it.wikipedia.org/wiki?curid=6513884", "title": "Formula 1 - Nell'Inferno del Grand Prix", "text": ""}
{"id": "6513894", "revid": "767487", "url": "https://it.wikipedia.org/wiki?curid=6513894", "title": "Catherine Carr (sceneggiatrice)", "text": ""}
{"id": "6513901", "revid": "124123", "url": "https://it.wikipedia.org/wiki?curid=6513901", "title": "Mori Tadamasa", "text": "Biografia.\nTadamasa fu il sesto figlio di Mori Yoshinari e succedette al fratello maggiore Nagayoshi dopo la sua morte nel 1584. Ricevette speciali onori da Toyotomi Hideyoshi che gli consentirono di aumentare il suo prestigio nella provincia di Mino, compreso l'uso dei nomi Hashiba e Toyotomi.\nDurante la campagna di Sekigahara si un\u00ec alle armate di Tokugawa Hidetada e fu presente al fallito assalto al castello di Ueda nello Shinano.\nNel 1603 fu trasferito nella provincia di Mimasaka dove govern\u00f2 il dominio di Tsuyama che valeva 185.000 \"koku\"."}
{"id": "6513904", "revid": "671029", "url": "https://it.wikipedia.org/wiki?curid=6513904", "title": "Campionato Sammarinese 2017-2018", "text": "Il Campionato Sammarinese 2017-2018 \u00e8 stata la 33\u00aa edizione del campionato di calcio di San Marino.\nLe squadre.\nNel Campionato Sammarinese 2017-2018 giocano tutte le quindici squadre di calcio sammarinesi, suddivisi in due gironi, il girone A e il girone B, di cui un girone a 7 squadre e l'altra 8 squadre.\nLe squadre presenti in campionato sono:\nPlay-off.\nViene utilizzato il formato della doppia eliminazione. Le vincenti di ogni gara seguono la linea a destra mentre le perdenti seguono la linea verso il basso.\nVerdetti.\n campione di San Marino 2017-2018 e della Coppa Titano 2017-2018 e qualificato al turno preliminare di UEFA Champions League 2018-2019.\n e qualificate al turno preliminare di UEFA Europa League 2018-2019."}
{"id": "6513919", "revid": "57342", "url": "https://it.wikipedia.org/wiki?curid=6513919", "title": "Tre Valli Varesine 1958", "text": "La Tre Valli Varesine 1958, trentottesima edizione della corsa, si svolse il 10 agosto 1958 su un percorso di 244\u00a0km. La vittoria fu appannaggio dell'italiano Carlo Nicolo, che complet\u00f2 il percorso in 6h48'30\", precedendo i connazionali Aldo Moser e Giorgio Tinazzi.\nSul traguardo di Varese 39 ciclisti portarono a termine la competizione. "}
{"id": "6513920", "revid": "1552995", "url": "https://it.wikipedia.org/wiki?curid=6513920", "title": "Pafos FC", "text": ""}
{"id": "6513924", "revid": "1552995", "url": "https://it.wikipedia.org/wiki?curid=6513924", "title": "Stadio Pafiako", "text": ""}
{"id": "6513957", "revid": "1186766", "url": "https://it.wikipedia.org/wiki?curid=6513957", "title": "Edward Albert Christian George Andrew Patrick David Windsor", "text": ""}
{"id": "6513963", "revid": "1186766", "url": "https://it.wikipedia.org/wiki?curid=6513963", "title": "Carlo, principe di Galles", "text": ""}
{"id": "6513965", "revid": "1501558", "url": "https://it.wikipedia.org/wiki?curid=6513965", "title": "M\u014dri Yoshikatsu", "text": "Vassallo di Oda Nobunaga, era conosciuto anche come M\u014dri Shinsuke ( o ) e M\u014dri Shinsaemon ().\nNel 1560 durante la battaglia di Okehazama assistette Hattori Kazutada che mor\u00ec poco dopo. Durante quella battaglia si dice sia stato lui a uccidere Imagawa Yoshimoto. Mor\u00ec assieme a Oda Nobunaga nell'incidente di Honn\u014d-ji."}
{"id": "6513971", "revid": "124015928", "url": "https://it.wikipedia.org/wiki?curid=6513971", "title": "Simone Alberghini", "text": "Biografia.\nDopo varie esperienze di musica leggera e jazz, sotto la guida della nota maestra di canto bolognese Tania Bellanca, comincia a dedicarsi alla musica lirica studiando col tenore Oslavio Di Credico. Si \u00e8 poi perfezionato sotto la guida di Leone Magiera e Carlo Meliciani.\nDebutta appena ventenne al Teatro Regio di Torino, come Lorenzo ne I Capuleti e i Montecchi di Bellini nel 1993\nNel 1994 vince il prestigioso concorso Operalia organizzato a Citt\u00e0 del Messico da Pl\u00e1cido Domingo e da allora \u00e8 ospite dei pi\u00f9 importanti teatri del mondo, sotto la guida dei pi\u00f9 importanti direttori d'orchestra e dei pi\u00f9 grandi registi.\nI primi dieci anni di carriera canta prettamente ruoli da basso, quali Banco nel Macbeth di Verdi (Scala di Milano), Ramfis nell'Aida di Verdi (Staatsoper di Vienna), Sir Giorgio ne I Puritani di Bellini (Catania, Torino, Bologna), Colline nella Boheme di Puccini (Londra, Bologna, Torre del Lago), Raimondo nella Lucia di Lammermoor di Donizetti (Parma, Avignone).\nPoi, su consiglio, tra gli altri, di Luciano Pavarotti e Pl\u00e1cido Domingo, comincia a studiare col noto baritono Carlo Meliciani per affrontare il repertorio baritonale. Seguiranno i debutti in ruoli quali il Conte di Luna nel Trovatore di Verdi (Tenerife), Enrico nella Lucia di Lammermoor di Donizetti (Savona, Bologna), il ruolo del titolo ne Il Furioso all'Isola di San Domingo di Donizetti (Bergamo, Piacenza, Savona).\nSin dai primi anni di carriera, pero', repertori d'adozione risultano quello mozartiano e rossiniano: debutta appena ventiduenne nel ruolo del titolo nel Don Giovanni di Mozart a Sassari e da allora canter\u00e0 in oltre 20 produzioni dell'opera, tra gli altri teatri a Bologna, Cagliari, Tokyo, Verona, Lione, Venezia; canta sia Figaro che Conte nelle Nozze di Figaro a Philadelphia, Roma, Perm, Mosca; Don Alfonso e Guglielmo in Cos\u00ec fan tutte a Bologna, Firenze, Cagliari, Mosca.\nPer quanto riguarda Rossini, interpreter\u00e0 il ruolo di Dandini nella Cenerentola numerosissime volte ed in teatri quali il Metropolitan Opera House di New York, la Royal Opera House di Londra, il Festival di Glyndebourne, Il Teatro San Carlo di Napoli; altri ruoli interpretati spesso sono Assur nella Semiramide, Mustaf\u00e0 nell'Italiana in Algeri, Selim in Il Turco in Italia, Figaro ne Il Barbiere di Siviglia.\nAffronta spesso anche il repertorio francese: Escamillo nella Carmen di Bizet (Roma, Taormina, Zurigo, Bologna, Mosca), Athanael nella Thais di Massenet (Venezia, Londra, Louisville) ed i quattro Villaines ne Les Contes de Hoffmann di Offenbach (Torino, Piacenza, Toulon, Reggio Emilia).\nIntensa l'attivit\u00e0 concertistica, che lo porta ad interpretare soprattutto il Requiem di Verdi e lo Stabat Mater di Rossini a Londra, Praga, Dresda, Bamberg. \nTra i direttori coi quali ha collaborato si segnalano Riccardo Muti, Giuseppe Sinopoli, Claudio Abbado, Seiji Ozawa, Vladimir Jurowski, Riccardo Chailly, Zubin Mehta, Michele Mariotti, Teodor Currentzis, Donato Renzetti, Gianluigi Gelmetti, Maurizio Benini, Bruno Campanella, Alberto Zedda; tra i registi Luca Ronconi, Pierluigi Pizzi, Mario Martone, Carlo Verdone, Jonathan Miller, Damiano Michieletto, Graham Vick.\nCuriosit\u00e0.\nNel 1999 partecipa alla registrazione dell'album Craccracriccrecr di Elio e le Storie Tese, per cori lirici nelle tracce 3 e 4 (\"La Visione\" e \"Il Rock and Roll\") ed un trio prima della traccia 8 (\"Farmacista\").\nDa giovane, poco prima di intraprendere la carriera operistica e per diversi anni, ha cantato nel coro Le Verdi Note dell\u2019Antoniano con il quale ha presto parte a numerose attivit\u00e0 discografiche e televisive.\nPartecipa come baritono nell'opera \"Don Giovanni\", nell' episodio dieci della prima stagione, della serie tv statunitense, \"The Alienist\", del 2018, dal titolo \"Castello nel cielo\" sulla piattaforma Netflix."}
{"id": "6513973", "revid": "44876", "url": "https://it.wikipedia.org/wiki?curid=6513973", "title": "Associazione Sportiva Manfredonia 1939-1940", "text": "Questa voce raccoglie le informazioni riguardanti l'Associazione Sportiva Manfredonia nelle competizioni ufficiali della stagione 1939-1940."}
{"id": "6513979", "revid": "834", "url": "https://it.wikipedia.org/wiki?curid=6513979", "title": "London Fashion Week", "text": ""}
{"id": "6513984", "revid": "767487", "url": "https://it.wikipedia.org/wiki?curid=6513984", "title": "La sindrome di Antonio", "text": "La sindrome di Antonio \u00e8 un film \"on the road\" del 2016 scritto e diretto da Claudio Rossi Massimi.\nIl film \u00e8 la trasposizione cinematografica dell romanzo omonimo del 2005 scritto dal regista del film.\nIl film \u00e8 l'ultimo lavoro a cui ha partecipato Giorgio Albertazzi\".\"\nTrama.\nAntonio Soris, ventenne e sessantottino convinto, intraprende un viaggio alla volta di Atene. La meta non \u00e8 scelta a caso: Antonio \u00e8 stregato dalla mitologia greca, in particolare dalla filosofia di Platone (la \"sindrome\" del titolo). Arrivato ad Atene incontra Maria, una giovane affascinante che lo porter\u00e0 alla scoperta di alcune bellezze senza tempo.\nLa Grecia, che si trova sotto la dittatura dei colonnelli, sar\u00e0 il teatro di una serie di incontri dal significato politico, filosofico e di crescita personale: un oste, una pazza, un pittore.\nProduzione.\nIl film \u00e8 stato prodotto da Lucia Macale per IMAGO Film Videoproduzioni e da Corrado Azzollini per Draka Production.\nLa fotografia \u00e8 di Mario Parruccini e il montaggio di Giorgia Scalia. Le musiche originali sono di Enrico Pieranunzi.\nDistribuzione.\nIl film \u00e8 stato distribuito da Corrado Azzollini per Draka Distribution."}
{"id": "6513985", "revid": "599013", "url": "https://it.wikipedia.org/wiki?curid=6513985", "title": "Zheng Yixin", "text": "Gioca nel ruolo di centrale nello .\nCarriera.\nLa carriera di Zheng Yixin inizia nel settore giovanile del , dove gioca fino al 2013; con la nazionale Under-20 vince la medaglia d'oro al campionato mondiale Under-20 2013 e nello stesso anno debutta in nazionale maggiore in occasione del Montreux Volley Masters 2013.\nNella stagione 2013-14 debutta nella Volleyball League A, quando viene promossa in prima squadra dal ; con la nazionale Under-23 vince la medaglia d'oro al campionato asiatico e oceaniano Under-23 2015, dove viene premiata come miglior centrale, mentre con la nazionale maggiore si aggiudica l'oro alla Coppa asiatica 2016 e alla Grand Champions Cup 2017.\nNel campionato 2017-18, dopo l'eliminazione del suo club dalla corsa ai play-off scudetto, gioca in prestito allo ; con la nazionale vince la medaglia di bronzo alla Volleyball Nations League 2019."}
{"id": "6513988", "revid": "124123", "url": "https://it.wikipedia.org/wiki?curid=6513988", "title": "Manfred Germar", "text": "Biografia.\nNel 1956 prese parte nella Squadra Unificata Tedesca ai Giochi olimpici di Melbourne dove si classific\u00f2 quinto nei 100 metri piani e vinse la medaglia di bronzo nella staffetta 4\u00d7100 metri con Heinz F\u00fctterer, Lothar Kn\u00f6rzer e Leo Pohl. Nel 1957 fu nominato sportivo tedesco dell'anno.\nNel 1958 ai campionati europei di atletica leggera di Stoccolma vinse la medaglia d'argento nei 100 metri piani e quella d'oro nei 200 metri piani e nella staffetta 4\u00d7100 metri vestendo la maglia della nazionale della Germania Ovest con Walter Mahlendorf, Armin Hary e Heinz F\u00fctterer.\nAi Giochi olimpici di Roma 1960, sempre per la Squadra Unificata Tedesca, partecip\u00f2 ai 100 e 200 metri piani, ma non super\u00f2 le fasi di qualificazione. Nel 1962 fu medaglia d'oro nella staffetta 4\u00d7100 metri ai campionati europei di Belgrado con il tempo di 39\"5, nuovo record dei campionati, ottenuto insieme a Klaus Ulonska, Peter Gamper e Hans-Joachim Bender.\nHa al suo attivo anche 20 titoli nazionali tedeschi occidentali; nel 1961 pubblic\u00f2 un'autobiografia dal titolo \"Die Spuren meiner Spikes\"\nNel 1968 inizi\u00f2 a lavorare come amministratore sportivo nella sua societ\u00e0, l'ASV K\u00f6ln, assumendo la carica di presidente dal 1978 al 1997 e successivamente ricevendo la nomina di presidente onorario. Nel 1998 divenne membro del Museo dello sport tedesco e delle Olimpiadi di K\u00f6ln.\nNel 2001 \u00e8 stato insegnato del collare d'argento dell'Ordine olimpico e nel 2006 \u00e8 stato inserito nella Sports Hall of Fame tedesca per i suoi importanti risultati sportivi."}
{"id": "6513990", "revid": "287204", "url": "https://it.wikipedia.org/wiki?curid=6513990", "title": "Revenge (XXXTentacion)", "text": ""}
{"id": "6513992", "revid": "120928363", "url": "https://it.wikipedia.org/wiki?curid=6513992", "title": "Carbonato di cobalto(II)", "text": "Il carbonato di cobalto (II) \u00e8 il composto inorganico di formula CoCO3. In condizioni normali \u00e8 una polvere rosa inodore. Industrialmente si ottiene come intermedio nella purificazione idrometallurgica di minerali contenenti cobalto. In natura il CoCO3 \u00e8 presente nel minerale raro sferocobaltite. In commercio \u00e8 disponibile nella forma idrata, CoCO3\u22c5nH2O, o come carbonato basico, CoCO3\u22c5xCo(OH)2\u22c5yH2O (CAS 12069-68-0).\nSintesi.\nIl carbonato basico si ottiene facendo reagire a caldo un sale di cobalto con carbonato di sodio o bicarbonato di sodio.\nUso.\n\u00c8 usato come pigmento inorganico per ottenere il colore blu nelle ceramiche, come precursore per la sintesi di altri composti di cobalto, e come integratore alimentare. \nReattivit\u00e0.\nCoCO3 \u00e8 praticamente insolubile in acqua, ma si scioglie in presenza di acidi formando il complesso ottaedrico [Co(H2O)6]2+ di colore rosa:\nTossicit\u00e0 / Indicazioni di sicurezza.\nIl carbonato di cobalto idrato \u00e8 irritante per gli occhi, le vie respiratorie e la pelle. Risulta nocivo se ingerito, ed \u00e8 un sospetto cancerogeno. \u00c8 anche nocivo per l'ambiente acquatico, con effetti di lunga durata."}
{"id": "6513995", "revid": "110157", "url": "https://it.wikipedia.org/wiki?curid=6513995", "title": "Premier Division 2017-2018 (Gibilterra)", "text": "La Premier Division 2017-2018 \u00e8 stata la 119\u00aa edizione della massima serie del campionato di calcio di Gibilterra, che \u00e8 iniziato il 25 settembre 2017 e si \u00e8 concluso il 3 giugno 2018. L' era la squadra campione in carica. Il ha vinto il trofeo per la ventiduesima volta nella sua storia.\nStagione.\nFormula.\nQuesta \u00e8 la quinta stagione di Gibilterra come membro della UEFA. La squadra vincitrice del campionato ha un posto nel turno preliminare della UEFA Champions League 2018-2019, qualora abbia la licenza UEFA, mentre un posto nel turno preliminare della UEFA Europa League 2018-2019 \u00e8 riservato alla vincitrice della Rock Cup 2017-2018.\nLe squadre si affrontano per tre volte per un totale di 27 giornate.\nL'ultima classificata retrocede direttamente in Second Division, mentre la nona classificata gioca uno spareggio con la seconda classificata in Second Division per decidere l'ultimo posto nella massima serie.\nSquadre partecipanti.\nTutte le squadre giocano nello stesso stadio, il Victoria Stadium con una capienza di 5000 spettatori.\nClassifica.\nLegenda:\nNote:"}
{"id": "6514008", "revid": "83531", "url": "https://it.wikipedia.org/wiki?curid=6514008", "title": "Ente Sportivo &quot;Francesco Baracca&quot; 1939-1940", "text": "Questa voce raccoglie le informazioni riguardanti l'Ente Sportivo \"Francesco Baracca\" nelle competizioni ufficiali della stagione 1939-1940."}
{"id": "6514009", "revid": "1543377", "url": "https://it.wikipedia.org/wiki?curid=6514009", "title": "Rocca Pizzicata", "text": "Rocca Pizzicata \u00e8 un complesso rupestre presso l'omonima rocca sito nella Valle dell'Alcantara, nel territorio tra i comuni di Roccella Valdemone, Mojo Alcantara e Randazzo sito all'interno dell'azienda agricola Tenuta Rust\u00ecca. \u00c8 visitabile previa prenotazione.\nPer quanto non esistano dei saggi di scavo archeologico appare evidente la presenza di diverse preesistenze archeologiche rupestri come delle tombe, abitazioni e persino un altare.\nRecentemente si \u00e8 sospettata la possibilit\u00e0 che esso sia, similmente al vicino altopiano dell'Argimusco un sito archeoastronomico, per cui siano presenti degli allineamenti legati ai cicli stagionali."}
{"id": "6514012", "revid": "380453", "url": "https://it.wikipedia.org/wiki?curid=6514012", "title": "Convocazioni alla Grand Champions Cup di pallavolo femminile 2017", "text": "Elenco delle giocatrici convocate per la Grand Champions Cup 2017."}
{"id": "6514019", "revid": "287204", "url": "https://it.wikipedia.org/wiki?curid=6514019", "title": "Achille Petrucci", "text": "Biografia.\nPoco \u00e8 noto della vita di Achille Petrucci. Si sa che fu figlio di Giovanni Maria Petrucci, il primo ambasciatore del Granducato di Toscana in Francia, nonch\u00e9 appartenente alla nobile famiglia dei Petrucci, che dal 1487 al 1524 aveva conosciuto il proprio apogeo con la signoria sulla Repubblica di Siena. A Parigi Achille serv\u00ec i Guisa come capitano nelle guerre di religione scoppiate dopo la strage di Wassy.\nLa notte fra il 23 ed il 24 agosto 1572 ebbe luogo la strage di San Bartolomeo. Achille Petrucci \u00e8 noto per aver partecipato all'agguato contro l'ammiraglio Gaspard de Coligny, comandante militare degli ugonotti. I resoconti storici narrano che i duchi Enrico di Guisa, Claudio di Aumale ed Enrico d'Angoul\u00eame \u2013 accompagnati dal capitano Petrucci, dall'avventuriero fiorentino Pietro Paolo Tosinghi e da altre persone \u2013 si recarono presso la residenza dell'ammiraglio de Coligny al fine di ucciderlo. \nDopo aver fatto irruzione nel palazzo, il giovanissimo lorenese Charles Danowitz (noto come Besme) e lo stesso Achille Petrucci salirono nella stanza da letto dell'ammiraglio, il quale fu colpito al petto dalla spada di Besme ed ucciso con l'aiuto di Petrucci e di altri sicari armati di pugnali. \nSuccessivamente lo stesso Achille Petrucci scrisse al granduca di Toscana Cosimo I de' Medici, vantandosi dell'assassinio dell'ammiraglio ugonotto. Nella sua lettera di resoconto relativa agli eventi, il nunzio apostolico in Francia, Anton Maria Salviati, assicur\u00f2 di avere visto lo stesso Petrucci indossare la scarsella e la collana d'oro di de Coligny.\nLe vicende successive della vita di Achille Petrucci e le circostanze della sua morte non sono note."}
{"id": "6514024", "revid": "641453", "url": "https://it.wikipedia.org/wiki?curid=6514024", "title": "Unione Calcio AlbinoLeffe 2017-2018", "text": "Questa voce raccoglie le informazioni riguardanti l'AlbinoLeffe nelle competizioni ufficiali della stagione 2017-2018.\nMaglie e sponsor.\nLo sponsor tecnico per la stagione 2017-2018 \u00e8 Acerbis, mentre lo sponsor ufficiale \u00e8 Cargeas Assicurazioni. La prima maglia \u00e8 celeste con inserti neri, la seconda maglia \u00e8 rossa con calzoncini gialli.\nOrganigramma societario.\nRosa 2017-2018.\n\"Rosa tratta dal sito ufficiale dell'AlbinoLeffe\". Aggiornata al 22 agosto 2017."}
{"id": "6514027", "revid": "76963", "url": "https://it.wikipedia.org/wiki?curid=6514027", "title": "Giuseppe Maria Carretti", "text": " Sacerdote in San Petronio (Bologna), studi\u00f2 organo e canto figurato, e poi contrappunto con Floriano Arresti. Nel 1717 fu accolto nella Accademia Filarmonica come cantante e nel 1719 come compositore, servendo per sei volte come principe e in altri importanti uffici del sodalizio. Nel 1740 fu nominato maestro di cappella di San Petronio."}
{"id": "6514029", "revid": "1305772", "url": "https://it.wikipedia.org/wiki?curid=6514029", "title": "Revenge (singolo XXXTentacion)", "text": "Revenge, conosciuto anche con il titolo originario, poi modificato, Garette's Revenge, \u00e8 un singolo del rapper e cantante statunitense XXXTentacion, pubblicato il 18 maggio 2017 come brano di lancio dell'album solista \"17\", pubblicato il seguente 25 agosto.\nIl brano fu rilasciato in streaming digitale, sulla piattaforma SoundCloud, sia su iTunes. Assieme a \"Fuck Love\", \u00e8 l'unico brano dell'album di Onfroy ad essere stato reso disponibile sul suo profilo SoundCloud.\nIl brano.\nIl tema trattato da Onfroy in \"Revenge\" \u00e8 quello della vendetta. I richiami alla vita personale del rapper sono molteplici, con continui riferimenti alla vicenda legale ed amorosa tra XXXTentacion e l'ex fidanzata Geneva Ayala e, soprattutto, alla scomparsa di Jocelyn Flores, amica di Onfroy suicidatasi poco dopo averlo rivisto dopo tanto tempo. La copertina del singolo, infatti, altro non \u00e8 che la foto del biglietto lasciato da Jocelyn come proprio addio, prima di uccidersi.\nOnfroy accusa la societ\u00e0 di essere corrotta fino al midollo, e che l'instabilit\u00e0 psicologica di XXXTentacion \u00e8 derivata proprio dai continui atti malvagi commessi nei suoi confronti.\nAccoglienza.\nIl pubblico rimase particolarmente sorpreso, all'uscita di \"Revenge\", essenzialmente per l'assenza dei tipici bassi distorti caratteristici dello stile musicale di Onfroy. Come accadr\u00e0 poi per \"17\", la critica si rivela orientata essenzialmente su un giudizio positivo, anche se non mancano le sottolineature ad uno stile melenso, per quanto innovativo."}
{"id": "6514054", "revid": "76963", "url": "https://it.wikipedia.org/wiki?curid=6514054", "title": "Haru Kuroki", "text": "Biografia.\nIl debutto cinematografico avviene nel 2011 nel film \"Tokyo Oasis\" diretto da Kana Matsumoto e Kayo Nakamura, nel quale interpreta la giovane Yasuko. L'anno seguente presta la voce al personaggio di Yuki nel cartone animato \"Wolf Children - Ame e Yuki i bambini lupo\" di Mamoru Hosoda e inizia a comparire in alcune serie televisive.\nNel 2013 \u00e8 nel cast di tre film, \"A Chair on the Plains\", \"The Great Passage\" e \"Flower of Shanidar\", grazie ai quali acquisisce una discreta notoriet\u00e0 in patria e vince il premio come miglior talento emergente ai Nikkan Sports Film Awards, ai Kinema Junpo Awards e allo Yokohama Film Festival.\nIl maggiore successo per Haru Kuroki arriva nel 2014 con l'interpretazione in \"The Little House\" di Y\u014dji Yamada, per la quale riceve l'Orso d'argento per la migliore attrice alla 64\u00aa edizione del Festival Berlino e il premio come miglior attrice non protagonista ai Japan Academy Awards, i pi\u00f9 importanti riconoscimenti cinematografici giapponesi.\nNel 2015 \u00e8 nel cast del film in due parti \"Solomon's Perjury\", entrambe dirette da Izuru Narushima, e di \"\" di Y\u014dji Yamada che le frutta il secondo riconoscimento come miglior attrice non protagonista ai Japan Academy Awards.\nRiconoscimenti.\n2013\n2014\n2015\n2016\n2017"}
{"id": "6514062", "revid": "287204", "url": "https://it.wikipedia.org/wiki?curid=6514062", "title": "Lu Huihui", "text": ""}
{"id": "6514063", "revid": "287204", "url": "https://it.wikipedia.org/wiki?curid=6514063", "title": "L'assassino qualcosa lascia", "text": "L'assassino qualcosa lascia \u00e8 un romanzo giallo scritto da Rosa Mogliasso e pubblicato da Salani nel 2009. Esordio narrativo dell'autrice e della protagonista ricorrente di altri romanzi, il commissario Barbara Gillo.\nTrama.\nI commissari Barbara Gillo e Massimo Zuccal\u00e0 indagano insieme sull'omicidio di una giovane della Torino \"bene\". Titti Peressi \u00e8 stata uccisa davanti alla villa dei genitori, i pochi indizi iniziali introducono ad una serie incredibile di nefandezze e connessioni che travalicheranno i confini del \"provinciale\" capoluogo piemontese."}
{"id": "6514066", "revid": "91044879", "url": "https://it.wikipedia.org/wiki?curid=6514066", "title": "Jean-Bertrand Redon", "text": ""}
{"id": "6514069", "revid": "1964823", "url": "https://it.wikipedia.org/wiki?curid=6514069", "title": "Calcio Catania 2017-2018", "text": "Questa voce raccoglie le informazioni riguardanti il Calcio Catania nelle competizioni ufficiali della stagione 2017-2018.\nStagione.\nPer la nuova stagione il Catania si affida all'allenatore Cristiano Lucarelli, scelto dopo l'ottima stagione a Messina terminata a ridosso della zona Play-off nonostante i pesanti problemi societari conclusi con la mancata iscrizione al campionato. Gli Etnei sono tra i protagonisti del mercato estivo con ritorni di spicco come quello del regista Francesco Lodi e conferme importanti come quelle di Pisseri, Biagianti e Marchese. Inoltre la rosa si rinforza ulteriormente con l'arrivo dei difensori Aya, Bogdan e Tedeschi e degli attaccanti Ripa e Curiale. Il campionato non inizia nel migliore dei modi, anche a causa della pesante preparazione pre-campionato, racimola un solo punto nelle prime due gare. Successivamente la squadra inizia a trovare la quadratura inanellando un filotto di sei vittorie consecutive e raggiungendo la prima posizione della classifica insieme al Lecce. Il duello con il Lecce per il primato della classifica si protrae per tutta la stagione. Il Catania conclude la stagione regolamentare al secondo posto con 70 punti, quattro in meno dal Lecce capolista; complice una flessione nel finale con due sconfitte alla terzultima e penultima giornata di campionato. \nSeconda in classifica, la squadra catanese accede direttamente ai quarti di finale di play-off, dove elimina la Feralpisal\u00f2 (1-1 in trasferta e 2-0 in casa), ma in semifinale \u00e8 eliminata, al termine di due combattute sfide, dal Siena dopo i tiri di rigore (sconfitta per 1-0 in trasferta e vittoria per 2-1 in casa).\nIn Coppa Italia Serie C il cammino della compagine Etnea si chiude al 2\u00ba Turno, dopo la sconfitta interna (1-2) contro il Cosenza il 22 novembre 2017.\nDurante questa stagione la societ\u00e0 acquista il titolo della squadra femminile di calcio della citt\u00e0 facendo nascere il che milita nel campionato di Serie B, disputando le proprie partite a Torre del Grifo.\nMaglie e sponsor.\nPer la stagione 2017-2018, lo sponsor tecnico \u00e8 Givova (che torna dopo 2 anni di assenza), mentre gli sponsor di maglia sono DomusBet (main sponsor), Bacco (co-sponsor), GNV (co-sponsor nei pantaloncini) e Lore Caff\u00e8 (sul retro della maglia, sotto il numero).\nRosa.\nRosa e ruoli sono aggiornati al 31 gennaio 2018.\nRisultati.\nCoppa Italia Serie C.\nFase a girone.\nGirone L"}
{"id": "6514070", "revid": "122246", "url": "https://it.wikipedia.org/wiki?curid=6514070", "title": "Nazionale Under-18 di pallavolo femminile del Brasile", "text": "La nazionale Under-18 di pallavolo femminile del Brasile \u00e8 una squadra sudamericana composta dalle migliori giocatrici di pallavolo del Brasile con un'et\u00e0 inferiore di 18 anni ed \u00e8 posta sotto l'egida della Federazione pallavolistica del Brasile."}
{"id": "6514071", "revid": "610572", "url": "https://it.wikipedia.org/wiki?curid=6514071", "title": "Gruppo Sportivo Supertessile Rieti 1939-1940", "text": "Questa voce raccoglie le informazioni riguardanti il Gruppo Sportivo Supertessile Rieti nelle competizioni ufficiali della stagione 1939-1940."}
{"id": "6514077", "revid": "785863", "url": "https://it.wikipedia.org/wiki?curid=6514077", "title": "Adventures of the Gummi Bears", "text": ""}
{"id": "6514082", "revid": "767487", "url": "https://it.wikipedia.org/wiki?curid=6514082", "title": "Leonzio di Fr\u00e9jus", "text": "Proveniente da una nobile famiglia gallo-romana, era fratello di san Castore. Fu il primo vescovo di Fr\u00e9jus.\nAgiografia.\nEntrato a far parte del clero di Fr\u00e9jus, Leonzio fu presto scelto come vescovo del luogo, attestato come tale per la prima volta da una lettera di papa Bonifacio I del 419. Il suo amico sant'Onorato decise d'installare un monastero a Lerino per stare vicino a lui. Il vescovo ordinava i preti che sant'Onorato gli segnalava, ma non volle mai mescolarsi alla vita di quella comunit\u00e0. San Leonzio era anche vicino a san Giovanni Cassiano, che gli dedic\u00f2 la prima parte delle sue \"Conf\u00e9rences\", un'opera che ebbe grande notoriet\u00e0 presso i monaci del medioevo.\nNel 431 L\u00e9onzio fu sospettato da papa Celestino I di semipelagianesimo, una dottrina difesa da san Cassiano e dai monaci di Lerino.\nIl semipelagianesimo, che riduce lo spazio alla grazia divina e valorizza la libert\u00e0 dell'uomo, fu poi condannato dal secondo Concilio di Orange (529).\nCulto.\nLa memoria liturgica di san Leonzio cade il 1\u00ba dicembre.\nA San Leonzio deve il nome il comune francese di Saint-Lions, nelle Alpi dell'Alta Provenza. Inoltre san Leonzio \u00e8 contitolare della cattedrale di Fr\u00e9jus, assieme a Nostra Signora; la doppia titolatura \u00e8 documentata per la prima volta nel 990."}
{"id": "6514091", "revid": "767487", "url": "https://it.wikipedia.org/wiki?curid=6514091", "title": "Li chiamavano ribelli", "text": "Li chiamavano ribelli \u00e8 un film documentario del 2017 diretto da Lucia Filippone, presentato alla 74\u00aa Mostra internazionale d'arte cinematografica di Venezia il 7 settembre 2017.\nIl film ha vinto il Premio 25 aprile per videomaker al concorso nazionale Filmare la storia di Torino nel 2018.\nTrama.\nIl film racconta le vicende accadute nel veneziano durante il periodo della Repubblica Sociale Italiana (1943-1945), quando il capoluogo lagunare divenne sede del Ministero della cultura popolare. In un territorio cos\u00ec particolare, che per morfologia, posizione geografica e importanza strategica limitava azioni, comunicazioni e rifornimenti, i partigiani e la popolazione insorsero riuscendo a liberarsi dai nazifascisti prima ancora dell\u2019arrivo degli Alleati. La storia della Resistenza veneziana viene raccontata da un nonno al nipote attraverso le testimonianze dei ribelli di allora, per tramandare alle nuove generazioni il ricordo e la comprensione degli avvenimenti storici."}
{"id": "6514095", "revid": "1924342", "url": "https://it.wikipedia.org/wiki?curid=6514095", "title": "Katchi", "text": "Katchi \u00e8 un singolo del duo musicale francese Ofenbach, pubblicato il 25 agosto 2017.\nDescrizione.\nIl singolo \u00e8 un remake dell'omonimo brano del cantante statunitense Nick Waterhouse, che ha collaborato alla parte vocale di questo brano.\nVideo musicale.\nIl video musicale, pubblicato il 29 settembre 2017 e girato in campagna, mostra una cabina telefonica dove un uomo parla al telefono e i produttori che girano con una macchina rossa dove successivamente salir\u00e0 anche una ragazza."}
{"id": "6514096", "revid": "481666", "url": "https://it.wikipedia.org/wiki?curid=6514096", "title": "Her Buckskin Knight", "text": ""}
{"id": "6514099", "revid": "131145", "url": "https://it.wikipedia.org/wiki?curid=6514099", "title": "Nina Ponomareva", "text": ""}
{"id": "6514129", "revid": "44876", "url": "https://it.wikipedia.org/wiki?curid=6514129", "title": "Societ\u00e0 Sportiva delle Signe 1939-1940", "text": "Questa voce raccoglie le informazioni riguardanti la Societ\u00e0 Sportiva delle Signe nelle competizioni ufficiali della stagione 1939-1940."}
{"id": "6514136", "revid": "599013", "url": "https://it.wikipedia.org/wiki?curid=6514136", "title": "Lajos Szentg\u00e1li", "text": "Biografia.\nNel 1952 prese parte ai Giochi olimpici di Helsinki, ma non super\u00f2 le batterie nella staffetta 4\u00d7400 metri. Due anni dopo, ai campionati europei di Berna 1954 fu medaglia d'oro negli 800 metri piani, ottenendo anche il record dei campionati.\nSempre sugli 800 piani gareggi\u00f2 ai Giochi olimpici di Melbourne 1956 concludendo la gara in semifinale, senza riuscire ad accedere alla fase finale.\nNel 1958 partecip\u00f2 ai campionati europei di atletica leggera di Stoccolma e si classific\u00f2 quinto negli 800 metri piani."}
{"id": "6514140", "revid": "112181778", "url": "https://it.wikipedia.org/wiki?curid=6514140", "title": "Scream (album Michael Jackson)", "text": "Scream \u00e8 una compilation postuma del cantante statunitense Michael Jackson, pubblicata ufficialmente il 29 settembre 2017.\nIl titolo dell'album prende spunto dal brano omonimo del 1995, presente in \"Scream\", dell'album \".\"\nL'acquisto dell'album \u00e8 stato reso disponibile in formato CD e download digitale il 29 settembre 2017. \u00c8 presente anche in formato vinile, messo sul mercato il 27 ottobre 2017.\nDescrizione.\nIl disco, come descritto dall'Estate di Michael Jackson, \u00e8 una collezione di 13 brani di Michael Jackson pensati per il periodo di Halloween con l'aggiunta di una traccia bonus, nonch\u00e9 primo singolo estratto dall'album, ovvero il mash-up \"Blood On The Dance Floor X Dangerous (The White Panda Mash-Up)\", unico inedito dell'album.\nIl secondo singolo estratto dalla compilation, anche se non incluso nei formati CD e Vinile, \u00e8 \"Thriller (Steve Aoki Midnight Hour Remix)\", un remix del famoso brano \"Thriller\" a cura di Steve Aoki.\nL'album fa parte di una celebrazione di Halloween, la festa preferita di Jackson, iniziata con la presentazione fuori concorso alla 74\u00aa edizione del Festival del Cinema di Venezia di \"Thriller 3D\" e che si \u00e8 concluso con la messa in onda di un cartone animato in CGI chiamato \"Michael Jackson's Halloween\" ad ottobre sulla CBS.\nL'album \u00e8 la seconda raccolta postuma del cantante contenente almeno un inedito e segue la prima raccolta postuma \"This Is It\" del 2009. Complessivamente \u00e8 il quinto album postumo che segue \"Xscape\" (2014), \"Immortal\" (2011), \"Michael\" (2010) e la raccolta \"This Is It\" (2009). Senza contare la riedizione dell'album \"Bad\", intitolata \"Bad 25\" (2012), e quella di \"Off The Wall\" (2016).\nRealt\u00e0 aumentata.\nL'album \"Scream\" \u00e8 il primo prodotto di Michael Jackson che fa uso della realt\u00e0 aumentata (AR). Grazie ad un accordo tra la casa discografica di Michael Jackson, la Sony e Shazam la confezione contiene un codice \"Shazam\" circolare ed un poster: baster\u00e0, infatti, inquadrare il codice con la fotocamera di Shazam tramite lo smartphone e successivamente inquadrare il poster per vivere la prima esperienza di \"realt\u00e0 aumentata\" proposta da Shazam per un album musicale. Questo pu\u00f2 essere fatto non solo per il poster all'interno della confezione, ma anche per i manifesti celebrativi dell'album in giro per il mondo, avendo anch'essi un codice \"Shazam\" esclusivo che permetter\u00e0 di utilizzare la AR.\nCritica.\nLa raccolta ha ricevuto critiche contrastanti con molti critici che hanno fatto notare l'inclusione di canzoni che col periodo di Halloween non hanno nulla, o poco, a che vedere, come le canzoni \"Dirty Diana\", \"Leave Me Alone\", \"Unbreakable\" o \"Xscape\", mentre altre canzoni che sarebbero state perfette per l'album sono state invece inspiegabilmente escluse come \"Is It Scary\", ' o '.\nIl critico Gabriele Antonucci di \"Panorama\", nella sua recensione intitolata \"Perch\u00e9 \"Scream\" \u00e8 una raccolta inutile\" scrive: \u00abUn obiettivo di corto raggio, che sarebbe stato tutto sommato accettabile con un'operazione discografica di alto livello. Operazione di cui, non c'\u00e8 traccia in Scream, a partire dalla dozzinale copertina. [...] Se il discrimine per la selezione dei brani \u00e8 il tema Halloween, perch\u00e9, allora, non sono stati inseriti brani dalle atmosfere noir come \"Is It Scary\", \"Morphine\" e \"\"? Lascia assai perplessi la scelta di includere nella compilation due brani dei The Jacksons, soprattutto \"Torture\", duetto non indimenticabile del 1984 tra Jermaine e Michael Jackson [...] \"Somebody's Watching Me\" \u00e8 perfettamente calata nel tema paranoico di Halloween, peccato che la canzone sia stata scritta e cantata da Rockwell, al secolo Kennedy William Gordy, figlio del patron della Motown Barry Gordy. Troviamo la voce di Michael Jackson solo nel ritornello e nei cori di sottofondo insieme a suo fratello Jermaine Jackson [...] \u00e8 una raccolta confusa e bizzarra, che poteva essere salvata in corner da un inedito, uno dei tanti che MJ, abituato a comporre 30-40 brani per ogni album, ha lasciato in cassaforte. Niente di tutto ci\u00f2. [...] Michael Jackson, come tutti i suoi fan sanno bene, era un perfezionista assoluto che non avrebbe mai avallato la pubblicazione di canzoni non approvate da lui, figuriamoci di un mash-up di suoi brani\u00bb."}
{"id": "6514145", "revid": "380453", "url": "https://it.wikipedia.org/wiki?curid=6514145", "title": "Coppa panamericana di pallavolo maschile Under-21 2015", "text": "La Coppa panamericana di pallavolo maschile Under-21 2015 si \u00e8 svolta dal 23 al 28 giugno a Gatineau, in Canada: al torneo hanno partecipato sette squadre nazionali Under-21 nordamericane e sudamericane e la vittoria finale \u00e8 andata per la prima volta al Brasile.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 sono stati assegnati 5 punti alla squadra vincente e 0 a quella sconfitta, se il risultato finale \u00e8 stato di 3-1 sono stati assegnati 4 punti alla squadra vincente e 1 a quella sconfitta, se il risultato finale \u00e8 stato di 3-2 sono stati assegnati 3 punti alla squadra vincente e 2 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nBrasile(Primo titolo)\nSecondo posto.\nStati Uniti d'America\nTerzo posto.\nCanada"}
{"id": "6514146", "revid": "1444345", "url": "https://it.wikipedia.org/wiki?curid=6514146", "title": "L Is for Lover (singolo)", "text": "L Is for Lover \u00e8 un singolo del cantante statunitense Al Jarreau, pubblicato nel 1986 come estratto dall'album omonimo.\nDescrizione.\nIl brano \u00e8 stato prodotto da Nile Rodgers.\nSuccesso commerciale.\nIl singolo ottenne successo a livello mondiale."}
{"id": "6514151", "revid": "110157", "url": "https://it.wikipedia.org/wiki?curid=6514151", "title": "Kupa e Shqip\u00ebris\u00eb 2017-2018", "text": "La Kupa e Shqip\u00ebris\u00eb 2017-2018 \u00e8 stata la 66\u00aa edizione della coppa nazionale albanese. Il torneo \u00e8 cominciato il 6 settembre 2017 e si \u00e8 concluso il 27 maggio 2018. La squadra campione in carica era il . Lo ha vinto il trofeo per la prima volta nella sua storia.\nFormula.\nLa competizione si svolge in turni ad eliminazione diretta con partite di andata e ritorno, tranne il turno preliminare che si gioca in partita unica. La squadra vincitrice si qualifica alla UEFA Europa League 2018-2019."}
{"id": "6514152", "revid": "1345932", "url": "https://it.wikipedia.org/wiki?curid=6514152", "title": "Ghiacciaio Naess", "text": "Il ghiacciaio Naess (in inglese \"Naess Glacier\") \u00e8 un piccolo ghiacciaio situato sulla costa di Rymill, nella parte occidentale della Terra di Palmer, in Antartide. Il ghiacciaio, il cui punto pi\u00f9 alto si trova a circa 300\u00a0m s.l.m., \u00e8 separato a nord dal ghiacciaio Chapman per mezzo di una dorsale rocciosa e fluisce verso ovest fino ad entrare nel canale di Giorgio VI. \nStoria.\nIl ghiacciaio Naess fu scoperto nel 1936 durante la spedizione britannica nella Terra di Graham, 1934-37, al comando di John Rymill, e cos\u00ec battezzato nel 1954 dal Comitato britannico per i toponimi antartici in onore di Erling D. Naess, manager della compagnia baleniera Vestfold Whaling Co., che forn\u00ec una grande assistenza alla suddetta spedizione di Rymill."}
{"id": "6514156", "revid": "767487", "url": "https://it.wikipedia.org/wiki?curid=6514156", "title": "Ghiacciaio Nikitin", "text": "Il ghiacciaio Nikitin (in inglese \"Nikitin Glacier\") \u00e8 un ghiacciaio situato sulla costa di English, nella parte occidentale della Terra di Palmer, in Antartide. Il ghiacciaio, il cui punto pi\u00f9 alto si trova 222\u00a0m s.l.m., fluisce verso nord fino ad entrare nello stretto di Stange, a est del flusso di ghiaccio Lidke. \nStoria.\nIl ghiacciaio Nikitin \u00e8 stato cos\u00ec battezzato nel 1987 dall'Accademia sovietica delle scienze in onore di Afanasij Nikitin, un mercante russo, tra i primi europei a visitare l'india, che, nel libro intitolato \"Viaggio in tre mari\", document\u00f2 un suo viaggio in India e in Africa svolto dal 1466 al 1472."}
{"id": "6514164", "revid": "76963", "url": "https://it.wikipedia.org/wiki?curid=6514164", "title": "Oscar Mart\u00ednez", "text": "Biografia.\nAutore e regista teatrale, ha ottenuto per due volte il Konex Award, premio insignito alle personalit\u00e0 culturali argentine."}
{"id": "6514168", "revid": "729019", "url": "https://it.wikipedia.org/wiki?curid=6514168", "title": "XV Gruppo", "text": "L'XV Gruppo era un gruppo di volo del Servizio Aeronautico del Regio Esercito, attivo nella prima guerra mondiale.\nStoria.\nPrima guerra mondiale.\nIl XV Gruppo nasce il 15 dicembre 1917 formato dalla 115\u00aa Squadriglia SAML, 139\u00aa Squadriglia Pomilio e 79\u00aa Squadriglia sul Campo di aviazione di San Pietro in Gu comandato dal Tenente Colonnello Glauco Visconti.\nPoi riceve la 2\u00aa Sezione SVA della 86\u00aa Squadriglia ed il 24 gennaio 1918 la 78\u00aa Squadriglia Caccia Hanriot HD.1.\nIl 18 marzo si sposta a Villa Onesti di Paese (Italia) inquadrato nel Comando di Aeronautica della 2\u00aa Armata e le squadriglie si spostano a San Luca di Padernello (Paese) cedendo la 2\u00aa Sezione SVA.\nIn aprile riceve la 4\u00aa Sezione SVA ed in estate il gruppo passa sotto l'8\u00aa Armata.\nIn luglio escono la 78^ e 79^ e la 139^ si scioglie ed il 18 luglio il comando passa al Maggiore Enzo Baroni.\nIl 12 ottobre riceve la 50\u00aa Squadriglia SVA che il 24 si unisce con la 4\u00aa Sezione SVA creando la 56\u00aa Squadriglia.\nAlla fine delle ostilit\u00e0 dispone delle squadriglie SVA 56^, 58\u00b0, 59\u00aa Squadriglia e 60\u00aa Squadriglia ed a dicembre la 56^, 57^, 58\u00b0 e 60^ a Ganfardine (poi Aeroporto di Verona-Villafranca) e la 59^ e 62\u00aa Squadriglia all'Aeroporto di Brescia-Montichiari.\nIl 6 febbraio 1919 cede la 58^ e 59^ e diventa Gruppo da Bombardamento Leggero disponendo al 28 febbraio di 56^, 60^ e 87\u00aa Squadriglia aeroplani.\nIn seguito si sposta al Campo di aviazione di Verona-Tombetta comandata dal Capitano Luigi Sella ed il 1\u00ba agosto 1919 viene sciolto.\nIl dopoguerra.\nIl 20 dicembre 1925 rinasce all'Aeroporto di Verona-Boscomantico con la 32\u00aa Squadriglia e 35\u00aa Squadriglia nel 21\u00ba Stormo di Bologna della Regia Aeronautica sugli Ansaldo A.300.\nDal 25 maggio 1927 riceve la 87\u00aa Squadriglia di Padova fino al 25 agosto 1928.\nDal mese di maggio 1929 le sue squadriglie passano sugli IMAM Ro.1 sostituiti nell'agosto 1933 dagli Ro.1 bis.\nDal 28 febbraio 1934 va a Bolzano e dal 20 maggio successivo riceve una Sezione Autonoma da R.T. con 6 aerei Ro.1 bis.\nDal 15 settembre 1939 quando \u00e8 a Bolzano passa con la 32\u00aa Squadriglia nel 22\u00ba Stormo O.A. di Udine.\nSeconda guerra mondiale.\nAl 10 giugno 1940 era all'Aeroporto di Udine-Campoformido con la 32\u00aa e 125\u00aa Squadriglia con 4 Caproni Ca.311 ognuna nel 22\u00ba Stormo Osservazione Aerea per l'Aviazione Ausiliaria per l'Esercito."}
{"id": "6514175", "revid": "767487", "url": "https://it.wikipedia.org/wiki?curid=6514175", "title": "Ghiacciaio Norman", "text": "Il ghiacciaio Norman (in inglese \"Norman Glacier\") \u00e8 un ghiacciaio lungo circa 9\u00a0km situato sulla costa di Rymill, nella parte occidentale della Terra di Palmer, in Antartide. Il ghiacciaio, il cui punto pi\u00f9 alto si trova 256\u00a0m s.l.m., fluisce verso sud fino ad entrare nel canale di Giorgio VI, poco a nord della scogliera Bushel. \nStoria.\nIl ghiacciaio Norman fu scoperto nel 1936 durante la spedizione britannica nella Terra di Graham, 1934-37, al comando di John Rymill, e cos\u00ec battezzato nel 1954 dal Comitato britannico per i toponimi antartici in onore di Shaun M. Norman, comandante del British Antarctic Survey di stanza all'isola Stonington dal 1966 sl 1968."}
{"id": "6514186", "revid": "287204", "url": "https://it.wikipedia.org/wiki?curid=6514186", "title": "Inocybe aeruginascens", "text": "Inocybe aeruginascens \u00e8 un fungo appartenente alla famiglia Inocybaceae, molto diffuso in Europa. Catalogato per la prima volta nel 1965 in Ungheria da J.Ferencz nei pressi di Budapest in piantagioni di pioppo.\nDistribuzione e habitat.\n\u00c8 ampiamente distribuito in aree temperate dell'Europa centrale e nell'America settentrionale occidentale. \nCresce in terreni sabbiosi umidi, in simbiosi micorrizica con pioppi, tigli, querce e salici, principalmente in maggio e giugno.\nDescrizione.\nI funghi del genere \"Inocybe\" sono specie micorizzche.\ncappello: 2-5cm di diametro, conico ottuso con umbone dai toni ocra giallastro, bruno ocraceo anche ferruginoso, finemente feltrato al disco pi\u00f9 evidente verso il margine, fibrilloso-rimoso, spesso con sfumature bruno olivastre al centro.\nLamelle: inizialmente grigio pallido, poi ocra olivastre fino a bruno tabacco.\nGambo: da 3-7cm da bianco ad ocraceo con vaghi riflessi verdognoli, che al tocco viravano al blu verdastro, i giovani esemplari si presentavano alla base con toni bluastri.\nCarne: biancastra virando al verde bluastro che scopare all'essiccazione.\nodore: quasi nullo, spore di stampa brunastra.\nDal puto di vista della microscopia si tratta di una leiospora con spore che misurano 8,3-9,6 x 4,6-5,5 \u00b5m, con un Q di 1,6-1,9.\nCommestibilit\u00e0 e biochimica.\nNel 1983 questo fungo attrasse l'attenzione dei medici e dei biochimici dopo che vennero registrate intossicazioni a carattere psicotropo in Germania. Successive ricerche hanno poi confermato la presenza di psilocibina (0,01-0,1%) nei corpi fruttiferi del fungo. Altre ricerche hanno confermato la presenza di baeocistina, triptofano, psilocina. Un alcaloide, triptamminico precedentemente sconosciuto, venne chiamato \"aeruginascina\" dopo essere stato scoperto in questa specie di fungo.\nProvoca sindrome psilocibinica a breve incubazione; i sintomi si presentano da 30 fino a 90 minuti dopo il consumo.\nCollegamenti esterni.\nImmagini"}
{"id": "6514202", "revid": "757396", "url": "https://it.wikipedia.org/wiki?curid=6514202", "title": "Junior Libertas Pallacanestro 2011-2012", "text": "Questa voce raccoglie le informazioni riguardanti la Junior Libertas Pallacanestro nelle competizioni ufficiali della stagione 2011-2012.\nStagione.\nLa stagione 2011-2012 della Junior Libertas Pallacanestro, sponsorizzata Novipi\u00f9, \u00e8 la 1\u00aa nel massimo campionato italiano di pallacanestro.\nPer la composizione del roster si decise di optare per la formula con 5 giocatori stranieri di cui massimo 3 non appartenenti a Paesi appartenenti alla FIBA Europe."}
{"id": "6514210", "revid": "110157", "url": "https://it.wikipedia.org/wiki?curid=6514210", "title": "Gil Evans &amp; Ten", "text": "Gil Evans &amp; Ten \u00e8 il primo album discografico solistico del pianista, conduttore d'orchestra, arrangiatore e compositore jazz statunitense Gil Evans, pubblicato dalla casa discografica Prestige Records nel febbraio del 1958.\nMusicisti.\nRemember\nElla Speed / Nobody's Heart / If You Could See Me Now / Big Stuff / Just One of Those Things / Jambangle\nNote aggiuntive"}
{"id": "6514216", "revid": "827882", "url": "https://it.wikipedia.org/wiki?curid=6514216", "title": "Trittico di Jean Braque", "text": "Il Trittico di Jean Braque (o Trittico della famiglia Braque, Trittico Braque) \u00e8 una pala d'altare dipinta ad olio su tavola da Rogier van der Weyden intorno al 1452. L'opera \u00e8 composta da tre pannelli e una volta aperta rivela, da sinistra a destra, San Giovanni Battista, la Madonna con Ges\u00f9 e San Giovanni Evangelista, e Maria Maddalena. Sulla parte esterna delle ante, visibile una volta chiuse, \u00e8 rappresentata una \"vanitas\" composta da un teschio e una croce.\nTutti i pannelli hanno un'altezza di 41cm; la larghezza dei pannelli laterali misura 34.5cm, quella del pannello centrale 68cm.\nQuesto trittico \u00e8 l'unica opera devozionale di van der Weyden arrivata ai giorni nostri che sia stata dipinta per un uso privato invece che pubblico. Non si sa per certo chi commission\u00f2 l'opera; le ipotesi ricadono su Jean Braque o sua moglie, Catherine de Braband, a lui molto devota, che avrebbe commissionato l'opera dopo l'improvvisa morte di Jean nel 1452.\nDescrizione.\nL'interno dei pannelli.\nNell'anta sinistra \u00e8 dipinto un ritratto a mezza figura di San Giovanni Battista, con lo sfondo che raffigura il battesimo di Ges\u00f9.\nIl pannello centrale ritrae un Cristo \"Salvator Mundi\", la cui testa \u00e8 una replica quasi perfetta di quella del Cristo del \"Polittico del Giudizio universale\".\nGes\u00f9 e Giovanni Evangelista con la loro mano destra, in maniera deliberatamente simmetrica, fanno il gesto della benedizione tipico dell'iconografia cristiana: il loro indice e il dito medio sono tenuti in alto, mentre anulare e mignolo sono rivolti verso il pollice. \nLa protagonista del pannello di destra \u00e8 la Maddalena, raffigurata in una veste sontuosa e resa nel dettaglio, un'immagine che \u00e8 considerata come uno dei migliori ritratti femminili di van der Weyden.\nLe scritte.\nOgni pannello interno contiene delle iscrizioni in latino che fluttuano sopra le figure fungendo da fumetto o, nel caso della Maddalena, da commento. Tali scritte fanno eco alle parole nella croce raffigurata all'esterno del pannello di destra. Tutti I testi sono tratti dal Vangelo secondo Giovanni, tranne quello della Vergine, che viene dal \"Magnificat\" del Vangelo di Luca. \nLe parole di San Giovanni Battista, \u00ab\u00bb, escono dalla sua bocca per curvare verso l'angolo in alto a destra, e sembrano unirsi a quelle delle Vergine nel pannello centrale, \u00ab\u00bb, le quali a loro volta entrano nella sua bocca.\nLa scritta sopra Ges\u00f9 recita , quella sopra San Giovanni \u00ab\u00bb\nLe parole del pannello dalla Maddalena differiscono da quelle degli altri personaggi in quanto non sono pronunciate da lei, ma fungono da commento. Probabilmente \u00e8 questa la ragione per cui il formato della scritta e la sua disposizione, che segue una linea retta invece che curva, sono diversi da quelli degli altri pannelli. Il recita: .\nVan der Weyden aveva gi\u00e0 usato delle scritte in una maniera simile nel \"Polittico del Giudizio universale\" (1445\u20131450)\nL'esterno dei pannelli.\nLa parte sinistra mostra un teschio appoggiato ad un mattone rotto assieme allo stemma della famiglia Braque (un fascio di grano) sull'angolo in alto a destra. Il pannello \u00e8 uno dei primi esempi di teschio utilizzato in una \"vanitas\", mentre il mattone rosso, la croce e le iscrizioni riflettono l'immaginario della morte tipico del genere. \nIl mattone in opere di questo tipo rappresenta la caduta in rovina e, data la presenza dello stemma familiare, si presume che serva da \"memento\" per i membri della famiglia Braque. Altri storici dell'arte ritengono che la presenza del teschio non sia legata alla famiglia Braque, molto vicina ai Valois, ma potrebbe rappresentare Adamo, oppure una parte del Golgota.\nIl pannello di destra contiene una croce con delle iscrizioni latine dal \"Libro del Siracide\": \u00abo mors quam amara est memoria tua homini pacem habenti in substantiis suis. viro quieto et cuius viae directae sunt in omnibus et adhuc valenti accipere cibum\u00bb\nProvenienza.\nLa datazione dell'opera \u00e8 incerta e si basa sulla data di morte di Jean Braque (1452) e sul fatto che l'interno dei pannelli risente dell'influenza italiana (van der Weyden visit\u00f2 l'Italia nel 1450).\nViene menzionato per la prima volta, senza specificarne l'autore, nel testamento di Catherina de Brabant (1497) quando lo lasci\u00f2 al nipote Jehan Villain. L'opera rest\u00f2 in possesso della famiglia fino al 1586, quando venne comprata da un sacerdote in Inghilterra. Pi\u00f9 tardi fin\u00ec nelle mani del pittore Richard Evans. Venne infine comprato nel 1913 dal Museo del Louvre da Lady Theodora Guest, figlia del Duca di Westminster. \nOggi l'opera \u00e8 in esposizione al Louvre nella sua cornice originale in quercia."}
{"id": "6514218", "revid": "1149807", "url": "https://it.wikipedia.org/wiki?curid=6514218", "title": "TMNT Smash-Up", "text": ""}
{"id": "6514220", "revid": "124123", "url": "https://it.wikipedia.org/wiki?curid=6514220", "title": "J\u00f6rg Fauser", "text": "Biografia.\nI genitori, Arthur Fauser e Maria Razum, erano artisti: lui pittore, lei attrice. J\u00f6rg inizia a pubblicare per la \"Frankfurter Neue Presse\" gi\u00e0 nel 1959; nel 1963 comincia a scrivere recensioni per il \"Frankfurter Hefte\". Nel marzo 1965 si diploma presso il Lessing-Gymnasium a Francoforte, poi si iscrive all'Universit\u00e0 Johann Wolfgang Goethe dove studia antropologia e letteratura inglese. All'inizio di ottobre 1966, quando interrompe gli studi per intraprendere il servizio civile, \u00e8 gi\u00e0 dipendente da droghe pesanti.\nTra il 1966 e il 1967 intraprende diversi viaggi a Istanbul, dove frequenta il quartiere dell'oppio di Tophane, esperienza della quale parler\u00e0 nei suoi primi romanzi. Nel 1968 ritorna in Germania dove, dagli anni settanta, ha contatti con gli squatter di Francoforte e con i movimenti per i diritti civili del '68 tedesco, dai quali, per\u00f2, manterr\u00e0 sempre una distanza critica che si riflette anche nella sua opera.\nFino al 1974 vive a Francoforte, Berlino e Gottinga e scrive per riviste letterarie alternative e reportage di viaggi per il quotidiano Basler Zeitung. Nel 1970 pubblica diversi volumi di poesie e inizia a lavorare come paroliere per il musicista rock Achim Reichel. Nel 1980 si sposta di nuovo a Berlino dove continua la sua attivit\u00e0 di giornalista e pubblica tre romanzi che ottengono in Germania un buon successo. Nel 1985 sposa Gabriele O\u00dfwald e si trasferisce con lei a Monaco di Baviera. Muore la notte dopo il suo 43\u00ba compleanno in circostanze non del tutto chiare, investito da un camion mentre percorreva a piedi un tratto dell'autostrada A94 nei pressi di Monaco.\nCritica e ricezione.\nJ\u00f6rg Fauser \u00e8 stato, nei suoi primi anni di produzione letteraria, affine agli autori della beat generation dai quali \u00e8 stato profondamente influenzato. Nelle sue prime opere ha trasposto soprattutto le sue esperienze con le droghe e gli ambienti underground.\nIn seguito, negli anni ottanta, le sue influenze sono derivate principalmente da autori hard-boiled come Raymond Chandler e Dashiell Hammett e, nonostante vengano spesso etichettati come romanzi polizieschi, queste opere, ambientate principalmente in Germania Ovest, risentono del peso della tradizione del romanzo giallo ma senza riconoscersi nei canoni tipici del genere. \u00c8 stato spesso accomunato a William S. Burroughs, che ha intervistato in un'occasione di cui racconter\u00e0 nel romanzo \"Materia prima\", e Charles Bukowski, che incontr\u00f2 in simili circostanze e con il quale strinse in seguito una solida amicizia.\nDurante il discorso per l'accettazione del premio Ingeborg Bachmann il 3 luglio 2013, Michael K\u00f6hlmeier ha attaccato la critica tedesca (in particolare alcuni ex-giudici del premio) che ha stroncato l'opera di Fauser basandosi non sul suo valore artistico ma sulla storia personale dell'autore. Oggi J\u00f6rg Fauser \u00e8 considerato negli ambienti della letteratura underground il pioniere del genere in Germania.\nPremi.\n1988: Premio Friedrich Glauser del consorzio Criminale.\nOpere.\nDal 1990 al 1994 Rogner &amp; Bernhard (Amburgo) pubblica l'opera omnia di J\u00f6rg Fauser in 8 volumi.\nDal 2004 al 2009 Alexander Verlag (Berlino) pubblica una nuova edizione dell'opera omnia in 9 volumi."}
{"id": "6514224", "revid": "4175", "url": "https://it.wikipedia.org/wiki?curid=6514224", "title": "Educandato Statale Emanuela Setti Carraro dalla Chiesa", "text": "L'Educandato Statale Emanuela Setti Carraro dalla Chiesa ex Collegio delle Fanciulle, \u00e8 una istituzione educativa statale italiana, fondata a Milano da Napoleone il 19 settembre 1808, col nome di \"Collegio reale delle fanciulle\", che, dopo molte trasformazioni, \u00e8 diventata una istituzione educativa cui sono annesse una scuola primaria, una secondaria di primo grado, un liceo classico, classico europeo esabac, linguistico esabac ed internazionale spagnolo.\nStoria.\nOrigine.\nLa scuola fu fondata nel 1808 da Napoleone, in qualit\u00e0 di Re d'Italia come \"collegio reale delle fanciulle\", con un decreto controfirmato dal ministro Segretario di Stato A. Aldina. Al collegio potevano essere ammesse fino a 50 educande, di queste 24 gratuitamente preferibilmente provenienti da \"buone famiglie, i di cui padri avranno reso importanti servigi nella carriera delle armi o delle magistrature e amministrazioni civili. Le altre a pagamento preferibilmente \"figlie de' gran dignitarj, commendatori e cavalieri dell'ordine della corona di ferro , de' membri dei tre collegi , de' funzionarj civili e degli officiali di terra e di mare\". L'et\u00e0 per l'ammissione doveva essere compresa fra 8 e 12 anni e la loro educazione terminava al compimento del diciottesimo anno.\nLe materie di studio comprendevano: principi della religione e della morale, principi di economia domestica, di lingua italiana e francese, elementi d'aritmetica , di geografia e di storia; musica e disegno, danza, ricamo; infine, \"tutto ci\u00f2 che potr\u00e0 completare un'istruzione utile e distinta\"\nLa sede assegnata fu l\u2019ex convento di San Filippo ubicato vicino alla Rotonda della Besana.\nRegno d'Italia.\nIl collegio rimase in funzione anche dopo la fine dell'era napoleonica nel corso del regno Lombardo Veneto.\nDopo l'unit\u00e0 d'Italia, il suo statuto fu riformato nel 1861 da Vittorio Emanuele II, con un regio decreto del 22 marzo 1861 che disponeva il programma degli studi inizialmente con un corso elementare di quattro anni a cui ne seguiva uno detto \u201cperfettivo\u201d di tre anni (elevati a quattro dal 1875), introducendovi lo studio di una seconda lingua straniera: il tedesco. Erano mantenute le discipline considerate essenziali per l'educazione di una fanciulla alla vita familiare.\nNel 1865 venne cambiata la sede col trasferimento nel ben pi\u00f9 spazioso Palazzo Archinto, costruito dal conte Giuseppe Archinto, e la cui costruzione aveva consumato tutto il suo patrimonio e per questo motivo venduto dal figlio dopo la morte del conte.\nNel 1873, Vittorio Emanuele, con un regio decreto R.D. riordin\u00f2 il nuovo regolamento organico del collegio. L'articolo 9 di questo regolamento richiedeva per la domanda di ammissione la presentazione dell'attestato di vaccinazione antivaiolosa o di guarigione (quindi immunit\u00e0 acquisita) da vaiolo naturale. \nDagli anni 1926 - 1928 la scuola ospit\u00f2 il \u201cliceo femminile\u201d del comune di Milano, sprovvisto di sede e soppresso nel 1928.\nLa riforma Gentile modific\u00f2 anche il corso di studi di questa scuola, che divenne composta da cinque anni di scuola elementare, tre anni di magistrali inferiori e quattro anni di superiori, con acquisizione della licenza magistrale al termine di questo ciclo di studi.\nNel frattempo la scuola si apr\u00ec ad alunne esterni, oltre che a quelle che vivevano nel collegio, dal 1929 furono ammesse esterne alle elementari, frequenza poi estesa dal 1935 per gli anni superiori, per i quali vi fu la possibilit\u00e0 di frequentarli in condizioni di semiconvitto.\nDurante la seconda guerra mondiale la scuola apr\u00ec per un brevissimo intervallo di tempo anche una scuola materna.\nRepubblica italiana.\nIl nome della scuola cambia in \"Educandato Statale Collegio delle Fanciulle\" e il corso magistrale viene cambiato in Ginnasio Liceo Classico, a cui nel 1959 verr\u00e0 aggiunto un liceo linguistico legalmente riconosciuto, rafforzando la tradizione dell'insegnamento linguistico, con l'insegnamento dell\u2019Inglese, del Francese e dello Spagnolo. \nDal 1967 al 1985 viene riaperta e poi nuovamente chiusa la scuola materna.\nDal 1986 l'Educandato \u00e8 intitolato ad Emanuela Setti Carraro dalla Chiesa, a seguito di una richiesta del Consiglio di Amministrazione. \nNel 2008 \u00e8 stato celebrato il bicentenario e dal 2014 \u00e8 diretto per la prima volta da un uomo: il prof. Giorgio Ragusa."}
{"id": "6514229", "revid": "287204", "url": "https://it.wikipedia.org/wiki?curid=6514229", "title": "Behrendt", "text": ""}
{"id": "6514233", "revid": "729019", "url": "https://it.wikipedia.org/wiki?curid=6514233", "title": "Revolver LeMat", "text": "Il revolver LeMat \u00e8 un tipo di rivoltella a nove colpi prodotta negli Stati Uniti durante la Guerra di Secessione. L'arma \u00e8 nota per la sua canna secondaria, che permette di sparare un colpo singolo di calibro maggiore, e per la capienza del suo tamburo, maggiore rispetto a quella delle pistole dell'epoca.\nStoria.\nL'arma fu progettata da Jean Alexander Le Mat, originario di New Orleans, prima dell'inizio della Guerra di Secessione Americana per poi essere ufficialmente brevettata nel 1856 negli Stati Uniti e successivamente anche in altri paesi d'Europa.\nI primi modelli dell'arma erano gi\u00e0 pronti prima dello scoppio della guerra civile e Le Mat decise di mettersi in affari con Pierre Gustave Toutant de Beauregard, cugino di sua moglie, che lo aiut\u00f2 nella prima fase di produzione e successivamente nella vendita. Beauregard avrebbe inoltre portato il revolver come sua arma personale durante la Guerra di Secessione Americana, ricoprendo il ruolo di generale nell'Esercito Confederato. Inizialmente gli ispettori militari dell'Esercito Confederato ritennero inadeguato il progetto dell'arma: la struttura fu considerata troppo leggera per sostenere il frequente uso che se ne sarebbe dovuto fare sul campo di battaglia, il cilindro rischiava di girare fuori tempo e il meccanismo dell'arma si sarebbe rotto. Le Mat riusc\u00ec a ovviare a questi problemi con modifiche nel processo di produzione. Il suo revolver venne quindi ufficialmente acquisito dall'esercito degli Stati del Sud e lui ricevette il grado di colonnello dal governatore della Louisiana. Il revolver LeMat era progettato come arma pesante per la cavalleria e fu utilizzato dai componenti di alto rango dell'esercito come arma personale.\nA causa della propria scarsa capacit\u00e0 manifatturiera nel produrre armamenti in larga scala gli Stati del Sud dovettero procurarsi la maggior parte delle armi oltre oceano. Per questo motivo la maggior parte dei rifornimenti di revolver LeMat arrivava da Belgio (Liegi), Francia (Parigi) e Inghilterra (Birmingham) e solo una minima percentuale veniva prodotta negli Stati Uniti a Filadelfia. A causa del blocco navale ai danni degli Stati del Sud inoltre i modelli costruiti in Belgio e in Francia non potevano arrivare direttamente ma dovevano essere spediti in Inghilterra, dove venivano testati e certificati, e poi navigavano attraverso le Bermuda per cercare di arrivare ai porti del Sud. Si stima che dal 1856 al 1865 siano stati prodotti all'incirca 2900 modelli, 900 venduti all'esercito di terra e 600 alla marina militare. Al giorno d'oggi vengono fabbricate delle riproduzioni del revolver LeMat ad opera della societ\u00e0 \"F.lli Pietta\".\nCaratteristiche.\nIl LeMat \u00e8 un revolver a percussione ad avancarica. Per preparare la pistola allo sparo \u00e8 quindi necessario versare nel tamburo la polvere da sparo e inserire la pallottola per poi posizionare la capsula a percussione sul luminello. Il revolver ha un meccanismo ad azione singola che richiede lo spostamento manuale del cane per armare la pistola a ogni colpo.\nIl telaio dell'arma forma un pezzo unico con l'impugnatura. La canna inferiore (15 cm), caratteristica di quest'arma, \u00e8 montata sotto a quella superiore (16,5 cm) mediante un anello frontale e uno posteriore, quest'ultimo legato fermamente alla parte bassa del telaio; la canna inferiore di calibro maggiore fa cos\u00ec da asse principale per la rotazione del tamburo dell'arma. La canna superiore \u00e8 di forma ottagonale e internamente presenta una rigatura mentre quella inferiore, di forma cilindrica, \u00e8 liscia al suo interno.\nIl revolver LeMat \u00e8 conosciuto per la doppia modalit\u00e0 di fuoco. Una volta esauriti i nove proiettili calibro 42 del tamburo \u00e8 infatti possibile sfruttare il singolo colpo calibro 63 della canna inferiore, simile allo sparo di un fucile a pompa. Il cane dell'arma possiede infatti un sistema formato da una piccola leva che \u00e8 possibile alzare per poter sparare con la canna calibro 63. Nella normale impostazione del revolver invece tale leva viene tenuta abbassata e a essere esplosi sono i colpi del tamburo.\nVarianti.\nBaby LeMat: Modello in scala ridotta del revolver standard, presenta una canna superiore di calibro 32 e una inferiore di calibro 41. Questo \u00e8 il modello con il numero pi\u00f9 scarso di produzioni, circa un centinaio: tutte portano sulla canna il marchio \"Systeme Le Mat Bte s.g.d.g Paris\".\nCarabina: Modello adattato a carabina con canne pi\u00f9 lunghe per una maggiore precisione di tiro (calibro 44 e 53) e con un calcio di dimensioni maggiori pi\u00f9 adatto ad un fucile.\nApparizioni in film e videogiochi.\nNel film \"Cold Mountain\" W. P. Imnam usa la pistola pi\u00f9 volte..\nNel film"}
{"id": "6514234", "revid": "110157", "url": "https://it.wikipedia.org/wiki?curid=6514234", "title": "Freddie Webb", "text": "Carriera.\nCon le ha disputato i Giochi olimpici di Monaco 1972."}
{"id": "6514235", "revid": "124123", "url": "https://it.wikipedia.org/wiki?curid=6514235", "title": "Maria Toorpakai Wazir", "text": "Nata nel Waziristan del Sud, ha dovuto fin da piccola, come racconta nella sua biografia \"La figlia diversa\", travestirsi da maschio per poter liberamente uscire di casa a giocare e per iniziare a praticare uno sport, attivit\u00e0 che nella sua trib\u00f9 Wazir sono riservate solamente agli uomini. \u00c8 stata la prima donna appartenente a una FATA, Area Tribale di Amministrazione Federale, a partecipare a tornei di squash in Pakistan.\nBiografia.\nMaria Gulgatai Toorpakai Wazir nasce il 22 novembre 1990 in un villaggio nel Waziristan del Sud, regione di confine tra Pakistan e Afghanistan facente parte del gruppo delle FATA, regioni ufficialmente di amministrazione federale del Pakistan governate dalle trib\u00f9 locali e dai Talebani.\nIl padre Shams Qayyum Wazir, di origini aristocratiche, ha permesso subito alle donne della sua famiglia di vivere in una condizione di parit\u00e0 con gli uomini tra le mura della casa. Alla madre Yasrab e alla figlia Ayesha Gulalai Wazir \u00e8 stato sempre permesso di studiare cos\u00ec come a Maria \u00e8 stato permesso di praticare sport. Le idee liberali del padre, in netto contrasto con le tradizioni dei Pashtun che non prevedono attivit\u00e0 sportive o di studio per le donne e che impongono a queste di non uscire di casa se non accompagnate da un individuo di sesso maschile e indossando il burqa, hanno creato da sempre delle tensioni tra la famiglia di Maria e il resto del villaggio. Il padre viene arrestato per due volte e infine la famiglia \u00e8 costretta a emigrare.\nMaria a quattro anni si trasferisce con la famiglia nella citt\u00e0 di Dera Ismail Khan dove il padre insegna meccanica e la madre si iscrive a un corso di laurea in storia. In questa citt\u00e0 all'et\u00e0 di cinque anni circa Maria chiede al padre di poter indossare vestiti da maschio e l'uomo acconsente consegnandole i vecchi indumenti del fratello maggiore Taimur da utilizzare all'interno delle mura della casa. La ragazza inizia segretamente ad uscire all'aria aperta vestita da maschio quando nessuno pu\u00f2 vederla e un giorno, dopo essersi tagliata i capelli, brucia tutti i suoi abiti da bambina in una buca nel giardino di casa. Maria stessa nella sua biografia afferma che quello fu il gesto che la cambi\u00f2 per sempre:\nDa quel momento Maria ha il permesso di uscire a giocare con gli altri ragazzi travestita da maschio cambiando il suo nome in Gengis Khan.\nA sette anni la famiglia fa ritorno al villaggio natio, prima di trasferirsi nella citt\u00e0 di Miranshah. Durante la permanenza nella loro valle natale Maria e sua sorella hanno occasione di conoscere Benazir Bhutto, politica pakistana che si batteva per i diritti delle donne. In occasione di questo incontro per\u00f2 viene comunicato alla famiglia di Maria la decisione da parte degli anziani della loro trib\u00f9 di bandirli per sempre.\nSeguono altri trasferimenti, prima nella citt\u00e0 di Darra Adam Khel dove la madre fonda una scuola per ragazze e per questo la famiglia viene perseguitata, prima con lettere minatorie e poi con l'irruzione di un uomo armato nella loro casa, poi nella citt\u00e0 di Peshawar nel 2001. Qui Maria riprende a frequentare la scuola femminile, accettando di vestirsi da donna per entrarvi.\nA Peshawar Maria entra in contatto per la prima volta con l'ambiente sportivo: il padre la porta al centro per la pratica del sollevamento pesi per allontanarla dalle frequenti risse che ingaggiava, travestita da maschio, con gli altri bambini in strada. Pratica questo sport continuando a mantenere nascosto il suo vero sesso e mantenendo il nome fittizio di Gengis Khan e partecipa ad un torneo nella citt\u00e0 di Lahore arrivando seconda nella sua categoria di peso, confrontandosi quindi con avversari maschi.\nIn seguito all'esperienza con il sollevamento pesi Maria viene a conoscenza dello squash, secondo sport pi\u00f9 popolare in Pakistan. Si iscrive all'accademia della citt\u00e0 fornendo il suo vero nome da ragazza e riesce a mantenerlo segreto agli altri allievi per un po' di tempo, fino a quando viene scoperta. I pregiudizi, la rabbia e le offese dei ragazzi rendono per Maria l'accademia un posto invivibile. Maria decide per un periodo di tempo di interrompere la frequentazione, periodo durante il quale si allena a casa utilizzando una parete.\nPartecipa al suo primo torneo di squash a Wah Cantonment, nel campionato femminile Under 13, e lo vince portando a casa un premio in denaro.\nMaria Toorpakai diventa cos\u00ec la prima donna appartenente ad un'area tribale delle FATA ad aver partecipato ad un torneo internazionale di squash, giocando inoltre senza velo, in pantaloncini e maglietta.\nPartecipa in seguito anche ai Giochi asiatici giovanili a Lahore dove viene notata dall'allenatore della nazionale femminile di squash Rahim Gul che le permette di allenarsi con la squadra. A dodici anni va con le compagne di squadra a Islamabad per la qualificazione dei Giochi Asiatici assoluti non riuscendo per\u00f2 a qualificarsi. L'invasione dell'Iraq da parte degli Stati Uniti nel 2003 per\u00f2 causa l'interruzione dell'evento sportivo che viene ripetuto qualche mese dopo.\nIn questa seconda occasione Maria riesce a superare la qualificazione vincendo il bronzo individuale e l'argento in squadra, entrando cos\u00ec ufficialmente a far parte della nazionale femminile di squash del Pakistan. Ai Giochi Asiatici in Malesia la squadra non ottiene risultati positivi ma questo non influisce sulla carriera di Maria che diventa professionista nel 2006 giocando prima per l'esercito e successivamente per la WAPDA.\nDopo essere diventata la prima giocatrice del Pakistan Maria riceve l'importante premio per l'eccellenza dello sport, il premio Salam Pakistan, consegnatole dal presidente del Pakistan Pervez Musharraf.\nLa sua foto accanto al presidente appare sui giornali e questo attira le ire degli estremisti talebani che considerano il presidente una \"pedina nelle mani americane\" e che ritengono la carriera sportiva di Maria come una violazione dei codici e delle tradizioni. Viene inviata una lettera di minacce direttamente alla ragazza e successivamente viene minacciata con delle telefonate anche l'accademia a Peshawar dove Maria si allena, tanto che il governo le concede una scorta armata. In seguito a un falso allarme bomba, un borsone pieno di asciugamani lasciato su un campo da gioco dell'accademia, Maria decide di non frequentare pi\u00f9 l'accademia per non essere un pericolo per gli altri allievi.\nIn seguito a questi eventi la ragazza decide di inviare svariate mail a universit\u00e0 di tutto il mondo descrivendo la sua situazione e inviando il suo curriculum nella speranza di trovare una struttura lontana disposta ad ospitarla e ad allenarla. Invia anche una mail a Jonathon Power, due volte campione del mondo di squash, in seguito alla diffusione di un annuncio dell'uomo che cercava un allenatore di squash per la sua nuova scuola in Canada, a Toronto.\nNel 2010 si iscrive ai Giochi preolimpici nazionali a Peshawar ma deve alla fine rinunciare per minacce; continua comunque a partecipare a dei tornei di squash in Asia meridionale e arriva terza ai mondiali juniores.\nNel 2011, in seguito alla riposta positiva da parte di Jonathon Power, Maria si trasferisce a Toronto per allenarsi e lavorare alla National Squash Academy. Un anno dopo essersi allenata in Canada partecipa al Liberty Bell Open di Philadelphia vincendolo."}
{"id": "6514236", "revid": "481349", "url": "https://it.wikipedia.org/wiki?curid=6514236", "title": "Collazia", "text": ""}
{"id": "6514261", "revid": "300067", "url": "https://it.wikipedia.org/wiki?curid=6514261", "title": "Orlando Bauz\u00f3n", "text": "Carriera.\nCon le disput\u00f2 i Giochi olimpici di Citt\u00e0 del Messico 1968.\nOrlando Bauz\u00f3n \u00e8 morto nel settembre 2020."}
{"id": "6514262", "revid": "287204", "url": "https://it.wikipedia.org/wiki?curid=6514262", "title": "Orlando Bauzon", "text": ""}
{"id": "6514263", "revid": "599013", "url": "https://it.wikipedia.org/wiki?curid=6514263", "title": "Joaqu\u00edn Rojas", "text": "Carriera.\nCon le ha disputato i Giochi olimpici di Citt\u00e0 del Messico 1968."}
{"id": "6514264", "revid": "287204", "url": "https://it.wikipedia.org/wiki?curid=6514264", "title": "Joaquin Rojas", "text": ""}
{"id": "6514265", "revid": "599013", "url": "https://it.wikipedia.org/wiki?curid=6514265", "title": "El\u00edas Tolentino", "text": "Carriera.\nCon le ha disputato i Giochi olimpici di Citt\u00e0 del Messico 1968."}
{"id": "6514266", "revid": "287204", "url": "https://it.wikipedia.org/wiki?curid=6514266", "title": "Elias Tolentino", "text": ""}
{"id": "6514269", "revid": "767487", "url": "https://it.wikipedia.org/wiki?curid=6514269", "title": "Robert Jaworski", "text": "Carriera.\nCon le ha disputato i Giochi olimpici di Citt\u00e0 del Messico 1968 e i Campionati del mondo del 1974."}
{"id": "6514271", "revid": "71433", "url": "https://it.wikipedia.org/wiki?curid=6514271", "title": "La villa", "text": ""}
{"id": "6514273", "revid": "1400676", "url": "https://it.wikipedia.org/wiki?curid=6514273", "title": "Stazione di Wolfsburg Hauptbahnhof", "text": ""}
{"id": "6514274", "revid": "1400676", "url": "https://it.wikipedia.org/wiki?curid=6514274", "title": "Stazione di N\u00fcrnberg Hauptbahnhof", "text": ""}
{"id": "6514275", "revid": "1400676", "url": "https://it.wikipedia.org/wiki?curid=6514275", "title": "Stazione di M\u00fcnchen-Pasing", "text": ""}
{"id": "6514276", "revid": "1400676", "url": "https://it.wikipedia.org/wiki?curid=6514276", "title": "Stazione di M\u00fcnchen Ost", "text": ""}
{"id": "6514277", "revid": "1400676", "url": "https://it.wikipedia.org/wiki?curid=6514277", "title": "Stazione di M\u00fcnchen Hauptbahnhof", "text": ""}
{"id": "6514279", "revid": "1400676", "url": "https://it.wikipedia.org/wiki?curid=6514279", "title": "Stazione di Monaco di Baviera-Heimeranplatz", "text": ""}
{"id": "6514280", "revid": "1400676", "url": "https://it.wikipedia.org/wiki?curid=6514280", "title": "Stazione di Hildesheim Hauptbahnhof", "text": ""}
{"id": "6514281", "revid": "1400676", "url": "https://it.wikipedia.org/wiki?curid=6514281", "title": "Stazione di Hannover Hauptbahnhof", "text": ""}
{"id": "6514284", "revid": "1776051", "url": "https://it.wikipedia.org/wiki?curid=6514284", "title": "Iswandi (velocista)", "text": "Biografia.\nEsordisce a livello internazionale nel 2011, ai campionati asiatici di K\u014dbe, come membro della staffetta 4\u00d7100 metri indonesiana. La squadra, formata oltre a lui da Farrel Octaviandi, Mohd Fadlin e Heru Astriyanto, si ferma alle batterie con un modesto 40\"52.\nInizia la stagione 2016 partecipando ai mondiali indoor di Portland, dove si ferma alla batterie dei 60 metri piani con un miglior personale di 6\"77.\nL'estate del 2017 vola a Kuala Lumpur in occasione dei XXIX Giochi del Sud-est asiatico; dopo aver superato agevolmente le batterie, il 22 agosto si piazza settimo nei 100 metri piani con un tempo di 10\"72, in una gara segnata da un acceso duello fra il promettente Khairul Hafiz Jantan (10\"34), il campione in carica Eric Cray (10\"42) e il terzo classificato Kritsada Namsuwun (10\"42). Tre giorni dopo coglie un argento nella staffetta 4\u00d7100 metri in 39\"05 (tempo da nuovo primato nazionale), con un quartetto composto da Mohd Fadlin, Eko Rimbawan, Yaspi Boby e lo stesso Iswandi in seconda frazione."}
{"id": "6514285", "revid": "1573940", "url": "https://it.wikipedia.org/wiki?curid=6514285", "title": "Reed Jones", "text": "Biografia.\nDopo essersi laureato in teatro musicale alla USIU School of the Performing Arts di San Diego, Jones debutt\u00f2 a Broadway nel 1979, nel revival del musical \"Peter Pan\" con Sandy Duncan. Ad esso segu\u00ec il revival del 1980 di \"West Side Story\", diretto e coreografato da Jerome Robbins, e \"Play Me a Country Song\" nel 1982. Sempre nel 1982 venne scelto da Trevor Nunn come sostituto di Willie Rosario nel ruolo di Skimbleshanks nella produzione del debutto di Broadway del musical \"Cats\"; durante le prove Rosario si infortun\u00f2 al ginocchio e Jones divenne il titolare della parte. Interpret\u00f2 il ruolo dal 1982 al 1984.\nMor\u00ec a 35 anni per complicazioni legate all'AIDS."}
{"id": "6514291", "revid": "300067", "url": "https://it.wikipedia.org/wiki?curid=6514291", "title": "Melit\u00f3n Santos", "text": "Carriera.\nCon le ha disputato i Giochi olimpici di Helsinki 1952."}
{"id": "6514293", "revid": "287204", "url": "https://it.wikipedia.org/wiki?curid=6514293", "title": "Meliton Santos", "text": ""}
{"id": "6514294", "revid": "1400676", "url": "https://it.wikipedia.org/wiki?curid=6514294", "title": "Stazione di Braunschweig Hauptbahnhof", "text": ""}
{"id": "6514296", "revid": "348618", "url": "https://it.wikipedia.org/wiki?curid=6514296", "title": "Iswandi", "text": ""}
{"id": "6514297", "revid": "1400676", "url": "https://it.wikipedia.org/wiki?curid=6514297", "title": "Stazione di Dessau Hauptbahnhof", "text": ""}
{"id": "6514298", "revid": "1400676", "url": "https://it.wikipedia.org/wiki?curid=6514298", "title": "Stazione di Halle (Saale) Hauptbahnhof", "text": ""}
{"id": "6514299", "revid": "348618", "url": "https://it.wikipedia.org/wiki?curid=6514299", "title": "Iswandi Iswandi", "text": ""}
{"id": "6514300", "revid": "348618", "url": "https://it.wikipedia.org/wiki?curid=6514300", "title": "Abdul Hamid Abdullah Iswandi", "text": ""}
{"id": "6514301", "revid": "599013", "url": "https://it.wikipedia.org/wiki?curid=6514301", "title": "Florentino Bautista", "text": "Carriera.\nCon le ha disputato i Giochi olimpici di Helsinki 1952 e i Campionati del mondo del 1954."}
{"id": "6514303", "revid": "114377939", "url": "https://it.wikipedia.org/wiki?curid=6514303", "title": "Pons Salda\u00f1a", "text": "Carriera.\nCon le ha disputato i Giochi olimpici di Helsinki 1952 e i Campionati del mondo del 1954."}
{"id": "6514304", "revid": "300067", "url": "https://it.wikipedia.org/wiki?curid=6514304", "title": "Ponciano Salda\u00f1a", "text": ""}
{"id": "6514305", "revid": "300067", "url": "https://it.wikipedia.org/wiki?curid=6514305", "title": "Ponciano Saldana", "text": ""}
{"id": "6514306", "revid": "287204", "url": "https://it.wikipedia.org/wiki?curid=6514306", "title": "Pons Saldana", "text": ""}
{"id": "6514307", "revid": "1528507", "url": "https://it.wikipedia.org/wiki?curid=6514307", "title": "Cathy Come Home", "text": "Cathy Come Home \u00e8 un film per la televisione diretto da Ken Loach, trasmesso nel Regno Unito da BBC One il 16 novembre 1966 all'interno della serie televisiva antologica \"The Wednesday Play\".\nDiventato con gli anni un classico della tv britannica, il racconto semi-documentaristico della discesa nella povert\u00e0 di una famiglia alla disperata ricerca di un'abitazione contribu\u00ec a generare un forte dibattito sull'emergenza abitativa nel Regno Unito. Nello stesso periodo in cui il film fu trasmesso venne costituita l'associazione Shelter, che si occupa sia della sicurezza domestica sia del problema dei senzatetto.\nNel settembre 2000 \"Cathy Come Home\" \u00e8 risultato secondo, dietro la sitcom \"Fawlty Towers\", nel sondaggio \"TV 100\" condotto dal British Film Institute e nel 2005 \u00e8 stato votato come \"programma \"agenda setting\"\" pi\u00f9 influente di tutti i tempi da un gruppo di esperti del settore televisivo. Sempre nel 2005, l\"'Evening Standard\" lo ha messo al primo posto tra i \"10 programmi televisivi che hanno cambiato il mondo\".\nTrama.\nLasciata la casa di campagna dei genitori, Cathy si trasferisce in citt\u00e0 dove trova un lavoro e incontra Reg, un autista di autocarri del quale si innamora. I due si sposano e affittano un appartamento in un edificio che non consente la presenza di bambini. Presto per\u00f2 Cathy rimane incinta, proprio quando Reg si infortuna e perde il lavoro. La nascita del bambino li costringe a lasciare l'appartamento e a cercare un altro posto dove vivere.\nRiescono a trovare una sistemazione grazie alla signora Alley, che si mostra subito gentile consentendo alla coppia di rimanere anche quando nascono altri due figli e pagare l'affitto diventa un problema. Tuttavia, la donna muore all'improvviso e la famiglia viene sfrattata dal nipote unico erede e si trasferisce in un campo caravan. Costretti a lasciare anche questa sistemazione a causa dell'ostilit\u00e0 dei residenti, Cathy, Reg e i loro figli cercano di ottenere un alloggio decente attraverso il consiglio locale ma senza successo. Occupano quindi un edificio abbandonato e decidono poi di separarsi temporaneamente, in modo che Cathy e i bambini possano andare in un dormitorio femminile mentre Reg inizia a cercare un lavoro.\nLa solitudine e la frustrazione di Cathy esplodono e la ragazza deve anche lasciare il ricovero per la scadenza del periodo concessole. Senza soldi e senza un posto dove andare, si reca alla stazione ferroviaria dove i figli le vengono tolti dai servizi sociali, lasciandola nella disperazione.\nAccoglienza.\n\"Cathy Come Home\" fu seguito da oltre 12 milioni di persone e rappresent\u00f2 un momento determinante della televisione britannica degli anni sessanta. Il dibattito generato port\u00f2 all'indignazione pubblica per lo stato degli alloggi nel Regno Unito e dopo la messa in onda, la questione dei senzatetto e delle misure adottate dalle autorit\u00e0 locali per affrontarla divent\u00f2 pi\u00f9 importante nella discussione politica.\nLa reazione della critica fu generalmente positiva, anche se alcuni commentatori obiettarono sul fatto di combinare la licenza drammatica con il requisito di imparzialit\u00e0 richiesto ad un documentario. Altri difesero invece il diritto degli autori di utilizzare strumenti drammatici ed emotivi per coinvolgere lo spettatore in questioni pubbliche, sottolineando come il punto di vista fosse essenzialmente quello di Cathy, attraverso il quale il pubblico poteva misurare la propria distanza empatica.\nIl successo del film fece inoltre conoscere Ken Loach come regista politicamente impegnato fuori dal mainstream, evidenziando quella sensibilit\u00e0 verso la classe lavoratrice inglese che avrebbe caratterizzato la sua produzione cinematografica futura.\nDistribuzione.\nDopo la messa in onda del 1966, il film fu riproposto dalla BBC l'11 gennaio 1967, il 13 novembre 1968 e l'11 agosto 1976. Il 31 marzo 1993 \u00e8 stato trasmesso da Channel 4 all'interno di una serie di programmi aventi come tema quello dei senzatetto. La BBC ha nuovamente mandato in onda \"Cathy Come Home\" nel 2003, nel 2006 e nel 2016.\nNel 2003 \u00e8 stato distribuito in DVD dal British Film Institute, con il commento di Ken Loach e documenti di produzione originali.\nNel 2014 \u00e8 stato proiettato alla 64\u00aa edizione del Festival di Berlino, all'interno di una sezione speciale dedicata a Ken Loach vincitore quell'anno dell'Orso d'oro alla carriera.\nRiconoscimenti.\nNel 1968 \"Cathy Come Home\" vinse il Prix Italia come miglior programma televisivo drammatico originale.\nColonna sonora.\nLa canzone che accompagna sia i titoli di testa che quelli di coda \u00e8 \"500 Miles\" di Hedy West, nella versione interpretata da Sonny &amp; Cher nel 1965."}
{"id": "6514311", "revid": "300067", "url": "https://it.wikipedia.org/wiki?curid=6514311", "title": "Rafael Hechanova", "text": "Carriera.\nCon le ha disputato i Giochi olimpici di Helsinki 1952."}
{"id": "6514314", "revid": "123656800", "url": "https://it.wikipedia.org/wiki?curid=6514314", "title": "Teodor Baconschi", "text": "Origine e studi.\nTeodor Baconschi \u00e8 nato il 14 febbraio 1963 a Bucarest, figlio del poeta A.E. Baconsky. Dopo aver conseguito il diploma di laurea in una scuola superiore con un profilo di storia filologica a Bucarest nel 1981, ha studiato presso l'Istituto Teologico Universitario di Bucarest dove ha conseguito la laurea nel 1985.\nCarriera professionale.\nDopo la laurea, ha lavorato come redattore presso la Casa Editrice dell'Istituto della Bibbia e la Missione della Chiesa ortodossa rumena dal 1986 al 1989.\nImmediatamente dopo il 1989, durante il ritiro del Patriarca Teoctist di Sinaia, ha fondato il gruppo di riflessione per il Rinnovamento della Chiesa, con il protosingelos Daniel Ciobotea e l'archimandrita Bartolomeu Anania, i suoi colleghi dell'Istituto di Missione della ROC, uniti dai preti Constantin Galeriu, Dumitru St\u0103niloae, Constantin Voicescu, il monaco Iustin Marchi\u015f e i laici Sorin Dumitrescu e Horia Bernea.\nNel 1990, Teodor Baconschi \u00e8 diventato consigliere presso il Ministero della cultura. Nello stesso anno ottiene una borsa di studio per il dottorato di ricerca da parte del governo francese, ha studiato presso l'Universit\u00e0 di Paris IV Sorbonne, tra il 1990 e il 1994, durante i quali ha conseguito un Master (DEA) nel 1991 e poi un dottorato in antropologia religiosa e storia comparata delle religioni, con il rating \"magna cum laude\" nel 1994, con come mentore il professor Michel Meslin.\nDopo essere tornato in Romania, ha lavorato per un periodo come direttore della casa editrice Anastasia (1995-1997). In parallelo, ha insegnato come docente associato di corso di antropologia religiosa presso la Facolt\u00e0 di Filosofia dell'Universit\u00e0 di Bucarest, lavora come redattore alla \"Via\u021ba spiritual\u0103\" della TVR. Nel 1996 ha conseguito la laurea in post-dottorato come collega del Collegio Europeo di Bucarest.\nIl presidente Emil Constantinescu lo mand\u00f2 come ambasciatore della Romania presso la Santa Sede dal 1997 al 2001. Inoltre, tra il 1999 e il 2001, Teodor Baconschi \u00e8 stato accreditato nella Repubblica di San Marino e nei pressi del Sovrano militare ordine di Malta.\n\u00c8 stato richiamato nel paese nel 2001, nominato direttore generale del Ministero degli affari esteri. Tra il novembre 2002 e il gennaio 2005, \u00e8 stato ambasciatore della Romania in Portogallo. Il 21 gennaio 2005 \u00e8 stato nominato segretario di Stato per gli Affari globali presso il Ministero degli affari esteri.\nL'11 settembre 2006, Teodor Baconschi \u00e8 stato respinto come Segretario di Stato dal premier C\u0103lin Popescu T\u0103riceanu a seguito della politica di ristrutturazione nei ministeri. Intervistato dall'Agenzia Mediafax per il suo licenziamento, Baconschi, che non \u00e8 stato inserito in alcun partito politico, ha detto: \"\u00c8 stata la decisione del Presidente del Consiglio a mettere in atto un liberale con la mia tessera di partito\"\nDal 26 ottobre 2006, Teodor Baconschi ricopre la carica di consigliere presidenziale presso il Dipartimento per i Rapporti con la Pubblica Amministrazione e la Societ\u00e0 Civile, che assume il posto vacante lasciato da Claudiu S\u0103ftoiu, che \u00e8 stato nominato direttore della SIE.\nIl 2 agosto 2007 \u00e8 stato nominato dal presidente della Romania come ambasciatore straordinario e plenipotenziario in Francia. Il 4 marzo 2008, \u00e8 stato chiamato come ambasciatore straordinario e plenipotenziario della Romania al Principato di Andorra e al Principato di Monaco.\nTra il dicembre 2009 e il gennaio 2012 \u00e8 stato ministro degli affari esteri.\nIl 28 settembre 2010 entra nel PDL, e il 13 ottobre dello stesso anno, ha lanciato la Funda\u021bia Cre\u0219tin-Democrat\u0103. Baconschi si \u00e8 dimesso dal Partito Liberale Democratico il 30 gennaio 2014, e si \u00e8 unito al progetto, Partito del Movimento Popolare (PMP). Subito dopo, Baconschi ha dichiarato di correre per il mandato del partito del maggio 2014. Successivamente si \u00e8 dimesso dal PMP e ha deciso di lasciare la politica, reintegrato nel servizio diplomatico romeno come ambasciatore.\nVita personale.\nTeodor Baconschi \u00e8 sposato ed \u00e8 padre di due figli, un ragazzo e una ragazza, Stefan e Irina Baconschi.\nOpere pubblicate.\nHa pubblicato una serie di libri sulla filosofia e la saggezza cristiana, firmata dall'autore Teodor Baconsky (nella poesia del padre, il poeta A.E. Baconsky, e dal 2010 \u00e8 tornato al nome come appare nel documento d'identit\u00e0: Teodor Baconschi). Tra questi libri ricordiamo quanto segue:\nTeodor Baconschi ha anche pubblicato studi, articoli, saggi e recensioni nella stampa culturale rumena (Sfera Politicii, Transilvania, 22, Dilema, Ziarul Financiar, Secolul 20, Cuv\u00e2ntul, Rena\u0219terea, Vatra). Alcuni studi sono stati pubblicati in volumi collettivi in Italia.\n\u00c8 stato proprietario della rubrica \"Turn \u00eenclinat\" della rivista \"Dilema Veche\" e del giornale \"Cotidianul\". Ha scritto prefazioni, studi introduttivi su tre volumi tradotti dal francese. Ha collaborato anche con la BBC e la Europa Libera.\nCollegamenti esterni.\nInterviste"}
{"id": "6514318", "revid": "2075278", "url": "https://it.wikipedia.org/wiki?curid=6514318", "title": "VVVVID", "text": "VVVVID (pronunciato \u00ab\"vid\"\u00bb) \u00e8 una piattaforma streaming on demand italiana gratuita di film, serie TV e soprattutto anime (anche in simulcast).\nStoria.\nIl servizio, realizzato dalla startup romana Mperience, viene finanziato con i soldi ricavati dalle inserzioni pubblicitarie e da un'opzione a pagamento per rimuovere la pubblicit\u00e0, inoltre \u00e8 disponibile esclusivamente nel territorio italiano tramite il sito web o attraverso l'app ufficiale per iOS e Android.\nVVVVID \u00e8 stata la prima piattaforma in Italia a pubblicare online la versione doppiata di un anime, \"Tokyo Ghoul\", senza che vi sia stato alcun passaggio sulla televisione tradizionale, nel dicembre del 2014.\nOltre ad offrire i programmi forniti dalla Dynit e dalla Minerva Pictures, VVVVID propone anche video originali caricati sui propri canali che molto spesso vengono curati da persone provenienti dal panorama web italiano, tra i quali vari youtuber.\nDa agosto 2019 all'interno della piattaforma \u00e8 possibile trovare la sezione \"Sala VVVVID\", servizio di TV on demand che permette di noleggiare anime e film proiettati al cinema.\nContenuti.\nLa web TV propone principalmente anime e film.\nQui di seguito una lista degli anime portati per la prima volta in Italia da VVVVID:"}
{"id": "6514319", "revid": "124123", "url": "https://it.wikipedia.org/wiki?curid=6514319", "title": "Takehiko Kanagoki", "text": "Carriera.\nCon il ha partecipato alle Olimpiadi del 1936."}
{"id": "6514321", "revid": "599013", "url": "https://it.wikipedia.org/wiki?curid=6514321", "title": "Dylan George", "text": "Caratteristiche tecniche.\n\u00c8 un esterno destro.\nCarriera.\nClub.\nCresciuto nelle giovanili del , esordisce il 4 marzo 2017 in un match vinto 2-1 contro il . Segna la sua prima rete il 14 maggio seguente, siglando la rete del momentaneo 1-1 nel match perso 5-3 contro il .\nStatistiche.\nPresenze e reti nei club.\n\"Statistiche aggiornate al 22 maggio 2017.\""}
{"id": "6514323", "revid": "119816113", "url": "https://it.wikipedia.org/wiki?curid=6514323", "title": "Satoshi Matsui", "text": "Carriera.\nCon il ha partecipato alle Olimpiadi del 1936."}
{"id": "6514353", "revid": "287204", "url": "https://it.wikipedia.org/wiki?curid=6514353", "title": "Lost in the West", "text": "Lost in the West (significa letteralmente Perduto in Occidente) \u00e8 una miniserie televisiva di genere commedia-western che \u00e8 stata trasmessa su Nickelodeon USA dal 28 al 30 maggio 2016. \u00c8 stato diretto da Carlos Gonz\u00e1lez e prodotto da Galdo Media. In Italia va in onda su Nickelodeon dal 10 al 24 settembre 2016 mentre su Super! dal 15 settembre 2017 al 24 novembre 2017.\nTrama.\nDue fratellastri accidentalmente inventano una macchina del tempo e vengono trasportati dal presente al 1885, dove sono in conflitto con il sindaco locale."}
{"id": "6514358", "revid": "599013", "url": "https://it.wikipedia.org/wiki?curid=6514358", "title": "Stringsville", "text": "Stringsville \u00e8 un album discografico del violinista jazz (ma di scuola classica) statunitense, pubblicato dalla casa discografica Atlantic Records nel maggio del 1960.\nMusicisti.\n'Round Midnight / I Let a Song Go Out of My Heart / Move\nMoose the Mooche / Little Willie Leaps / Champagne Blues / Give Me the Simple Life / Dancing on the Grave\nNote aggiuntive"}
{"id": "6514364", "revid": "1305772", "url": "https://it.wikipedia.org/wiki?curid=6514364", "title": "Concrete and Gold", "text": "Concrete and Gold \u00e8 il nono album in studio del gruppo musicale statunitense Foo Fighters, pubblicato il 15 settembre 2017 dalla Roswell e dalla RCA Records.\nDescrizione.\nProdotto da Greg Kurstin, noto per le sue collaborazioni con artisti pop quali Adele, Pink e Sia, l'uscita dell'album \u00e8 stata anticipata dai singoli \"Run\", \"The Sky Is a Neighborhood\" e \"The Line\", il primo dei quali ha ottenuto un buon successo negli Stati Uniti raggiungendo la vetta della Mainstream Rock Airplay. \u00c8 inoltre il primo album in studio del gruppo a figurare il tastierista Rami Jaffee in qualit\u00e0 di componente ufficiale della formazione.\nAlla realizzazione del disco hanno contribuito anche svariati ospiti d'eccezione, quali Shawn Stockman dei Boyz II Men, Paul McCartney e Justin Timberlake.\nMusicalmente, \"Concrete and Gold\" \u00e8 stato descritto dal gruppo come un album in cui collidono estremi hard rock e sensibilit\u00e0 pop. I testi composti da Dave Grohl sono stati ispirati dalla calda atmosfera che si respirava durante le elezioni presidenziali negli Stati Uniti d'America del 2016 e la conseguente presidenza di Donald Trump.\nTracce.\nTesti e musiche dei Foo Fighters."}
{"id": "6514377", "revid": "1543377", "url": "https://it.wikipedia.org/wiki?curid=6514377", "title": "Il bruco", "text": " \u00e8 un manga di genere \"ero guro\" di Suehiro Maruo, ispirato all'omonimo racconto di Ranpo Edogawa del 1929.\nL'opera \u00e8 stata pubblicata per la prima volta nel 2009 in Giappone dalla casa editrice Enterbrain sul mensile \"Comic Beam\" e in seguito raccolta in volume unico. L'edizione italiana \u00e8 stata pubblicata dalla casa editrice Coconino Press nel 2012. \nTrama.\nIn Giappone, negli anni Venti, il tenente Sunaga ritorna atrocemente menomato dalla spedizione in Siberia. L'uomo \u00e8 ridotto all'aspetto di un bruco, senza gambe n\u00e9 braccia e non pu\u00f2 parlare n\u00e9 sentire a causa delle gravi lesioni riportate alle orecchie e alle corde vocali. Magra consolazione, una medaglia per le sue gesta militari e la bella e giovane moglie Tokiko, costretta a prendersi cura di lui, pi\u00f9 per convenzione sociale che per amore. Il rapporto tra i due coniugi \u00e8 frustrante e sofferto: Tokiko, costretta a convivere con l'invalido che un tempo era suo marito, lancia sguardi di disprezzo a Sunaga, rabbioso e consapevole della propria condizione di essere mostruoso. L'unico tipo di comunicazione tra i due \u00e8 il sesso, praticato in maniera morbosa e con un'alternanza di attrazione e repulsione.\nUn giorno Tokiko, stanca degli sguardi di odio che il marito le rivolge, gli cava gli occhi. La donna si pente immediatamente del proprio gesto e corre a chiamare il dottore. Sunaga \u00e8 privato dell'ultimo contatto con il mondo che gli era rimasto, mentre Tokiko, disperata, supplica per il suo perdono. La storia si conclude tragicamente: una notte l'uomo esce nel giardino, striscia fino al vecchio pozzo e infine si lascia cadere al suo interno. La donna si sveglia e cercando il marito, trova una scritta sul muro: \"ti perdono\". Quando arriva in giardino \u00e8 ormai troppo tardi. \nPubblicazione.\n\"Il bruco\" \u00e8 stato pubblicato a puntate in Giappone sulla rivista mensile \"Comic Beam\" dalla casa editrice Enterbrain e in seguito raccolto in un volume unico, pubblicato il 26 ottobre 2009. Il manga \u00e8 stato distribuito in Francia il 30 ottobre 2010 da Le L\u00e9zard noir, in Spagna da Gl\u00e9nat nel 2011 e in Italia da Coconino Press nel 2012. In Italia \"Il bruco\" si \u00e8 classificato al 2\u00ba posto come miglior fumetto straniero al 15\u00b0 Napoli Comicon del 2013."}
{"id": "6514380", "revid": "124123", "url": "https://it.wikipedia.org/wiki?curid=6514380", "title": "Georg N. Koskinas", "text": "Carriera.\nStudi\u00f2 medicina presso l'Universit\u00e0 di Atene, laureandosi nel 1910. Tra il 1916 e il 1927 lavor\u00f2 presso l'Universit\u00e0 di Vienna, nel campo della neuropatologia e neuroanatomia. I suoi mentori nel campo della neuropatologia furono Heinrich Obersteiner (1847-1922) e Otto Marburg (1874-1948). Nel 1925 Koskinas pubblic\u00f2, con il neurologo Constantin von Economo (1876-1931), il monumentale \"Cytoarchitektonik der Hirnrinde des erwachsenen Menschen\".\nCon la collaborazione del neuropatologo Ernst Str\u00e4ussler (1872-1959) pubblic\u00f2 delle opere legate alla terapia contro la malaria, sifilide.\nDopo il suo rimpatrio in Grecia nel 1927, fond\u00f2 delle cliniche private e fece il psichiatria e neurologo a Kifissia, un sobborgo settentrionale ateniese."}
{"id": "6514383", "revid": "300067", "url": "https://it.wikipedia.org/wiki?curid=6514383", "title": "Lee Seong-gu", "text": "Carriera.\nCon il ha partecipato alle Olimpiadi del 1936.\nDa allenatore ha guidato la alle Olimpiadi del 1948."}
{"id": "6514384", "revid": "287204", "url": "https://it.wikipedia.org/wiki?curid=6514384", "title": "Arco del Torrazzo", "text": "L'Arco del Torrazzo, o semplicemente il Torrazzo (in dialetto cremasco\u02d0 \"al Tur\u00e0s\") una monumentale porta rinascimentale di Crema che mette in comunicazione piazza Duomo con via XX settembre.\nStoria.\nOrigini.\nLe informazioni relative alle origini di questa porta sono piuttosto scarse.\nSappiamo che verso la met\u00e0 del XV secolo un \u00abtrombetta\u00bb, ossia un banditore, possedeva una chiave per chiudere gli accessi ed i cancelli della piazza, indizio che ai quei tempi questo spazio urbano era sotto osservanza militare. Non \u00e8 noto, tuttavia, quale accesso vi fosse verso l'attuale via XX settembre, cio\u00e8 se vi fosse solo un cancello con un semplice volto o una struttura pi\u00f9 complessa; il primo cenno vero e proprio \u00e8 del 1474 quando si fa riferimento alla costruzione di una loggia coperta sopra l'entrata a sera della piazza. L'entit\u00e0 della spesa con cinque bollette di pagamento e l'offerta di una quota da parte del podest\u00e0 veneto fa ritenere che si trattasse di un edificio vero e proprio. Pochi anni dopo, nel 1497, si fa menzione della parola \u00abarco\u00bb in una delibera consiliare emessa per permettere l'apertura di una bottega.\nXVI-XVIII secolo.\nStilisticamente la parte inferiore del Torrazzo che contiene il grande arco si rif\u00e0 all'attiguo palazzo comunale, quest'ultimo costruito a seguito di un atto del 1524 deciso del Gran Consiglio. \nAll'anno 1525 va fatto risalire la collocazione del leone di San Marco sulla facciata esterna, al secondo livello; era posto originariamente sul Palazzo della Ragione a Bergamo, ma dopo l'invasione francese del 1509 fu rimosso e trasferito a Milano e, quindi, donato a Crema dal duca Francesco II Sforza\nAltro importante riferimento temporale \u00e8 quello del 1575, quando ci si premurava di tenere regolato l'orologio posto sopra il \u00abvoltone\u00bb della piazza, una traccia documentaria importante perch\u00e9 ci indica che in quell'anno il Torrazzo era elevato quanto meno fino al terzo livello se non ormai completato.\nAll'interno dell'acroterio vi veniva collocata nel 1594 una campana; l'attuale, tuttavia, \u00e8 posteriore e riporta la seguente citazione:\nLa campana fu sollecitata dagli ambienti diocesani col fine di separare il suono delle adunanze consiliari da quelle relative alle funzioni sacre.\nMarc'Antonio Falier, podest\u00e0 veneto nel 1632, vi fece trasferire dal palazzo Pretorio la \u00abcorda del martorio\u00bb usata ad arbitrio della massima carica veneta per punire i delinquenti.\nSu iniziativa del podest\u00e0 veneto Federico Cavalli nell'anno 1615 le stanze superiori furono adibite ad archivio notarile arrivando dopo il 1677 ad occupare la stanza dell'orologio.\nXIX-XXI secolo.\nDopo il 1802 sono documentati interventi per rimediare ai danni derivati dal terremoto di Soncino, mentre alla fine del XIX secolo fu rinnovata la decorazione dell'orologio e del riquadro con lo stemma.. \nAnche per far fronte ad alcuni problemi di staticit\u00e0 si decideva di programmare una serie di interventi a partire dall'anno 1919, prima sotto la direzione dell'ing. Italo Celli e, dopo il suo improvviso decesso, a cura dell'ing. Giuseppe Stramezzi. Ne fu promotore, quale ispettore della Soprintendenza dei beni della Lombardia l'ing. Abele Belletta. Durante la realizzazione di questo intervento si provvedeva a modificare alcuni dettagli architettonici quali la tamponatura delle finestre del primo piano sostituite da oculi.\nNell'anno 2004 veniva ripristinato il graffito con lo stemma sulla facciata verso la piazza, ormai quasi totalmente cancellato dalle intemperie. Il lavoro, eseguito da Elena Dognini, Mara Pasqui e Annalisa Rebecchi \u00e8 stato eseguito su progetto di Laura e Marco Ermentini.\nCaratteristiche.\nL'arco del Torrazzo, che divide assimetricamente il palazzo comunale, mette in comunicazione piazza Duomo con via XX settembre.\nL'edificio si eleva su pi\u00f9 piani con tratti stilistici databili alla fine del Quattrocento e si estendono ai primi decenni del Cinquecento.\nNon \u00e8 noto alcun documento che riporti l'architetto progettista per cui, sebbene in passato sia stato fatto il nome di Donato Bramante, del quale non v'\u00e8 comunque alcuna prova che vi abbia messo mano n\u00e9 che sia mai venuto a Crema, le ipotesi pi\u00f9 recenti propendono per alcuni architetti che conoscevano bene le idee del maestro marchigiano, come Agostino de' Fondulis (autore dell'ex chiesa di Santo Spirito e Santa Maddalena), Giovanni Battagio (il progettista della basilica di Santa Maria della Croce) oppure Giovan Antonio Montanaro.\nGli ordini sono suddivisi da cornici in cotto e al primo si apre il grande arco a tre fornici; sopra la cornice marcapiano \u00e8 posto il riquadro con il graffito che riporta lo stemma della citt\u00e0 affiancato da due finestre con timpano triangolare. Al terzo ordine, sopra un balcone marmoreo \u00e8 posto l'orologio con, ai lati, le due statue di San Vittoriano e San Pantaleone. In posizione apicale \u00e8 posto l'acroterio a sei lati ricoperto da una cupola allungata con segnavento riportante la data e le iniziali 1666+G+B+B.\nLa facciata verso via XX settembre ne ripete lo schema ma con le seguenti differenze: in luogo dell'affresco \u00e8 collocato un leone di San Marco affiancato da due elaborate finestre \u201ca goccia\u201d; le corrispettive nicchie che sulla piazza contengono le due citate statue verso sera sono vuote. \nLe statue.\nLa statua di San Vittoriano \u00e8 in calcare compatto con gonnellino militare, mantello e spada: si tratta di un santo guerriero e martire e vi \u00e8 riportata l'iscrizione DIVO VICT; vi si ritrovano i tipici caratteri stilistici della cultura lombarda del XV secolo\nQuella di San Pantaleone, patrono della citt\u00e0 e della diocesi, risale al 1628 e sostitu\u00ec una precedente statua caduta rovinosamente a terra; rappresenta il santo medico secondo l'iconografia tradizionale e la corrente scultorea \u00e8 quella classica riconducibile all'area lombardo-veneta; vi \u00e8 riportata l'iscrizione D. PANT. PROTECT."}
{"id": "6514395", "revid": "339392", "url": "https://it.wikipedia.org/wiki?curid=6514395", "title": "L'uomo che invent\u00f2 il Natale", "text": ""}
{"id": "6514400", "revid": "124123", "url": "https://it.wikipedia.org/wiki?curid=6514400", "title": "Hans Chiari", "text": "Biografia.\nFiglio del ginecologo Johann Baptist Chiari (1817-1854), era fratello di Ottokar Chiari (1853-1918).\nHans Chiari studi\u00f2 medicina a Vienna, dove era assistente di Karl Freiherr von Rokitansky (1804-1878) e di Richard Ladislaus Heschl (1824-1881). Nel 1878 ricevette la sua abilitazione in anatomia patologica, e nel giro di pochi anni divenne professore associato presso l'Universit\u00e0 di Praga. A Praga fu anche sovrintendente del museo patologico-anatomico. Nel 1906 si trasfer\u00ec presso l'Universit\u00e0 di Strasburgo come professore di anatomia patologica.\nLa ricerca di Chiari riguard\u00f2 in gran parte gli esami postmortemici e la maggior parte dei suoi numerosi scritti parlavano della autopsia. Nel 1890 descrisse una condizione che coinvolge la deformit\u00e0 del cervelletto e del tronco cerebrale nei bambini. Questo fenomeno fu chiamato come \"Sindrome di Arnold-Chiari\", nominata da Chiari e dal patologo tedesco Julius Arnold (1835-1915). Il sindromo fu nominato in suo onore nel 1907 da due degli studenti del dottor Arnold.\nUn altro termine medico chiamato in onore di Chiari \u00e8 la sindrome di Budd-Chiari, che consiste in un rallentato deflusso del sangue dalle vene che escono dal fegato, le vene epatiche, a causa di una ostruzione presente nel loro lume o per un ostacolo del flusso sanguigno. Viene chiamato in collaborazione con il medico britannico George Budd (1808-1882). Infine, Chiari \u00e8 anche famoso per descrivere la \"rete di Chiari\", un residuo embrionale che si trova nell'atrio destro, pubblicato per la prima volta nel 1897."}
{"id": "6514403", "revid": "91050270", "url": "https://it.wikipedia.org/wiki?curid=6514403", "title": "Semirimmed", "text": ""}
{"id": "6514404", "revid": "599013", "url": "https://it.wikipedia.org/wiki?curid=6514404", "title": "Edwin Roberts", "text": ""}
{"id": "6514411", "revid": "445723", "url": "https://it.wikipedia.org/wiki?curid=6514411", "title": "Till-Holger Borchert", "text": " Ha firmato molte pubblicazioni sui primitivi fiamminghi.\n\u00c8 stato curatore capo del Groeningemuseum e del Museo Arentshuis a Bruges tra il 2003 e il 2014, quando \u00e8 stato nominato direttore artistico del Musea Brugge. Ha insegnato sia in Europa che negli Stati Uniti, ed ha curato alcune mostre importanti come \"Memling's Portraits\", che ha esposto a Bruges, alla Frick Collection di New York e al Museo Thyssen-Bornemisza di Madrid, e \"Hans Memling: Rinascimento fiamingo\" a Roma nel 2014-2015."}
{"id": "6514412", "revid": "183694", "url": "https://it.wikipedia.org/wiki?curid=6514412", "title": "Julius Arnold", "text": "Figlio dell'anatomista Friedrich Arnold (1803-1890).\nBiografia.\nStudi\u00f2 medicina presso l'Universit\u00e0 di Heidelberg, Praga, Vienna e Berlino, dove era uno studente di Rudolf Virchow (1821-1902). Nel 1859 divenne medico e nel 1866 divenne professore di anatomia patologica e direttore dell'istituto di patologia di Heidelberg. Arnold fu autore di 120 articoli nel campo dell'istologia e dell'anatomia patologica.\nCon il patologo austriaco Hans Chiari, descrisse una malformazione chiamata \"Sindrome di Arnold-Chiari\", un disturbo che coinvolge la deformit\u00e0 del cervelletto e del tronco cerebrale. Arnold descrisse i suoi risultati patologici, associati al disturbo, in un neonato morto poco dopo la pubblicazione. Inoltre, pubblic\u00f2 il suo resoconto del disturbo in un documento del 1894 intitolato \"Myelocyste, Transposition von Gewebskeimen und Sympodie\"."}
{"id": "6514419", "revid": "110157", "url": "https://it.wikipedia.org/wiki?curid=6514419", "title": "StubHub", "text": "StubHub \u00e8 il pi\u00f9 grande sito di compravendita di biglietti online per competizioni sportive, concerti, opere teatrali e altri eventi dal vivo. \u00c8 una societ\u00e0 statunitense parte del gruppo eBay presente in oltre 45 nazioni. Su StubHub vengono venduti in media 1,3 biglietti al secondo attraverso le piattaforme \"desktop\" e \"mobile\" nel mondo.\nCon uffici a San Francisco, Madrid, Londra e altre capitali in tutto il mondo, StubHub promuove la compravendita di biglietti tra privati ed \u00e8 stata pionera nella creazione di un sistema di garanzie denominato \"FanProtect Guarantee\", grazie al quale StubHub assicura sia il venditore che l\u2019acquirente. In questo modo, garantisce al venditore che ricever\u00e0 il pagamento del biglietto una volta trascorso l\u00b4evento e all\u2019acquirente che ricever\u00e0 un rimborso completo in caso di cancellazione dell\u2019evento (qualora non venga programmata una nuova data).\nOltre a operare come intermediario tra privati, StubHub vanta anche una divisione corporate che si occupa di offrire servizi e soluzioni esclusive e personalizzate per grandi aziende, pacchetti per gruppi ed esperienze VIP per assietere ai grandi eventi live\nStoria.\nL\u00b4azienda \u00e8 stata fondata nel 2000 a San Francisco da Eric Baker e Jeff Fluhr, imprenditori laureati alla Stanford Business School.\nNel gennaio del 2007 StubHub \u00e8 stata acquisita da eBay. Secondo la CNN Money, il 2007 \u00e8 stato un anno di grandi successi per l\u00b4Azienda, concluso con 5 milioni di transazioni individuali: un numero che equivale alla somma di tutte le transazioni realizzate nei 6 anni precedenti.\nL\u00b4espansione di StubHub in quasi 50 mercati avviene nel 2016 con l\u2019acquisizione di Ticketbis, azienda di ticketing di origine basca gi\u00e0 presente in Europa, America Latina e Asia.\nFunzionamento.\nChiunque voglia mettere in vendita un biglietto pu\u00f2 pubblicarlo gratuitamente, scegliere il prezzo desiderato e modificarlo in ogni momento fino al momento della vendita. Gli eventi hanno un'alta domanda e i prezzi tendono ad aumentare se i biglietti sono esauriti sul mercato primario, mentre, nella maggior parte dei casi, i prezzi tendono a scendere al di sotto del prezzo di vendita iniziale e, talvolta, rispetto al face value, nei giorni immediatamente precedenti alla data dell\u00b4evento. Quando si tratta di un biglietto cartaceo, la piattaforma si incarica di gestire il trasporto del biglietto tra venditore e acquirente con un corriere senza costi aggiuntivi.\nUna volta effettuato l\u2019acquisto, l\u00b4utente riceve quindi il suo biglietto in formato fisico o digitale, pronto per essere usato per accedere all\u00b4evento\nPer alcuni mercati, StubHub ha implementato una tecnologia innovativa che consente di trovare i migliori biglietti disponibili, grazie a un algoritmo che segnala i posti disponibili che rappresentano la miglior opzione per l\u2019utente per rapporto qualit\u00e0-prezzo. Inoltre, StubHub ha applicato la virtual reality agli stadi, per mostrare agli utenti la visione a 360 gradi dal posto scelto. Questa opzione \u00e8 disponibile al momento solo sulla app mobile della piattaforma.\nPartnership.\nNel corso degli anni StubHub ha firmato accordi con pi\u00f9 di 200 partner in tutto il mondo, tra cui pi\u00f9 di 60 squadre NBA, MLB, NHL, MLS e NCAA, location come l\u2019O2 Arena di Londra e piattaforme come AEG, AXS, Spectra Ticketing &amp; Fan Engagement.\nCon l\u00b4ultimo accordo firmato, StubHub \u00e8 diventato ticket partner di Eurosport per la vendita di biglietti online di eventi sportivi. L'accordo riguarda i siti web e le piattaforme di Eurosport in Italia, Spagna, Francia, Germania e Regno Unito."}
{"id": "6514422", "revid": "71433", "url": "https://it.wikipedia.org/wiki?curid=6514422", "title": "Ladybird", "text": "Ladybird o Lady Bird possono riferirsi a:"}
{"id": "6514423", "revid": "71433", "url": "https://it.wikipedia.org/wiki?curid=6514423", "title": "Lady Bird", "text": ""}
{"id": "6514424", "revid": "183694", "url": "https://it.wikipedia.org/wiki?curid=6514424", "title": "Ottokar Chiari", "text": "Biografia.\nA Vienna fu assistente di Leopold von Schr\u00f6tter (1837-1908), successivamente a Karl Stoerk (1832-1899) come direttore della clinica laringologica Era figlio del ginecologo Johann Baptist Chiari (1817-1854) e il fratello minore del patologo Hans Chiari (1851-1916).\nOttokar Chiari \u00e8 specialista nel settore dell'otorinolaringoiatra ed \u00e8 accreditato per creato nuove procedure chirurgiche presso la clinica laringologica di Vienna. Nel 1912 fece un'operazione sull'osso etmoide."}
{"id": "6514426", "revid": "205250", "url": "https://it.wikipedia.org/wiki?curid=6514426", "title": "Agust\u00edn Garc\u00eda Calvo", "text": "Biografia.\nStudi\u00f2 Filologia Classica all'Universit\u00e0 di Salamanca, dove ebbe come professore un importante filologo: Antonio Tovar Llorente. Ottenne il dottorato a Madrid all'et\u00e0 di 22 anni, con una tesi intitolata \"Prosodia y m\u00e9trica antiguas (Prosodia e metrica antiche)\". Nel 1951 occup\u00f2 la Cattedra di Latino dell\"'Instituto de Zamora\". Nel 1959 ottenne una Cattedra di Lingua e Letteratura Latina a Siviglia e, nel 1964, a Madrid, nell'Universit\u00e0 Complutense (UCM), occup\u00f2 la Cattedra di Filologia Latina, finch\u00e9 la dittatura franchista lo destitu\u00ec dall'Universit\u00e0 e dalla Cattedra nel 1965 (insieme ad altri insegnanti quali Enrique Tierno Galv\u00e1n, Jos\u00e9 Luis L\u00f3pez-Aranguren e Santiago Montero D\u00edaz), a causa della sua implicazione nelle proteste studentesche di quegli anni. Jos\u00e9 Mar\u00eda Valverde e Antonio Tovar rinunciarono volontariamente alle loro rispettive cattedre in segno di protesta contro tale decisione. Garc\u00eda Calvo sub\u00ec poi diversi arresti da parte della polizia franchista, finch\u00e9 si esili\u00f2 a Parigi, dove insegn\u00f2 nell'Universit\u00e0 di Lille e nel Coll\u00e8ge de France. In questo periodo lavor\u00f2 anche come traduttore per la casa editrice \"Ruedo Ib\u00e9rico\". A Parigi coordin\u00f2 un circolo politico nel caff\u00e8 \"La boule d'or,\" nel Quartiere Latino. Nel 1976 venne riammesso alla sua Cattedra dell'Universit\u00e0 di Madrid e vi rimase fino al 1991, anno in cui and\u00f2 in pensione. Fu professore emerito della UCM dal 1991 al 1997.\nFu uno dei membri del \"C\u00edrculo Ling\u00fc\u00edstico de Madrid\" insieme a Rafael S\u00e1nchez Ferlosio e Carlos Piera.\nNel 1979 fond\u00f2 la casa editrice \"Editorial Lucina\", mediante la quale pubblic\u00f2 la maggior parte dei suoi libri.\nLa sua notoriet\u00e0 si deve in gran parte al suo contributo alla linguistica generale, a quella preistorica o indoeuropea, a quella grecolatina e allo studio dell\"'espofcont\" (\"espa\u00f1ol oficial contempor\u00e1neo\"). La sua teoria generale sul linguaggio si trova ampiamente descritta nella trilogia \"Del lenguaje;\" \"De la construcci\u00f3n (Del lenguaje II);\" \"Del aparato (Del lenguaje III)\", cos\u00ec come nella raccolta di articoli \"Hablando de lo que habla. Estudios de lenguaje\" (Premio Nazionale per la Saggistica in Spagna, nel 1990). Nel 2009 venne pubblicata la sua trilogia \"Elementos gramaticales\", concepita come un'alternativa ai libri di testo scolastici convenzionali destinata ad introdurre i pi\u00f9 giovani ai fondamenti della grammatica.\nAlcuni tra i suoi testi pi\u00f9 importanti nell'ambito della Filologia e della Logica sono: \"Tratado de R\u00edtmica y Prosodia y de M\u00e9trica y Versificaci\u00f3n; Lecturas presocr\u00e1ticas;\" \"Raz\u00f3n com\u00fan. Edici\u00f3n cr\u00edtica, ordenaci\u00f3n, traducci\u00f3n y comentario de los restos del libro de Her\u00e1clito (Lecturas presocr\u00e1ticas II);\" \"Contra el tiempo;\" \"De Dios;\" \"Contra la Realidad\".\nCome poeta pubblic\u00f2, tra gli altri, i libri: \"Canciones y soliloquios;\" \"M\u00e1s canciones y soliloquios;\" \"Del tren (83 notas o canciones);\" \"Libro de conjuros;\" \"Ramo de romances y baladas;\" \"Serm\u00f3n de ser y no ser;\" \"Valorio 42 veces;\" \"Relato de amor;\" \"4 canciones de amor perdido y el c\u00ednife;\" \"Cantar de las dos torres;\" \"Serm\u00f3n de dejar de ser\", opera postuma.\nScrisse diverse opere teatrali, tra cui: \"Ismena;\" \"Rey de una hora;\" \"Baraja del rey don Pedro\" (Premio Nazionale di Letteratura Drammatica in Spagna, nel 1999).\nPubblic\u00f2 anche numerosi articoli e collaborazioni giornalistiche, su alcuni tra i pi\u00f9 importanti quotidiani spagnoli (\"El Pa\u00eds; La Raz\u00f3n; La Vanguardia...\") e su riviste specializzate, in cui manifest\u00f2 la sua dura ed ostinata critica alla societ\u00e0, come ad esempio: \"De mujeres y de hombres;\" \"Contra la Pareja;\" \"Contra la Paz, contra la Democracia;\" \"An\u00e1lisis de la Sociedad del Bienestar;\" \"Noticias desde abajo; Que no, que no\".\nSvolse un notevole lavoro di traduzione che gli venne riconosciuto dal Ministero spagnolo nel 2006 con il Premio Nazionale all'Opera di un Traduttore. Tradusse specialmente autori antichi, tra i quali: Omero, Eraclito, Parmenide, Sofocle, Aristofane, Lucrezio, Catullo, Orazio, Virgilio; ma anche testi di Sem Tob, del Marchese de Sade, Shakespeare, Georges Brassens, Giuseppe Gioacchino Belli, Paul Val\u00e9ry.\nSu incarico del Governo della Comunit\u00e0 Autonoma di Madrid scrisse nel 1983 l\"'Himno de la Comunidad de Madrid\" (Inno della Comunit\u00e0 Autonoma di Madrid), per un prezzo simbolico di una \"peseta\" (cifra che attualmente equivale a 0,0060 euro).\nIl suo pensiero ha esercitato una grande influenza su diversi intellettuali spagnoli, quali, per citarne alcuni: Fernando Savater, F\u00e9lix de Az\u00faa, Miguel \u00c1ngel Velasco, Javier Mar\u00edas o Isabel Escudero. Inoltre, le sue poesie hanno dato vita a numerosi adattamenti musicali, come quelli di Amancio Prada o Chicho S\u00e1nchez Ferlosio.\nDurante i suoi ultimi anni coordinava un circolo politico nell\"'Ateneo de Madrid\". \u00c8 morto il 1\u00ba novembre 2012 a Zamora, a causa d'una insufficienza cardiaca.\nPensiero politico.\nNei suoi scritti e nelle sue conferenze, Garc\u00eda Calvo cerc\u00f2 di dar voce ad un sentimento anonimo e popolare che rifiuta le manovre del Potere e mantiene con esse un rapporto di guerra continua. Indispensabile a questa lotta \u00e8 la denuncia della Realt\u00e0 come menzogna: e cio\u00e8 che Essa non \u00e8 altro che un'idea, la quale, cos\u00ec come spiega l'autore in diverse occasioni, ci viene presentata come il riflesso fedele di \"quel che c'\u00e8 davvero\", di tutte le \"cose\", mentre invero la Realt\u00e0 \u00e8 una costruzione astratta, in cui le cose vengono ridotte per forza a idee. Con questa riduzione delle cose a idee, per\u00f2, non si fa altro che uccidere ci\u00f2 che nelle cose v'\u00e8 di imprevedibile ed infinito, e diventa cos\u00ec possibile sottoporle al calcolo, a pianificazioni, schemi e manovre. La gente (anch'essa un caso di \"cosa\") viene in tal modo organizzata in Individui, sottomessi ad una doppia esigenza contraddittoria: ognuno di loro deve essere individuale, e cio\u00e8 unico; eppure, pur essendo ognuno uno ed unico, tutti devono essere sommabili indifferentemente in una Massa numerica. \u00c8 questo il trucco della Democrazia, la quale si fonda, quindi, su questa contraddizione o impossibilit\u00e0 (che il buon senso non pu\u00f2 non svelare): che ognuno di noi ha un'identit\u00e0 propria e cos\u00ec \u00e8 diverso dagli altri, ma che, contemporaneamente, \u00e8 anche uno di tanti, un elemento come un altro della Massa. Per fortuna, questa organizzazione non \u00e8 perfetta e presenta sempre brecce ed imperfezioni. Queste brecce Garc\u00eda Calvo le chiama \"popolo\", vale a dire quel che nella gente rimane ancora di imprevedibile, di incontrollabile, di sconosciuto, di non sottoposto a pianificazione e calcolo.\nCos\u00ec, il progresso del Potere nella Storia ha raggiunto il suo apice nelle societ\u00e0 democratiche, formate da Masse di Individui (Garc\u00eda Calvo precisa inoltre che l'Individuo non s'oppone alla Massa, bens\u00ec esso \u00e8, appunto, l'elemento indispensabile per la formazione delle Masse). Dato che lo scopo del Progresso \u00e8 introdurre questo sistema dappertutto, la lotta popolare deve rivolgersi contro la Democrazia o Stato del Benessere, considerando che \u00e8 questo il regime che amministra la morte del \"popolo\" nelle societ\u00e0 pi\u00f9 avanzate (l'unica cosa certa del futuro \u00e8 la morte, ed il Potere, anticipando il Futuro con costanti piani e programmi -ogni volta pi\u00f9 perfetti-, non fa altro che avvicinarci alla morte ed annientare sempre pi\u00f9 quel che ci rimane di vita). Inoltre, la sopravvivenza di forme pi\u00f9 o meno arcaiche di dominio (come, ad esempio, le dittature comuniste o quelle dei paesi musulmani) serve per giustificare, per via di comparazione, la Democrazia delle societ\u00e0 progredite e farla sembrare desiderabile.\nEssenziale per il Potere e la Realt\u00e0 \u00e8 la figura di Dio, la quale, dopo aver adottato diversi nomi, come ad esempio Uomo (si pensi all'Umanesimo), nella sua forma pi\u00f9 moderna o progredita si presenta come Denaro: un'idea onnipresente alla quale tutte le cose sono riducibili (ogni cosa, infatti, ha un prezzo). La religione di questa nuova forma di Dio \u00e8 la Scienza, che ha la missione di mantenere attuale e vigente l'idea di Realt\u00e0 e di convincere gli individui del fatto che tutto \u00e8 sotto controllo: che si ha conoscenza certa di tutto, o, almeno, che se ne avr\u00e0 in futuro. Eppure, le indagini degli scienziati, specialmente quelle dei fisici, nella misura in cui sono oneste, presentano indizi della resistenza delle cose ad esser ridotte a idee.\nNella Democrazia, lo Stato ed il Capitale sono due volti della stessa cosa. La lotta popolare deve quindi rivolgersi contro entrambi, senza diventare mai n\u00e9 una rivendicazione (la quale implicherebbe il fatto di riconoscere legittimit\u00e0 al Potere) n\u00e9 un'alternativa di governo (che non farebbe altro che contribuire al progresso del Potere). Tale lotta non \u00e8 individuale (considerando che l'Individuo, costruito a immagine e somiglianza dello Stato, \u00e8 essenzialmente reazionario e rappresenta il primo nemico del popolo), ma bens\u00ec \u00e8 una lotta della gente, di ci\u00f2 che rimane del popolo, al di sotto degli individui ed in contraddizione con essi.\nPer quanto riguarda i nazionalismi, afferma Garc\u00eda Calvo che essi nascono dalla conversione del popolo indefinito, incontabile ed ingovernabile in un'idea (\"i popoli\", separati e diversi tra di loro) manovrabile e sottomessa al Potere.\nIl linguaggio, sostiene l'autore, svolge un ruolo rilevante nell'oppressione del popolo, ma anche nella sua ribellione. Le parole con significato di ogni lingua (il campo semantico) configurano la Realt\u00e0, diversa per ogni trib\u00f9 o gruppo sociale. Nella misura in cui il linguaggio contribuisce a creare l'inganno della Realt\u00e0 (e cio\u00e8: che conosciamo tutte le cose e sappiamo come chiamarle e come manipolarle), rappresenta un'arma contro il popolo. Eppure, nell'uso comune delle parole si producono continuamente barlumi, segni rivelatori, che vengono ad indicare il contrario (ovvero: che non conosciamo tutte le cose; e che nemmeno la Realt\u00e0 comprende e racchiude tutto ci\u00f2 che c'\u00e8), ed in questo senso il linguaggio, che chiunque pu\u00f2 usare ma che non \u00e8 propriet\u00e0 di nessuno, \u00e8 l'espressione popolare per eccellenza.\nEsempi concreti della lotta contro la Realt\u00e0, nel pensiero di Garc\u00eda Calvo, li possiamo trovare nell'attacco contro l'automobile (veicolo individuale per eccellenza) e la difesa del treno; nella lotta contro l'idea, corrente in Spagna, che \"Hacienda somos todos\" (e cio\u00e8, che tutti quanti facciamo parte del Fisco - o Amministrazione delle finanze); o nella decisione di \"scrivere come si parla\", in contrasto con l'uso pedante del linguaggio da parte di accademici, eruditi, funzionari e giornalisti.\nGarc\u00eda Calvo diede il suo appoggio al \"Movimiento 15-M\", in quanto gli sembr\u00f2 di scorgere in esso, almeno inizialmente, un'espressione popolare, spontanea e imprevedibile di rifiuto verso qualsiasi forma di Potere, compresa quindi anche quella attuale."}
{"id": "6514430", "revid": "183694", "url": "https://it.wikipedia.org/wiki?curid=6514430", "title": "Richard L. Heschl", "text": "Biografia.\nNel 1849 consegu\u00ec il dottorato in medicina presso l'Universit\u00e0 di Vienna, nel 1850 divenne \"primo assistente\" di Carl von Rokitansky (1804-1878). Nel 1854 fu nominato professore di anatomia presso la scuola medico-chirurgica di Olomouc e durante l'anno successivo divent\u00f2 professore di anatomia patologica a Cracovia. Nel 1861 divenne professore presso la scuola medico-chirurgica di Graz (dal 1863 fu professore ordinario), nel 1864-65 fu rettore universitario. Nel 1875, ritorn\u00f2 presso l'Universit\u00e0 di Vienna. Dopo la sua morte, la sua posizione a Vienna fu riempita da Hans Kundrat (1845-1893).\nHeschl \u00e8 accreditato come il primo medico a descrivere la circonvoluzione temporale trasversale, situata nella corteccia uditiva primaria."}
{"id": "6514434", "revid": "599013", "url": "https://it.wikipedia.org/wiki?curid=6514434", "title": "Bruno Miranda", "text": ""}
{"id": "6514435", "revid": "1428602", "url": "https://it.wikipedia.org/wiki?curid=6514435", "title": "Richard Ladislaus Heschl", "text": ""}
{"id": "6514437", "revid": "1543377", "url": "https://it.wikipedia.org/wiki?curid=6514437", "title": "Provvedimento pastorale", "text": "Il provvedimento pastorale, nel contesto della Chiesa cattolica negli Stati Uniti d'America, si riferisce a una serie di pratiche e norme che consentono ai vescovi di fornire assistenza spirituale ai cattolici romani provenienti dalla tradizione anglicana istituendo parrocchie e ordinando sacerdoti per le loro esigenze.\nIl provvedimento fu autorizzato da papa Giovanni Paolo II nel 1980 e annunciato nel 1981 in risposta alle richieste degli ex appartenenti alla Chiesa episcopale degli Stati Uniti d'America e dei membri delle congregazioni delle altre Chiese della Comunione anglicana. Esso permetteva ai vescovi diocesani di istituire parrocchie personali per gli ex-anglicani che utilizzano forme liturgiche con alcuni elementi della liturgia anglicana. Queste liturgie sono conosciute come uso anglicano del rito romano e sono oggi contenuti nella messale \"\".\nIl provvedimento consente anche ai vescovi di ordinare sacerdoti diocesani ex membri del clero anglicano anche se sposati quando la Santa Sede concede una dispensa dalla regola che richiede che i preti cattolici di rito latino siano celibi. \nDal 1981 oltre cento ordinazioni si sono svolte sotto il provvedimento pastorale e sono state istituite diverse parrocchie personali nelle diocesi. A partire dal 2012 la maggior parte di queste parrocchie sono state trasferite dalle loro diocesi in una nuova giurisdizione nazionale, l'ordinariato personale della Cattedra di San Pietro. Nel 2017 la Santa Sede ha ordinato che tutte le parrocchie all'interno del provvedimento pastorale entrino nell'ordinariato personale nordamericano. Attualmente solo una parrocchia di Boston rimane regolata dal provvedimento pastorale, dopo che una parrocchia di San Antonio \u00e8 stata trasferita all'ordinariato. Si prevede che presto anche la congregazione di Boston sar\u00e0 trasferita, facendo decadere ufficialmente il provvedimento pastorale.\nOrigini.\nNell'articolo intitolato \"The Pastoral Provision for Roman Catholics in the U.S.A.\" il reverendo Jack D. Barker traccia le origini della richiesta a un accordo simile accordo al movimento di Oxford nato in Inghilterra nel XIX secolo e ai pi\u00f9 recenti sviluppi della Chiesa episcopale degli Stati Uniti d'America che negli anni '70 aveva cambiato i suoi canoni per quanto riguarda il divorzio, che si rifiutava di prendere una forte posizione pubblica contro l'aborto, che ordinava diaconesse e che aveva aggiunto il cosiddetto \"Rite II\", un rito in lingua contemporanea, al libro delle preghiere comuni. Alcune congregazioni maturarono quindi l'idea di lasciare la chiesa.\nNel 1977 alcuni di quelli che desideravano l'unione con la Chiesa cattolica contattarono alcuni suoi vescovi cattolici, il nunzio apostolico Jean Jadot e la Congregazione per la dottrina della fede a Roma per indagare sulla possibilit\u00e0 che i preti anglicani sposati venissero accolti nel Chiesa cattolica e potessero operare come preti cattolici.\nIl 3 novembre 1979, dopo che la Conferenza dei vescovi cattolici e che la Congregazione per la dottrina della fede si erano espresse favorevolmente alle proposte presentate, venne presentata a Roma una formale richiesta di unione per l'accettazione nella Chiesa cattolica romana, per stabilire quali passi fare passi fare per eliminare eventuali difetti che potrebbero essere trovate nelle ordinazioni sacerdotali e gli venga concessa la supervisione, la guida e la direzione di un vescovo cattolico. Essi offrirono la fedelt\u00e0 di tutti i loro cuori, menti e anime, anche \"con quella fedelt\u00e0 il patrimonio anglicano che \u00e8 stato nostro in quanto compatibile, accettabile e migliorato l'insegnamento cattolico e il culto\".\nLa decisione della Santa Sede venne ufficialmente comunicata in una lettera del 22 luglio 1980 della Congregazione per la dottrina della fede al presidente della Conferenza dei vescovi cattolici degli Stati Uniti che l'ha pubblicata il 20 agosto successivo.\nStruttura.\nSebbene l'ammissione degli episcopaliani in questione sia stata considerata come una riconciliazione degli individui, il provvedimento pastorale e il suo statuto dette loro un'identit\u00e0 di gruppo comune.\nTale identit\u00e0 coinvolse la possibilit\u00e0, dopo un periodo di discernimento con il vescovo locale di rito latino, di essere dotato di qualche tipo di struttura distinta, potessero utilizzare nel gruppo, ma non fuori di esso, una forma di liturgia che manteneva alcuni elementi della liturgia anglicana, i sacerdoti episcopali sposati potessero essere ordinati sacerdoti cattolici, ma non vescovi.\nUn delegato ecclesiastico, cattolico e preferibilmente un vescovo, doveva essere nominato per controllare l'attuazione della decisione e rela.\nAttuazione.\nNel marzo del 1981 la Santa Sede nomin\u00f2 delegato ecclesiastico l'allora vescovo di Springfield-Cape Girardeau Bernard Francis Law. Nel 2003 gli \u00e8 succeduto l'arcivescovo metropolita di Newark John Joseph Myers. A questi nel 2011 \u00e8 succeduto il vescovo di Fort Worth Kevin William Vann. Padre William H. Stetson, sacerdote dell'Opus Dei, \u00e8 segretario del delegato ecclesiastico.\nNel 1984 la Congregazione per il culto divino e la disciplina dei sacramenti approv\u00f2 provvisoriamente per la liturgia del gruppo il \" Book of Divine Worship\"che venne definitivamente approvato nel 1987. Questo libro contiene elementi dell'edizione del 1928 del libro delle preghiere comuni, mentre la liturgia eucaristica \u00e8 tratta dal libro del 1979. Le preghiere eucaristiche sono tratte dal Messale Romano e dall'antico rito di Sarum (con le parole dell'inglese moderno).\nLa preoccupazione per i rapporti ecumenici con la Chiesa episcopale degli Stati Uniti d'America imped\u00ec all'arcivescovo di Los Angeles di autorizzare l'istituzione nella sua arcidiocesi di parrocchie personali previste dal provvedimento personale nonostante le richieste di due congregazioni, i cui membri superavano per numero quello di altre congregazioni per le quali in altre diocesi erano state erette parrocchie delle provvedimento. I membri delle congregazioni vennero informati che avrebbero potuto essere ricevuti solo come membri delle ordinarie parrocchie cattoliche esistenti.\nFurono istituite solamente sette parrocchie personali, ma dal 1983 oltre 80 ex sacerdoti anglicani furono ordinati per il ministero sacerdotale in varie diocesi cattoliche degli Stati Uniti.\nIl 1\u00ba gennaio 2012 papa Benedetto XVI eresse l'ordinariato personale della Cattedra di San Pietro, una giurisdizione canonicamente equivalente a una diocesi, per gli ex anglicani negli Stati Uniti e in Canada e nomin\u00f2 il reverendo Jeffrey Neil Steenson, un sacerdote sposato ordinato nell'ambito del provvedimento pastorale e che prima era stato vescovo del Rio Grande nella Chiesa episcopale. Successivamente gli concesse il titolo di protonotario apostolico, il grado pi\u00f9 alto per un presbitero. L'ordinario \u00e8 canonicamente equivalente a un vescovo diocesano ma pu\u00f2 ricevere l'ordinazione episcopale solo se \u00e8 celibe. Il 24 novembre 2015 papa Francesco nomin\u00f2 ordinario con dignit\u00e0 episcopale monsignor Steven Joseph Lopes. L'ordinariato ha una facolt\u00e0 parallela nel trattare le petizioni dalla dispensa dalla norma del celibato per l'ex clero anglosassone e protestante, ma il provvedimento pastorale rimane in vigore per il clero anglosassone sposato che ha chiesto l'ordinazione presbiterale cattolica in una diocesi locale piuttosto invece che all'rdinariato.\nSacerdoti sposati.\nAlmeno dagli inizi degli anni '50 a ex anglicani, luterani e membri del clero di altre confessioni che avevano chiesto di entrare in comunione con la Chiesa cattolica furono concesse deroghe alla norma del celibato, una pratica ribadita da papa Paolo VI nella sua enciclica del 1967 \"Sacerdotalis Caelibatus\". \nI papi, anche precedenti a Pio XII, ordinariamente dispensavano dalla norma del celibato clericale i membri dell'ex clero anglosassone e protestante, ma le petizioni per tali dispense furono relativamente poche fino al 1976 quando la Chiesa episcopale degli Stati Uniti d'America deliber\u00f2 di conferire l'ordinazione sacerdotale anche alle donne. A quel tempo i membri del clero episcopale che non voleva accettare il cambiamento - inclusi molti con la loro intera congregazione - cerc\u00f2 l'ordinazione nella Chiesa cattolica romana e il permesso di utilizzare una forma sostanzialmente anglicana della liturgia. Papa Giovanni Paolo II rispose a queste richieste promuovendo il cosiddetto \"provvedimento pastorale\" e istituendo un delegato ecclesiastico per facilitare il trattamento dell'impatto relativamente improvviso delle richieste provenienti dagli Stati Uniti.\nA partire dal novembre del 2012, circa settanta uomini sposati furono ordinati sacerdoti sotto il provvedimento pastorale. Questo numero non include le richieste presentate dall'ex clero protestante, le cui petizioni per la dispensa dalla norma del celibato continuano a passare attraverso i canali normali. La maggior parte dei sacerdoti diocesani sposati storicamente non operarono come parroci delle parrocchie diocesane, anche se ora esistono alcune eccezioni. Alcuni sacerdoti lavorano nelle occupazioni secolari per sostenere le loro famiglie ma la maggioranza serve come cappellani o con ruoli didattici o amministrativi.\nParrocchie.\nAttualmente solamente la congregazione della chiesa di Sant'Atanasio a Boston \u00e8 regolata dalle norme del provvedimento pastorale.\nRisultati e sfide future.\nMentre si pu\u00f2 dire che l'esperienza del provvedimento pastorale ha avuto successo, le sfide derivanti dai diversi ambienti culturali del celibato e del clero sposato rimangono. Ad esempio, gli stipendi dei sacerdoti del clero cattolico non sono adatti alle esigenze di uomini sposati. La dimensione del gregge \u00e8 un altro problema. Una parrocchia media della Chiesa episcopale potrebbe avere anche meno di duecento famiglie, nella Chiesa cattolica sono comuni le parrocchie di pi\u00f9 di mille famiglie. Nonostante a un sacerdote sposato sia vietato operare in un ambiente parrocchiale, il suo carico di lavoro come sacerdote cattolico potrebbe essere di solito molto pi\u00f9 grande, sia come cappellano di ospedale o in un'universit\u00e0. Essi possono inoltre operare come sacerdoti ausiliari nel fine settimana. Molti svolgono un servizio del genere e il lavoro pastorale \u00e8 in genere molto intenso. Questo pu\u00f2 portare, e in alcuni casi ha portato, a gravi ripercussioni sulla vita coniugale. \nFuori dagli Stati Uniti.\nIl provvedimento pastorale per gli ex episcopaliani \u00e8 limitato agli Stati Uniti ma anche in altri paesi ci sono ex membri del anglicano che sono diventati preti cattolici sposati. Il \"Toronto Star\" rifer\u00ec che in Canada circa una mezza dozzina di ex sacerdoti anglicani sposati stavano operando nelle parrocchie cattoliche. Uno di questi, padre Rick McKnight, venne citato come contrario all'abolizione del celibato sacerdotale per i sacerdoti. Egli \u00e8 oggi sacerdote presso la parrocchia di Nostra Signora delle Grazie ad Aurora, nell'Ontario, e cappellano della St Basil the Great College School di North York."}
{"id": "6514438", "revid": "599013", "url": "https://it.wikipedia.org/wiki?curid=6514438", "title": "Jang Ri-jin", "text": "Carriera.\nCon il ha partecipato alle Olimpiadi del 1936, mentre con la ha disputato quelli del 1948."}
{"id": "6514440", "revid": "767487", "url": "https://it.wikipedia.org/wiki?curid=6514440", "title": "Jang Ri-Jin", "text": ""}
{"id": "6514441", "revid": "300067", "url": "https://it.wikipedia.org/wiki?curid=6514441", "title": "Chang Ri-jin", "text": ""}
{"id": "6514442", "revid": "300067", "url": "https://it.wikipedia.org/wiki?curid=6514442", "title": "Chang Ri-Jin", "text": ""}
{"id": "6514443", "revid": "300067", "url": "https://it.wikipedia.org/wiki?curid=6514443", "title": "Richin Cho", "text": ""}
{"id": "6514445", "revid": "183694", "url": "https://it.wikipedia.org/wiki?curid=6514445", "title": "Karl Stoerk", "text": "Biografia.\nStudi\u00f2 medicina presso l'Universit\u00e0 di Praga e Vienna e consegu\u00ec il dottorato nel 1858. Successivamente fu assistente di Ludwig T\u00fcrck (1810-1868) a Vienna, stesso luogo dove fu medico per il resto della sua carriera. Nel 1891 Stoerk fi nominato capo della clinica laringologica.\nInsieme a Leopold von Schr\u00f6tter (1837-1908) e Johann Schnitzler (1835-1893), rese Vienna un importante centro di ricerca laringologica alla fine del XIX secolo.\nInoltre, dimostr\u00f2 che \u00e8 possibile curare la laringe e la gola usando un laringoscopio. Ide\u00f2 anche diversi strumenti medici, tra cui la gastroscopia che \u00e8 stata successivamente chiamata \"gastroscopia di Waldenburg\". Il dispositivo endoscopico di Stoerk era costituito da tre tubi telescopici con un meccanismo ribaltabile."}
{"id": "6514453", "revid": "124123", "url": "https://it.wikipedia.org/wiki?curid=6514453", "title": "Konrad Rieger", "text": "Biografia.\nStudi\u00f2 medicina presso l'Universit\u00e0 di W\u00fcrzburg e Tubinga, ricevendo il dottorato nel 1878. Lavor\u00f2 come assistente di Franz von Rinecker al Juliusspital di W\u00fcrzburg, nel 1882 ottenne la sua abilitazione per la psichiatria. Nel 1887 divent\u00f2 professore associato e medico presso il reparto psichiatrico del Juliusspital.\nDi sua iniziativa costru\u00ec una clinica psichiatrica indipendente presso l'Universit\u00e0 di W\u00fcrzburg (1893). Nel 1895 divenne professore ordinario presso l'universit\u00e0.\nLa sua ricerca si \u00e8 ampiamente trattata con temi quali difetti nell'intelligenza, ipnosi, catalessia ipnotica negli animali, epidemia psichica e afasia."}
{"id": "6514458", "revid": "15756", "url": "https://it.wikipedia.org/wiki?curid=6514458", "title": "Odonomastica storica di Milano", "text": "L'odonomastica storica di Milano \u00e8 l'insieme dei nomi delle vie e piazze della citt\u00e0 di Milano dal 1786, anno di introduzione della nomenclatura ufficiale delle vie fino al 1865, quando l'odonomastica fu riformata e resa uniforme in tutta Italia.\nAl giorno d'oggi molti nomi di piazze e vie rimangono uguali o comunque simili alla versione storica.\nStoria.\nLe prime notizie circa la toponomastica non ufficiale della citt\u00e0 giungono da una pianta di tale Giovanni Francesco Kraus, che ricopi\u00f2 nel 1763 una mappa del XVII secolo che a sua volta riproduceva una mappa di epoca comunale. Tale mappa suddivideva la citt\u00e0 di sei sestieri, ogni sestiere era diviso in cinque contrade, che allora indicavano una semplice suddivisione ulteriore del sestiere, ma che nel tempo finirono per assumere il significato di via.\nLa toponomastica ufficiale di Milano nacque sotto gli austriaci per ordine di Giuseppe II: l'imperatore, per rendere pi\u00f9 facile ed efficiente la riscossione delle tasse, ordin\u00f2 che fossero poste delle targhe bianche di legno all'angolo di ogni incrocio di ogni via recanti in maiuscolo il nome con cui la via veniva tradizionalmente chiamata. Curiosamente invece, per la numerazione fu utilizzato un unico e complesso sistema progressivo, slegato dalle vie, che vedeva il numero 1 nel palazzo reale per poi salire seguendo una spirale antioraria: 1 e 2 erano il palazzo Reale, 3 e 4 l'arcivescovado, 5 un palazzo nell'attuale piazza Fontana e cos\u00ec via; il sistema era piuttosto intricato e con questo metodo un palazzo d'angolo di una via poteva avere un numero di qualche centinaia di unit\u00e0 diverso da quello a fianco.\nPrima del 1865 vi erano vari modi diversi per indicare le vie:\nTipologie.\nVie intitolate ai santi.\nLe vie intitolate ai santi erano sicuramente le pi\u00f9 comuni nell'antica toponomastica milanese: questo era dovuto al fatto che in assenza di una denominazione ufficiale, per secoli ci si rifer\u00ec alla via secondo il nome di una delle pi\u00f9 di trecento chiese un tempo presenti nell'attuale centro storico della citt\u00e0.\nSebbene spesso seguiti da altri termini (le chiese dedicate allo stesso santo erano molteplici, per cui si ricorreva a suffissi vari dopo il nome del santo per distinguerle) non erano comunque rare le vie con la semplice denominazione del santo, tra le molte le come le attuali \"via San Giuseppe\", \"via Santa Margherita\", \"via Sant'Orsola\" o \"via San Maurilio\", o le antiche \"contrada di Sant'Andrea\" (antico nome di via Montenapoleone, da non confondersi con l'attuale via Sant'Andrea, anticamente \"Borgo di Sant'Andrea\"), \"contrada di San Simone\" (oggi via Cesare Correnti) o la \"contrada di San Sebastiano\" (oggi parte di via Torino). Celebre \u00e8 infine piazza della Scala, nominata dalla demolita chiesa di Santa Maria della Scala.\nVie intitolate ai mestieri.\nIl patronato delle vie alle varie corporazioni era, dopo l'intitolazione ai santi, l'usanza pi\u00f9 comune della citt\u00e0. Pare che nei secoli scorsi ogni mestiere in citt\u00e0 avesse una sua via.\nTra le vie moderne dedicate ai mestieri si possono elencare:\nTra le vie scomparse si possono invece elencare:\nVie intitolate a famiglie nobili milanesi, animali e piante.\nBench\u00e9 possa sembrare strano l'accostamento, molte sono le vie in cui l'origine dal nome di una famiglia si confonde con quello di un animale o con una pianta.\nTra le vie che portano il nome di un animale riconducibile al cognome di una famiglia l\u00ec residente si possono citare:\nTra le numerose vie riconducibili senza dubbio a nomi di nobili famiglie milanesi si possono citare:\nVie che portano il nome di animali e non trovano alcun riscontro tra i cognomi della nobilt\u00e0 milanese sono:\nTra le vie che portano il nome di una pianta riconducibile ad una famiglia l\u00ec residente si possono citare:\nTra le vie da ascriversi solo a vegetali sono:\nVie nominate da luoghi di epoca romana.\nMilano fu dal 286 al 402 d.C. capitale dell'Impero romano d'Occidente: in quanto sede imperiale furono costruiti e risistemati una moltitudine di monumenti tipici delle citt\u00e0 romane da cui presero il nome le vie in prossimit\u00e0 dell'esistenza di tali monumenti anche una volta che le loro tracce furono completamente cancellate.\nTra le vie contemporanee possiamo elencare \"via Circo\", cos\u00ec chiamata in ricordo della presenza del circo romano di Milano, in verit\u00e0 nominata cos\u00ec per contrazione dell'antica \"contrada della Maddalena al cerchio\", nominata da un convento che prendeva tale nome per essere sorta sulle rovine del circo. Dalla presenza di terme o bagni \u00e8 invece possibile derivi il nome dell'antica \"stretta Bagnera\" (\"baniaria\"). Altre vie in ricordo dei monumenti si possono citare l'antico \"borgo di Viarenna\", corruzione di \"via Arena\" oggi ripristinato nominato dall'anfiteatro (o arena). Ad un'origine simile si deve il nome della \"via San Vittore al teatro\", in omaggio all'antico teatro romano. Si ha infine \"via Santa Maria alla Porta\", dalla chiesa cos\u00ec nominata per la presenza dell'antica porta Vercellina romana.\nSempre da luoghi romani provenivano nomi oggi abbandonati, tra cui la \"contrada di San Giorgio al Palazzo\" (ultima parte dell'attuale via Torino) dall'antico palazzo Imperiale, oggi mantenuto solo per l'omonima chiesa.\nVie nominate da corruzione di nomi latini.\nAlcuni nomi delle vie della citt\u00e0 proverrebbero dalla corruzione degli antichi nomi latini indicati per l'area: \"piazza Cordusio\" deve il suo nome alla presunta presenza in loco del palazzo del re dei Longobardi, da cui l'indicazione latina di \"curte ducis\". Tra i tanti toponimi dedicati alla presenza di orti e giardini nella citt\u00e0 si pu\u00f2 citare il \"Verziere\", dal latino \"viridarium\", sostantivo che indicava un'area dedicata a giardini e boschetti, che divent\u00f2 nell'area milanese sinonimo di mercato della verdura, in quanto l\u00ec si teneva in origine tale mercato.\nLa corruzione di un antico nome latino \u00e8 coinvolta in una delle ipotesi circa l'origine di \"piazza Vetra\": il nome potrebbe derivare dalla corruzione di \"platea vetus\" (via vecchia). Nelle vicinanze si trovo invece il \"Carrobbio\", che deriverebbe dal latino \"quadrivium\" che indicava un luogo dove molte vie si incrociavano. In maniera simile l'antica \"contrada di San Paolo in Compito\", oggi semplicemente via San Paolo, deriverebbe dalla volgarizzazione del termine \"compitus\", ovvero \"crocicchio\" dove si incontravano quattro strade.\nStrade nominate da antichi luoghi naturali.\nUsanza non rara era indicare una via od una chiesa da spiazzi non edificati o dedicati al pascolo o alla coltivazione. \"Via Broletto\" ricorda per l'appunto la presenza del broletto, ovvero l'arengario dove si tenevano le riunioni della magistratura consolare: questa parola derivata dal latino medievale indicava in origine uno spazio dedicato ad ortaglie o giardino. Su una vasta area chiamata \"brolium archiepiscopi\" (broglio dell'arcivescovo), in seguito \"brolium consulare\", si iniziarono a tenere le riunioni delle magistrature cittadine: su tale area corrispondente circa all'attuale palazzo Reale fu costruito il primo \"broletto\" della citt\u00e0, per cui il termine broletto avrebbe indicato il palazzo e non pi\u00f9 l'area. Limite estremo della vasta area del \"brolium archiepiscopi\" era invece l'attuale \"piazza di San Nazaro in Brolo\". Tra i luoghi riconducibili a spazi coltivati ed ortaglie si possono citare la \"via San Pietro all'orto\", il \"Verziere\" prima citato ed infine \"via Vigna\". Similmente \"via Brera\" deriverebbe da \"braida\", ovvero un appezzamento di terreno tenuto a prato, a sua volta derivato dal latino \"proedium\". Altri lo fanno derivare dal tedesco \"breite\", con significato di \"fondo adiacente alla citt\u00e0\". Nel catasto teresiano del 1751 \u00e8 riportata una \"Brera di Porta Romana\", poi \"Strada di brera\" nella mappa del 1856, corrispondente alla attuale \"via Orti\".\nTra i toponimi del passato possiamo citare la \"contrada di San Vito in Pasquirolo\", che deriverebbe dal latino \"pasculum\" a sua volta origine del termine \"pasqu\u00e9e\", equivalente milanese del campo veneziano: del nome \u00e8 rimasto traccia nella chiesa di San Vito in Pasquirolo. Del toponimo \"contrada della Passarella\", contrazione del milanese \"pass\u00e0 l'era\" (passata l'aia), rimane solo una galleria omonima, mentre similmente vi era il nome della chiesa di San Giovanni in Era. Si ricorda inoltre la scomparsa \"piazzetta delle Galline\" dove si usava far ruspare le galline.\nDall'antica idrografia milanese derivano la \"via Pantano\", il cui sbocco porta sul dove un tempo sorgevano le mura romane della citt\u00e0 con relativo fossato che formavano all'epoca un territorio paludoso, mentre esisteva un tempo la \"contrada di Poslaghetto\", possibilmente derivato dalla radice latina \"post\" assieme al termine laghetto, da non confondere con l'attuale \"via Laghetto\" cos\u00ec nominata dalla piccola darsena utilizzata per lo scarico dei marmi del duomo di Milano. Da uno dei numerosi torrenti che un tempo scorrevano per la citt\u00e0, il Nirone oggi deviato, deriverebbe \"via Nirone\", mentre dalle parti di piazza Vetra si aveva la \"contrada di San Michele alla Chiusa\" (oggi semplicemente \"via San Michele\") per la presenza di una chiusa che regolasse il flusso della Vettabbia. Un'ipotesi alternativa a quella citata pi\u00f9 in alto \u00e8 quella di fare derivare il nome di \"piazza Vetra\" alla corruzione del nome \"Vepra\", nome che assumeva nel territorio milanese il fiume Olona.\nPi\u00f9 celebre \u00e8 infine la \"corsia del Giardino\", antico nome dell'attuale via Manzoni, cos\u00ec nominata per il ricco giardino del palazzo dei Torriani, rivali dei Visconti per il controllo della citt\u00e0.\nStrade nominate da luoghi particolari, storici o eventi della citt\u00e0.\nNell'area attorno a piazza San Sepolcro sono presenti la \"via Moneta\" e la \"via Zecchia Vecchia\": la prima ricorda la presenza della primissima zecca della citt\u00e0, poi spostata di sede da Galeazzo Maria Sforza da cui il nome della \"zecca vecchia\", in contrasto con la zecca nuova di epoca austriaca situata nell'attuale via Manin. Il suffisso \"moneta\" dava anche il nome alla chiesa di San Mattia alla Moneta.\nL'antica presenza di uno slargo dove si sarebbe giocato al \"gioco della palla\" all'incrocio dell'attuale via Torino e via San Maurilio \u00e8 una delle ipotesi dell'origine del nome della \"via della Palla\" e dell'antica \"contrada di Sant'Ambrogio alla Palla\", oggi parte di via San Maurilio. Altra ipotesi \u00e8 che \"Balla\" (in dialetto milanese indicava sia la palla che le antiche consorterie comunali) fosse nient'altro che l'antica cooperativa dei facchini milanesi, chiamati in milanesi i \"facchini della Balla\", che avevano infatti come ritrovo tale incrocio: \u00e8 tuttavia possibile che sia stato il luogo a dare tale soprannome ai facchini e non viceversa.\nTra i pi\u00f9 antichi toponimi della citt\u00e0 vi \u00e8 \"via Caminadella\" (anticamente \"contrada di San Pietro in Caminadella\"): anticamente le case provviste di un vero e proprio camino con cappa in muratura erano molto poche mentre la maggioranza erano semplicemente dotate di un'apertura posta sopra un braciere; da cui la presenza di un complesso di case dotate di camino doveva essere un'eventualit\u00e0 sufficientemente rara da dare il nome alla via. Probabilmente tale gruppo di case apparteneva ai Visconti, futuri signori di Milano. Alla stessa maniera case con pi\u00f9 di due piani, dette \"solariate\", erano un evento non cos\u00ec comune da lasciare traccia nella toponomastica nel nome di \"sant'Ambrogio in Solariolo\", antichissimo nome dell'attuale via Palla e per la chiesa di \"Santa Maria in Solariolo\", sulla quale fu edificata l'attuale chiesa di San Fedele.\nAll'epoca della presa di potere dei Visconti risale la \"via Case Rotte\" (anticamente \"contrada di San Giovanni Decollato alle Case Rotte\"), cos\u00ec nominata dal palazzo dei Torriani, rivali sconfitti dai Visconti, lasciato saccheggiare e distruggere dai nuovi signori della citt\u00e0. Allo stesso modo la \"corsia del Giardino\" (oggi via Manzoni) si riferiva all'ampio giardino dei Torriani, poi lasciato abbandonato in balia dei predoni. Sempre dall'epoca medievale deriva il nome della \"via delle Ore\", per il fatto che qui fu installato il primo orologio della citt\u00e0 presso il campanile della chiesa di San Gottardo in Corte.\nAltro.\nAlla caratteristica della via, composta da caseggiato molto denso di abitazioni, deriverebbe il nome della \"via Borgospesso\", facente parte dell'insieme dei vecchi \"borghi\", anticamente indicanti gruppi di caseggiati fuori le mura (in questo caso quelle romane), di cui facevano parte \"via Borgonuovo\", assieme a \"via Ges\u00f9\" e \"via Santo Spirito\", in origine \"borgo del Ges\u00f9\" e \"borgo di Santo Spirito\". Alla stessa maniera il \"Malcantone\", parte oggi di via Unione, era cos\u00ec nominato per l'angustia del suo percorso, e la \"contrada dei Tetti\" (oggi \"via San Carpoforo\"), cos\u00ec indicata perch\u00e9 sull'angusta via si poteva vedere solo i tetti di case senza finestre: curiosamente la via in alcune mappe riportava la dicitura \"contrada delle Tette\", sfruttando l'ambiguit\u00e0 del nome milanese (\"contrada de' tett\" che pu\u00f2 avere entrambi i significati), secondo alcuni cos\u00ec chiamata per la presenza nella via di case chiuse."}
{"id": "6514469", "revid": "124123", "url": "https://it.wikipedia.org/wiki?curid=6514469", "title": "Siegfried Kalischer", "text": "Biografia.\nStudi\u00f2 medicina presso l'Universit\u00e0 di Berlino e di W\u00fcrzburg e si laure\u00f2 nel 1885 con la sua tesi \"Zur Frage \u00fcber den Einfluss der erblichen Belastung auf Entwicklung, Verlauf und Prognose der Geistesst\u00f6rungen\". Dal 1891 diresse una clinica che si occup\u00f2 delle malattie nervose, a Berlino-Schlachtensee. Kalischer emigr\u00f2 in Danimarca negli anni Trenta."}
{"id": "6514503", "revid": "110157", "url": "https://it.wikipedia.org/wiki?curid=6514503", "title": "Coppa panamericana di pallavolo maschile Under-21 2017", "text": "La Coppa panamericana di pallavolo maschile Under-21 2017 si \u00e8 svolta dal 16 al 21 maggio a Fort McMurray, in Canada: al torneo hanno partecipato sette squadre nazionali Under-21 nordamericane e sudamericane e la vittoria finale \u00e8 andata per la seconda volta al Brasile.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 sono stati assegnati 5 punti alla squadra vincente e 0 a quella sconfitta, se il risultato finale \u00e8 stato di 3-1 sono stati assegnati 4 punti alla squadra vincente e 1 a quella sconfitta, se il risultato finale \u00e8 stato di 3-2 sono stati assegnati 3 punti alla squadra vincente e 2 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nBrasile(Secondo titolo)\nSecondo posto.\nCuba\nTerzo posto.\nCanada"}
{"id": "6514559", "revid": "271907", "url": "https://it.wikipedia.org/wiki?curid=6514559", "title": "Ol'ga Vladykina", "text": ""}
{"id": "6514566", "revid": "863736", "url": "https://it.wikipedia.org/wiki?curid=6514566", "title": "Liceo ginnasio statale Vittorio Emanuele II", "text": ""}
{"id": "6514570", "revid": "599013", "url": "https://it.wikipedia.org/wiki?curid=6514570", "title": "Stevimir Ercegovac", "text": ""}
{"id": "6514572", "revid": "767487", "url": "https://it.wikipedia.org/wiki?curid=6514572", "title": "King Uncle", "text": "King Uncle \u00e8 un film del 1993 diretto da Rakesh Roshan."}
{"id": "6514576", "revid": "271907", "url": "https://it.wikipedia.org/wiki?curid=6514576", "title": "Tat'jana Dorovskich", "text": ""}
{"id": "6514577", "revid": "271907", "url": "https://it.wikipedia.org/wiki?curid=6514577", "title": "Tat'jana Samolenko", "text": ""}
{"id": "6514578", "revid": "729019", "url": "https://it.wikipedia.org/wiki?curid=6514578", "title": "Alva Academy", "text": "Alva Academy \u00e8 una \"comprehensive school\" (scuola che comprende medie e superiori), da sei anni in servizio nelle citt\u00e0 e nei villaggi di Alva, Menstrie, Tillicoultry, Coalsnaughton, Devonside, Dollar e Muckhart, tutti nel Clackmannanshire, in Scozia. L'appello conta pi\u00f9 di 1700 studenti. La scuola \u00e8 nella top 5 delle migliori scuole formanti della Scozia. Ha sei scuole primarie associate - Alva, Menstrie, Tillicoultry, Coalsnaughton, Strathdevon e Muckhart.\nStoria.\nL'Alva Academy in origine \u00e8 stata fondata intorno al 1860 dai residenti della citt\u00e0 per superare le mancanze di educazione civile. Il cambio di tipo di educazione e un costante registro scolastico hanno forzato un regolare cambiamento per incontrare le crescenti richieste. L'avvento delle \"comprehensive school\" nell'anno 1967/68 ha visto le scuole di Tillicoultry e Alva in un'unione di sei anni.\nLa scuola gode tuttora di un eccellente rapporto con il Forth Valley College.\nEssa \u00e8 stata accreditata con l'Investors in People standard nel 2001 e riaccreditata nel 2004."}
{"id": "6514600", "revid": "300067", "url": "https://it.wikipedia.org/wiki?curid=6514600", "title": "Jos\u00e9 Pacheco del Valle", "text": ""}
{"id": "6514603", "revid": "300067", "url": "https://it.wikipedia.org/wiki?curid=6514603", "title": "Joe Pacheco", "text": ""}
{"id": "6514620", "revid": "1793900", "url": "https://it.wikipedia.org/wiki?curid=6514620", "title": "Adorazione del Bambino con i santi Girolamo, Maddalena ed Eustachio", "text": "L'Adorazione del Bambino con i santi Girolamo, Maddalena ed Eustachio \u00e8 un dipinto a tempera e oro su tavola (111x48,5\u00a0cm) di Paolo Uccello, databile al 1436 circa e conservato nella Staatliche Kunsthalle di Karlsruhe.\nStoria.\nNon \u00e8 nota la provenienza del dipinto, forse per\u00f2 pu\u00f2 farsi risalire alla chiesa dei Santi Girolamo e Eustachio a Bologna, quindi al soggiorno emiliano dell'artista.\nL'attribuzione a Paolo Uccello risale a Charles Loeser (1898), ma non \u00e8 stata sempre accettata, anzi da Pudelkho si parl\u00f2 di un ipotetico Maestro di Karlsruhe (1395, accettato da Carli 1954, Pope-Hennessy 1950) o del \"Maestro di Quarate\" (Mario Salmi, 1934-35). L'autografia venne invece ribadita da Roberto Longhi (1928), Federico Zeri (1983) e Alessandro Angelini (1990), pur con proposte di datazione differenti, mentre Parronchi (1974) e Padoa Rizzo (1991) parlarono di autore molto vicino a Paolo Uccello, magari sua figlia Antonia, monaca carmelitana menzionata anche come \"pittoressa\".\nDescrizione e stile.\nLa tavolo, nel suo schema, \u00e8 un \"unicuum\", per la forma estremamente allungata, apparentemente privo di sportelli o scomparti laterali. In alto si vede la Sacra Famiglia, con la Madonna che prega rivolta al Bambino e Giuseppe assopito (molto simile a quello nella predella di Quarate, sebbene qui addolcito). La scena \u00e8 ambientata all'aperto, all'ombra di una palma (simbolo di martirio), ma simbolicamente si trova nella capannuccia, come dimostra la presenza della stella cometa, del bue e dell'asinello. Sono queste due figure, in scorcio, che rimandano direttamente all\"'Adorazione del Bambino\" di San Martino a Bologna.\nIn alto, sei angeli disposti simmetricamente, ricordano invece motivi del tardogotico e la lezione pi\u00f9 decorativa di Lorenzo Ghiberti.\nLa parte pi\u00f9 originale \u00e8 quella inferiore, dove una soglia di roccia disegna delle nicchie in cui sono raccolti tre santi inginocchiati in preghiera, Girolamo (col leone e il cappello cardinalizio in terra), Maddalena (vestita di rosso e coi capellis ciolti) ed Esustachio (col levriero e il cervo). Essi sono disposti in tre scorci diversi, di notevole complessit\u00e0, e sembrano separati dalla parte soprastante, sebbene la integrino senza soluzione di continuit\u00e0.\nMolto si \u00e8 scritto cercando di interpretare queste tre figure, notando ad esempio le due figure ascetiche di Girolamo e della Maddalena, e di un santo legato alla caccia e ai boschi come Eustachio. La scelta dei santi per\u00f2, anzich\u00e9 legata a motivi simbolici, potrebbe essere dovuta all'intitolazione di chiese, cappelle o confraternite, oltre che al nome del committente, come sembrerebbero indicare i pi\u00f9 recenti studi (Buitoni, 2013)."}
{"id": "6514621", "revid": "21880", "url": "https://it.wikipedia.org/wiki?curid=6514621", "title": "Balistoides", "text": "Balistoides \u00e8 un genere di pesci ossei marini appartenente alla famiglia Balistidae.\nDistribuzione e habitat.\nLe due specie sono endemiche dell'Indo-Pacifico tropicale e sono legate all'ambiente corallino."}
{"id": "6514625", "revid": "93556", "url": "https://it.wikipedia.org/wiki?curid=6514625", "title": "Zavods'ka (metropolitana di Dnipro)", "text": "La stazione di Zavods'ka (\u0417\u0430\u0432\u043e\u0434\u0441\u044c\u043a\u0430) \u00e8 una stazione della metropolitana di Dnipro, sulla linea Central'no-Zavods'ka.\nStoria.\nLa stazione di Zavods'ka venne attivata il 29 dicembre 1995, contemporaneamente all'intera linea.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514630", "revid": "91053297", "url": "https://it.wikipedia.org/wiki?curid=6514630", "title": "Zavodska (metropolitana di Dnipro)", "text": ""}
{"id": "6514635", "revid": "585241", "url": "https://it.wikipedia.org/wiki?curid=6514635", "title": "Fagiolo comune", "text": ""}
{"id": "6514636", "revid": "36426", "url": "https://it.wikipedia.org/wiki?curid=6514636", "title": "Adorazione del Bambino coi santi Girolamo, Maddalena ed Eustachio", "text": ""}
{"id": "6514637", "revid": "21880", "url": "https://it.wikipedia.org/wiki?curid=6514637", "title": "Balistes", "text": "Balistes \u00e8 un genere di pesci ossei marini appartenente alla famiglia Balistidae.\nDistribuzione e habitat.\nLe specie sono presenti in tutti mari e gli oceani tropicali e subtropicali, spesso sono legati all'ambiente corallino. Nel mar Mediterraneo \u00e8 comune la specie \"B. capriscus\"."}
{"id": "6514643", "revid": "481666", "url": "https://it.wikipedia.org/wiki?curid=6514643", "title": "Beyond the Trail", "text": ""}
{"id": "6514646", "revid": "122919214", "url": "https://it.wikipedia.org/wiki?curid=6514646", "title": "Angelo Bertini", "text": "Biografia.\nLaureato nel 1882 al politecnico di Milano con specializzazione elettrotecnica l'anno successivo viene chiamato dall'ing. Giuseppe Colombo a cooperare nel progetto della centrale di via Santa Radegonda a Milano, primo impianto italiano di distribuzione elettrica e prima centrale costruita nell'Europa continentale. L'ing. Colombo \u00e8 fondatore e presidente del \"Comitato Promotore per l'Applicazione dell'Energia Elettrica in Italia\", costituito con l'apporto di alcune banche interessate ad investire nel settore, e per la costruzione della centrale acquisisce i diritti per l'Italia di alcuni brevetti sviluppati negli Stati Uniti da Thomas Alva Edison. Il Bertini \u00e8 quindi uno dei primi elettrotecnici italiani che possono studiare ed applicare le novit\u00e0 di oltreoceano per l'illuminazione delle citt\u00e0 e delle abitazioni ed anche per l'elettrificazione delle linee tranviarie urbane, all'epoca ancora esercitate con la trazione a cavalli.\nLa centrale viene inaugurata l'8 marzo 1883. La potenza elettrica delle quattro dinamo installate era di circa 350\u00a0kW complessivi, quanto bastava per accendere 4800 lampade ad incandescenza da 16 candele, alimentate a 100-110\u00a0V. Il 28 giugno viene illuminato il Teatro Manzoni, in piazza San Fedele, mentre la notte di Santo Stefano, il 26 dicembre, in occasione della prima de \"La Gioconda\" di Amilcare Ponchielli, i generatori della Centrale di Santa Radegonda illuminano il Teatro alla Scala. \nIl 6 gennaio 1884 l'ing. Colombo fonda la \"Societ\u00e0 Generale Italiana di Elettricit\u00e0 Sistema Edison\" e sulla sua scia il Bertini viene chiamato a prestare la propria consulenza per il progetto di elettrificazione della rete tranviaria di Milano e per la prima sperimentazione di illuminazione stradale con lampade ad arco, avviata nel 1885 e resa stabile con apposita convenzione nel 1887. Nel giugno 1891 viene nominato Direttore Generale della Societ\u00e0 Generale Italiana di Elettricit\u00e0 Sistema Edison e realizza la prima linea tranviaria elettrica sperimentale da piazza del Duomo a Corso Sempione, che entra in servizio il 2 novembre 1893. Nel frattempo, collaborando con Carlo Esterle, si dedica con passione al progetto di una nuova centrale idroelettrica a Porto d'Adda (impianto di Paderno d'Adda), inaugurata il 28 Settembre 1898 (dopo soli 3 anni di lavori) ed oggi dedicata alla sua memoria. Le macchine generatrici installate (9.500\u00a0kW) sono per l'epoca le pi\u00f9 potenti d'Europa. La centrale \u00e8 collegata a Milano con una linea elettrica lunga 32\u00a0km. \u00c8 la prima volta che una tensione di tale potenza, elevatissima per l'epoca (13.500\u00a0volt), percorre una tale distanza per essere sfruttata in un luogo diverso da quello di produzione.\nDal 1899 Bertini, pur rimanendo nella Edison, si dedica come libero professionista ai numerosi progetti di impiego dell'energia elettrica all'epoca in corso. In tale veste ha presieduto la Societ\u00e0 Generale Italiana per la Trazione Elettrica Ferroviaria, le societ\u00e0 concessionarie delle tranvie elettriche di La Spezia e di Torino, le tranvie interprovinciali di Milano e la Societ\u00e0 di distribuzione elettrica del Ticino. Ha fatto inoltre parte della Societ\u00e0 di Elettricit\u00e0 Alessandro Volta di Pavia e della Societ\u00e0 Anonima Forniture Elettriche di Firenze. \nHa presieduto l'Associazione Tramviaria Italiana dal 1906 alla scomparsa.\nIl 5 settembre 1914 viene nominato da Sua Maest\u00e0 Vittorio Emanuele III a Cavaliere dell'Ordine della Corona d'Italia."}
{"id": "6514675", "revid": "729019", "url": "https://it.wikipedia.org/wiki?curid=6514675", "title": "Metalurhiv (metropolitana di Dnipro)", "text": "La stazione di Metalurhiv (\u041c\u0435\u0442\u0430\u043b\u0443\u0440\u0433\u0456\u0432) \u00e8 una stazione della metropolitana di Dnipro, sulla linea Central'no-Zavods'ka.\nStoria.\nLa stazione di Metalurhiv venne attivata il 29 dicembre 1995, contemporaneamente all'intera linea.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514678", "revid": "729019", "url": "https://it.wikipedia.org/wiki?curid=6514678", "title": "Metrobudivnykiv (metropolitana di Dnipro)", "text": "La stazione di Metrobudivnykiv (\u041c\u0435\u0442\u0440\u043e\u0431\u0443\u0434\u0456\u0432\u043d\u0438\u043a\u0456\u0432) \u00e8 una stazione della metropolitana di Dnipro, sulla linea Central'no-Zavods'ka.\nStoria.\nLa stazione di Metrobudivnykiv venne attivata il 29 dicembre 1995, contemporaneamente all'intera linea.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514680", "revid": "729019", "url": "https://it.wikipedia.org/wiki?curid=6514680", "title": "Vokzal'na (metropolitana di Dnipro)", "text": "La stazione di Vokzal'na (\u0412\u043e\u043a\u0437\u0430\u043b\u044c\u043d\u0430) \u00e8 una stazione della metropolitana di Dnipro, sulla linea Central'no-Zavods'ka.\nStoria.\nLa stazione di Vokzal'na venne attivata il 29 dicembre 1995, contemporaneamente all'intera linea.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514681", "revid": "91053791", "url": "https://it.wikipedia.org/wiki?curid=6514681", "title": "Vokzalna (metropolitana di Dnipro)", "text": ""}
{"id": "6514685", "revid": "729019", "url": "https://it.wikipedia.org/wiki?curid=6514685", "title": "Prospekt Svobody (metropolitana di Dnipro)", "text": "La stazione di Prospekt Svobody (\u041f\u0440\u043e\u0441\u043f\u0435\u043a\u0442 \u0421\u0432\u043e\u0431\u043e\u0434\u0438) \u00e8 una stazione della metropolitana di Dnipro, sulla linea Central'no-Zavods'ka.\nStoria.\nLa stazione di Prospekt Svobody venne attivata il 29 dicembre 1995, contemporaneamente all'intera linea.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514689", "revid": "729019", "url": "https://it.wikipedia.org/wiki?curid=6514689", "title": "Pokrovs'ka (metropolitana di Dnipro)", "text": "La stazione di Pokrovs'ka (\u041f\u043e\u043a\u0440\u043e\u0432\u0441\u044c\u043a\u0430) \u00e8 una stazione della metropolitana di Dnipro, sulla linea Central'no-Zavods'ka.\nStoria.\nLa stazione di Pokrovs'ka, in origine denominata \"Komunarivs'ka\" (\u041a\u043e\u043c\u0443\u043d\u0430\u0440\u0456\u0432\u0441\u044c\u043a\u0430), venne attivata il 29 dicembre 1995, contemporaneamente all'intera linea.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514692", "revid": "91053911", "url": "https://it.wikipedia.org/wiki?curid=6514692", "title": "Pokrovska (metropolitana di Dnipro)", "text": ""}
{"id": "6514693", "revid": "91053915", "url": "https://it.wikipedia.org/wiki?curid=6514693", "title": "Komunarivs'ka (metropolitana di Dnipro)", "text": ""}
{"id": "6514694", "revid": "91053919", "url": "https://it.wikipedia.org/wiki?curid=6514694", "title": "Komunarivska (metropolitana di Dnipro)", "text": ""}
{"id": "6514695", "revid": "2046174", "url": "https://it.wikipedia.org/wiki?curid=6514695", "title": "Blood On The Dance Floor X Dangerous (The White Panda Mash-Up)", "text": "Blood On The Dance Floor X Dangerous (The White Panda Mash-Up) \u00e8 un singolo del cantante statunitense Michael Jackson, pubblicato il 6 settembre 2017 come unico estratto dall'album di raccolta postumo \"Scream\".\nDescrizione.\nIl singolo, pubblicato su tutte le piattaforme musicali, \u00e8 un mash-up a cura del DJ The White Panda dei brani Blood on the Dance Floor, Leave Me Alone, Dangerous, Is It Scary e This Place Hotel.\nIl 6 settembre 2017, per promuovere l'album Scream, il mash-up \u00e8 stato presentato in anteprima mondiale su Shazam come singolo di lancio della raccolta. Lo stesso giorno \u00e8 stato reso acquistabile digitalmente su iTunes, Spotify, Amazon e sul sito web ufficiale di Michael Jackson.\nLa canzone non \u00e8 apparsa nella maggior parte delle classifiche musicali nel 2017. Nel dicembre dello stesso anno, la Sony Music ha concesso la sua riproduzione nei club e discoteche negli Stati Uniti. Il brano ha debuttato al numero 47 della classifica \"Billboard Dance Club Songs\" il 10 febbraio 2018 ed \u00e8 diventata la venticinquesima canzone di Jackson ad apparire in classifica."}
{"id": "6514696", "revid": "91053940", "url": "https://it.wikipedia.org/wiki?curid=6514696", "title": "Pokrovs'ka", "text": ""}
{"id": "6514702", "revid": "486946", "url": "https://it.wikipedia.org/wiki?curid=6514702", "title": "Commissione (cosa nostra americana)", "text": ""}
{"id": "6514703", "revid": "287204", "url": "https://it.wikipedia.org/wiki?curid=6514703", "title": "Record dei campionati sudamericani di atletica leggera", "text": "I record dei campionati sudamericani di atletica leggera rappresentano le migliori prestazioni di atletica leggera stabiliti nell'ambito dei campionati sudamericani di atletica leggera."}
{"id": "6514704", "revid": "287204", "url": "https://it.wikipedia.org/wiki?curid=6514704", "title": "Paolo Cammilli", "text": "Biografia.\nLaureato in Giurisprudenza, nel 2014 ha scritto e pubblicato il suo libro d\u2019esordio \"Maledetta primavera\" (Newton Compton), con cui \u00e8 stato semifinalista al Premio Campiello ed \u00e8 arrivato terzo in classifica nazionale.\nNel 2015 \u00e8 uscito il suo secondo romanzo \"Io non sar\u00f2 come voi\" (Sperling &amp; Kupfer).\nA maggio 2017 ha pubblicato il terzo romanzo \"Conta fino a dieci\" (Sperling &amp; Kupfer).\n\u00c8 ideatore del festival letterario Firenze Libro Aperto, per la quale ha svolto il ruolo di direttore nelle edizioni 2017 e 2018."}
{"id": "6514706", "revid": "300067", "url": "https://it.wikipedia.org/wiki?curid=6514706", "title": "Colquitt (Georgia)", "text": ""}
{"id": "6514710", "revid": "1870933", "url": "https://it.wikipedia.org/wiki?curid=6514710", "title": "Diego Rosende", "text": "Carriera.\nHa giocato con varie squadre nella prima divisione cilena."}
{"id": "6514711", "revid": "293377", "url": "https://it.wikipedia.org/wiki?curid=6514711", "title": "Orest Banach", "text": "Biografia.\nNato in Germania da una famiglia di origine ucraina. Si trasfer\u00ec negli Stati Uniti d'America, ottenendone anche la nazionalit\u00e0.\nClub.\nInizia la carriera negli , club militante nella National Soccer League of Chicago. Nel 1966 si trasferisce in Canada per giocare con , squadra militante nella Eastern Canada Professional Soccer League e con cui vince il campionato 1966.\nRitornato successivamente ai \"Lions\", l'anno dopo passa a militare nell'American Soccer League, prima ai e poi ai . A fine 1967 passa ai , divenuti l'anno dopo . Con il club di Boston ottiene nella North American Soccer League 1968 il quinto ed ultimo posto della \"Atlantic Division\".\nLa stagione seguente passa ai , ove chiude il campionato al quinto ed ultimo posto.\nNel 1969 ritorna a Chicago per giocare nei e poi nuovamente ai \"Lions\".\nNel 1971 torna a giocare nella NASL tra le file del . Con gli \"Stars\" ottiene il quarto ed ultimo posto della \"Southern Division\". L'anno dopo torna ai \"Lions\" ove chiude la carriera agonistica.\nNazionale.\nNaturalizzato statunitense, Banach gioc\u00f2 quattro incontri con la nazionale di calcio degli Stati Uniti d'America tra il 1969 ed il 1972."}
{"id": "6514720", "revid": "1149807", "url": "https://it.wikipedia.org/wiki?curid=6514720", "title": "Le avventure di Cinnamon", "text": ""}
{"id": "6514723", "revid": "91054176", "url": "https://it.wikipedia.org/wiki?curid=6514723", "title": "Moschetto Automatico Beretta", "text": ""}
{"id": "6514725", "revid": "125170094", "url": "https://it.wikipedia.org/wiki?curid=6514725", "title": "Battaglia del bacino di Chosin", "text": "La battaglia del bacino di Chosin, conosciuta anche come campagna del bacino di Chosin o campagna del lago Changjin (in coreano: \"\uc7a5\uc9c4\ud638 \uc804\ud22c\"; in hanja: \"\u9577\u6d25\u6e56\u6230\u9b2a\"; in coreano trascritto: \"Jangjin ho jeontu\"; in cinese: \"\u957f\u6d25\u6e56\u6218\u5f79\"; in pinyin: \"Ch\u00e1ng J\u012bn H\u00fa Zh\u00e0ny\u00ec\") fu una battaglia decisiva della Guerra di Corea. Il nome \"Chosin\" deriva dalla pronuncia giapponese \"Ch\u014dshin\", usata al posto di quella coreana \"Changjin\", a sua volta utilizzata per la parola cinese \u9577\u6d25. La scelta toponomastica fu dovuta al fatto che le forze delle Nazioni Unite si affidavano a mappe in lingua giapponese, risalenti all'occupazione nipponica della Corea avvenuta nel corso della seconda guerra mondiale. La battaglia ebbe inizio quando la neonata Repubblica Popolare Cinese entr\u00f2 nel conflitto coreano, infiltrando la 9\u00aa armata dell'esercito volontario del popolo (\"PVA\") nella regione nordorientale della Corea del Nord.\nIl 27 novembre 1950, la 9\u00aa armata cinese colse di sorpresa il X Corpo statunitense di stanza presso l'area del bacino di Chosin, sotto il comando del maggior generale Edward Almond. A seguito dell'attacco a sorpresa vi fu una cruenta battaglia durata 17 giorni, combattuta nel rigido clima invernale. Nel periodo che and\u00f2 dal 27 novembre al 13 dicembre, 30.000 soldati delle Nazioni Unite, sotto il comando del maggior generale Oliver P. Smith, furono circondati e attaccati da circa 120.000 soldati cinesi, sotto il comando del generale Song Shi-Lun, il quale aveva ricevuto ordini diretti da Mao Zedong di distruggere le forze delle Nazioni Unite. Queste ultime, nonostante la situazione critica, riuscirono a battere in ritirata e a rompere l'accerchiamento, infliggendo pesanti perdite ai cinesi. L'evacuazione del X Corpo dal porto di Hungnam segn\u00f2 il completo ritiro delle forze dell'ONU dalla Corea del Nord. L'evacuazione dei soldati statunitensi riusc\u00ec soprattutto grazie alle azioni della Task Force Faith, che disposta a est della loro posizione, sub\u00ec in pieno la violenza dell'attacco cinese. Senza la Task Force Faith ad assorbire l'urto dell'offensiva, subendo gravi perdite e venendo catturati, i marines a ovest sarebbero stati molto probabilmente circondati. I cinesi d'altro canto, pur riuscendo a cacciare le forze delle Nazioni Unite dalla regione nordorientale della Corea del Nord, subirono pesantissime perdite.\nAntefatti.\nNell'ottobre del 1950, anche dopo che il X Corpo statunitense sbarc\u00f2 con successo a Incheon, e distrusse l'Armata del popolo coreano, la guerra non era ancora finita. Le forze delle Nazioni unite avanzavano rapidamente in Corea del Nord con l'obiettivo di riunificare il nord e il sud della penisola entro la fine del 1950. La Corea del Nord era divisa al centro dall'insormontabile catena montuosa dei Monti Taebaek, che di fatto separava le forze ONU in due gruppi. L'8\u00aa Armata americana avanzava a nord passando per la costa occidentale della penisola coreana, mentre il 1\u00ba Corpo della Repubblica di Corea (ROK) e il X Corpo americano avanzavano sul lato orientale.\nAl contempo, la Repubblica Popolare Cinese entr\u00f2 nel conflitto, dopo aver lanciato diversi moniti alle Nazioni Unite. Il 19 ottobre 1950, grosse formazioni di truppe cinesi, chiamate Esercito volontario del popolo (PVA), attraversarono segretamente il confine ed entrarono in Corea del Nord. Una delle prime unit\u00e0 dell'esercito cinese a raggiungere il bacino di Chosin fu il 42\u00ba Corpo PVA, con gli ordini di fermare l'avanzata ONU a est. Il 25 ottobre, il 1\u00ba Corpo ROK incontr\u00f2 le forze cinesi durante la propria avanzata, e fu fermato al passo di Funchilin, a sud del bacino di Chosin. Dopo lo sbarco a Wonsan, il 2 novembre la 1\u00aa Divisione Marine del X Corpo ingaggi\u00f2 i difensori della 124\u00aa Divisione PVA cinese, e nella battaglia che segu\u00ec gli americani provocarono perdite ingenti fra i cinesi. Quattro giorni dopo, i cinesi ordinarono la ritirata a nord, con l'intenzione di attirare le forze delle Nazioni Unite all'interno del bacino di Chosin. Il 24 novembre, la divisione americana aveva occupato le citt\u00e0 di Sinhung-ni e Yudam-ni, rispettivamente a est e a ovest del bacino.\nDi fronte agli improvvisi attacchi delle forze cinesi nel settore dell'Ottava Armata, il generale Douglas MacArthur ordin\u00f2 il lancio della seconda fase della campagna del Settore Occidentale, soprannominata \"A casa entro Natale\". A supporto dell'offensiva, MacArthur ordin\u00f2 al X Corpo di attaccare il bacino di Chosin e di tagliare le linee di rifornimento nemiche che passavano tra le citt\u00e0 di Manpojin, Kanggye e Huichon. Come risposta, il maggiore generale Edward M. Almond, comandante del X Corpo, prepar\u00f2 un piano di attacco per il 21 novembre. Ordin\u00f2 alla 1\u00aa Divisione Marine di avanzare a ovest attraverso Yudam-ni, mentre la 7\u00aa Divisione di Fanteria avrebbe dovuto fornire un reggimento di supporto per proteggere il fianco destro a Sinhung-ni. La 3\u00aa Divisione di Fanteria avrebbe dovuto inoltre proteggere il fianco sinistro, mentre manteneva in sicurezza le retrovie. A quel punto, il X Corpo era penetrato in un lungo e stretto fronte di 400 miglia.\nSorpreso dallo sbarco dei marine a Wonsan, il 31 ottobre il presidente cinese Mao Zedong ordin\u00f2 l'immediata distruzione di tutte le divisioni nemiche, inviando un telegramma al comandante delle truppe cinesi Song Shi-Lun. Sotto ordini urgenti di Mao, il 9\u00ba Corpo d'armata cinese si infiltr\u00f2 in Corea del Nord. Senza essere scoperto dalle intelligence delle Nazioni Unite, l'esercito cinese si avvicin\u00f2 senza problemi al bacino di Chosin, allentando la pressione ricevuta dal 42\u00ba Corpo PVA di stanza a Yudam-ni, anche grazie agli sforzi del 20\u00ba Corpo e della 9\u00aa Armata.\nI preparativi.\nLuogo, terreno e condizioni meteo.\nIl bacino di Chosin \u00e8 un lago artificiale situato nella regione nordorientale della penisola coreana. La battaglia si svolse principalmente lungo la strada di 126\u00a0km che collegava la citt\u00e0 portuale di Hungnam al bacino, e che fungeva da unica via di fuga per le truppe dell'ONU. La strada si divideva presso Hagaru-ri e poteva portare a Yudam-ni o a Sinhung-ni, cittadine situate rispettivamente sui fianchi occidentale e orientale del bacino. L'area intorno al lago artificiale era scarsamente popolata.\nLa battaglia fu combattuta su uno dei terreni pi\u00f9 impervi e con le condizioni invernali pi\u00f9 avverse mai incontrate in tutta la guerra. La strada era stata realizzata tagliando i terreni collinosi della regione, che creavano salite e discese molto scoscese. Inoltre, essa era sovrastata da grandi vette, come il passo di Funchilin o il passo di Toktong. La qualit\u00e0 del terreno stradale era scarsa, e in alcuni tratti la strada era semplicemente una pista sterrata. Il 14 novembre, un fronte freddo preveniente dalla Siberia scese sopra il bacino, e le temperature arrivarono a toccare i -37\u00a0\u00b0C. Il tempo gelido, accompagnato dal terreno ghiacciato, cre\u00f2 un elevato rischio di vittime per congelamento, incidenti sulle strade ghiacciate o malfunzionamento delle armi. Le forniture mediche si ghiacciarono; le siringhe di morfina dovevano essere decongelate nella bocca di un medico prima di essere iniettate; il sangue e il plasma ghiacciato divennero inutilizzabili. Persino tagliare pezzi d'abito per trattare una ferita esponeva al rischio di gangrena o congelamento. Le batterie per i fuoristrada e le radio non funzionavano a cos\u00ec basse temperature, e cos\u00ec gran parte del'equipaggiamento divenne inutilizzabile. Il lubrificante per le armi divenne troppo viscoso per essere usato appropriatamente, e alcune componenti delle armi in dotazione, a causa delle basse temperature, non avrebbero funzionato a dovere, provocando l'impossibilit\u00e0 di sparare o l'inceppamento dell'arma.\nPiani e forze contrapposti.\nNazioni Unite.\nAnche se la 1\u00aa Divisione Marine era sbarcata a Wonsan in accordo con i piani del X Corpo, redatti dal maggiore generale Almond, fra costui e il maggiore generale Oliver P. Smith della divisione dei marine correva odio reciproco, risalente a un incontro a Incheon a cui entrambi gli ufficiali parteciparono. In questo incontro Almond aveva fatto il gradasso, dichiarando che era facile effettuare uno sbarco anfibio, pur non avendo mai partecipato ad alcuna operazione del genere. Smith credeva che in Corea del Nord ci fosse un grande numero di truppe cinesi, nonostante il quartier generale a Tokyo affermasse il contrario, ma Almond riteneva che Smith fosse troppo cauto. La sfiducia reciproca fra i due comandanti fece s\u00ec che Smith rallentasse l'avanzata della propria divisione verso il bacino di Chosin, violando le istruzioni di Almond. Smith stabil\u00ec dei punti di rifornimento e delle piste di atterraggio lungo la via presso Hagaru-ri e Koto-ri.\nMan mano che il X Corpo si faceva strada verso il bacino, i cinesi elaborarono la propria strategia, sulla base delle precedenti esperienze belliche della guerra civile cinese. Sulla base dell'ipotesi che presso il bacino ci sarebbe stata una debole presenza nemica, il piano dei comandanti del 9\u00ba Corpo cinese era di distruggere per prima le guarnigioni ONU presso Yudam-ni e Sinhung-ni, per poi dirigersi verso Hagaru-ri. Credendo che il grosso delle truppe americane del X Corpo si sarebbero mosse in aiuto delle unit\u00e0 distrutte a nord, la 9\u00aa Armata cinese avrebbe bloccato e intrappolato le forze principali delle Nazioni Unite sulla strada fra Hagaru-ri e Hungnam. L'armata decise di impegnare otto divisioni nella battaglia, concentrando il resto delle proprie forze a Yudam-ni e Sinhung-ni.\nIl piano cinese aveva come difetto principale la mancanza di informazioni accurate sulle forze delle Nazioni Unite. Infatti, anche se il X Corpo americano si era assottigliato lungo la regione nord-orientale, il rallentamento dell'avanzata dei marines causato dal maggiore generale Smith aveva permesso la concentrazione delle forze della 1\u00aa Divisione presso Yudam-ni. Inoltre la citt\u00e0 Hagaru-ri, pur essendo di importanza strategica per la sua posizione sulla via di fuga oltre che per la presenza di un aeroporto e di un centro di rifornimenti, fu attaccata solo la notte del 28 novembre, facendo venire meno l'effetto sorpresa e consentendo un'organizzazione delle difese.\nSulla riva orientale del lago era posizionato unicamente il Regimental Combat Team 31 (RCT-31) americano, composto inizialmente dal 31\u00ba reggimento Fanteria, dal 57\u00ba Battaglione artiglieria da campagna e dalla Compagnia C del 13\u00ba battaglione genio, (in seguito chiamato \"Task Force Faith\"). Quest'unit\u00e0 sostenne l'impatto maggiore dell'assalto cinese.\nDal punto di vista degli effettivi, le forze delle Nazioni Unite potevano contare su una forza di 25.473 uomini, a cui si unirono i rinforzi del 41\u00b0 Commando dei Royal Marines inglesi, e l'equivalente di due reggimenti provenienti dalla 3\u00aa e 7\u00aa Divisione di fanteria. Le forze dell'ONU contarono su circa 30.000 uomini durante il corso della battaglia. Fra l'altro, le forze di terra a Chosin ricevettero il supporto di una delle pi\u00f9 grandi concentrazioni di forza aerea di tutta la guerra di Corea, visto che il 1\u00ba Stormo Marine, di stanza presso l'aeroporto di Yonpo, e cinque portaerei della US Navy Task Force 77 furono in grado di lanciare fino a 230 missioni al giorno per dare appoggio aereo ravvicinato durante la battaglia, mentre il Far East Combat Cargo Command di stanza in Giappone riusc\u00ec a paracadutare 250 tonnellate di rifornimenti al giorno per rifornire le forze alleate intrappolate.\nCina.\nNonostante il 9\u00ba Corpo fosse una delle formazioni d'\u00e9lite cinesi, composta da veterani ed ex prigionieri di guerra dalla campagna di Huaihai, esso aveva diverse carenze che ostacolarono la propria capacit\u00e0 offensiva durante la battaglia. Inizialmente la formazione avrebbe dovuto essere rifornita di equipaggiamenti in Manciuria durante il mese di novembre, ma l'ordine improvviso di Mao imped\u00ec che ci\u00f2 avvenisse. Di conseguenza i soldati cinesi non avevano indumenti adatti per il rigido clima invernale coreano. Allo stesso modo, lo scarso apparato logistico costrinse il 9\u00ba Corpo ad abbandonare l'artiglieria pesante, combattendo tra l'altro con poco cibo e munizioni. La carenza di cibo obblig\u00f2 il 9\u00ba Corpo a stazionare un terzo delle sue forze lontano dal bacino di Chosin, come riserve, e la fame e le intemperie incominciarono a mietere vittime fra le forze cinesi prima ancora che potessero arrivare i rifornimenti, tanto che alla fine della battaglia furono pi\u00f9 i morti per fame e per freddo che per il combattimento e le incursioni aeree.\nI cinesi inizialmente potevano contare su 120.000 uomini, dato che il corpo di spedizione cinese era composto da 12 divisioni di pi\u00f9 di 10.000 uomini ciascuna. Inoltre, prima del suo ingresso in Corea, il 9\u00ba Corpo ricevette ulteriori rinforzi. Questi ultimi erano composti dai soldati appartenenti alle divisioni nazionaliste \"liberate\" (arrese ai comunisti cinesi) che venivano distribuiti fra le divisioni preesistenti. Alla fine, tutte e dodici le divisioni furono schierate. Otto divisioni del 20\u00ba e 27\u00ba Corpo furono impiegate come forza d'attacco principale. Quattro divisioni del 26\u00ba Corpo inizialmente furono tenute come riserve, ma dopo che i primi due corpi esaurirono tutta la loro forza furono mandate sul campo di battaglia.\nSvolgimento della battaglia.\nLa notte del 27 novembre, diverse unit\u00e0 cinesi lanciarono attacchi multipli e tesero numerose imboscate lungo la strada che collegava il bacino di Chosin a Koto-ri. A Yudam-ni, il 5\u00ba, 7\u00ba e 11\u00ba reggimento dei Marines furono circondati e attaccati da due divisioni cinesi, mentre un'ulteriore divisione attaccava la strada fra Yudam-ni e Hagaru-ri per interrompere le comunicazioni. In maniera simile, la Task Force Faith fu isolata e attaccata di sorpresa da tre divisioni. A Hagaru-ri, il quartier generale della 1st Marine Division fu attaccato dalla 58\u00aa Divisione cinese. Infine, la 60\u00aa Divisione cinese circond\u00f2 da nord alcuni Marines a Koto-ri. Completamente colti di sorpresa, le forze delle Nazioni Unite furono accerchiate a Yudam-ni, Sinhung-ni, Hagaru-ri e Koto-ri in poche ore.\nLe azioni a Yudam-ni.\nIl 27 novembre, seguendo le istruzioni di Almond, Smith ordin\u00f2 al 5\u00b0 Marines di attaccare a ovest verso Mupyong-ni. L'attacco per\u00f2 fu subito bloccato dai cinesi, che obbligarono i Marines a trincerarsi sulle creste che circondavano la citt\u00e0 di Yudam-ni. Con il calare delle tenebre, tre reggimenti cinesi della 79\u00aa Divisione si infiltrarono nelle posizioni statunitensi, e attaccarono le colline da nord e nordovest, sperando di annientare l'intera guarnigione in un solo attacco. Ben presto si inizi\u00f2 a combattere in maniera ravvicinata, man mano che i cinesi si infiltravano nelle posizioni dei Marines, ma i due reggimenti riuscirono a resistere, infliggendo pesanti perdite fra i cinesi. All'alba del giorno successivo, le forze cinesi e i difensori americani raggiunsero una situazione di stallo intorno al perimetro di Yudam-ni.\nMentre la battaglia infuriava presso Yudam-ni, la 59\u00aa Divisione cinese bloccava la strada che collegava la citt\u00e0 a Hagaru-ri, attaccando le compagnie Charlie e Fox del 7\u00ba reggimento a difesa del luogo. L'assalto riusc\u00ec, costringendo la compagnia Charlie a ritrarsi presso Yudam-ni, mentre la Fox rimase intrappolata nel passo di Toktong, il quale era di importanza strategica poich\u00e9 permetteva il controllo della via di fuga. Il 29 novembre furono compiuti numerosi tentativi di soccorrere la compagnia che, nonostante le elevate perdite inflitte ai cinesi, fallirono nel rompere l'assedio. Aiutati dall'artiglieria alleata di stanza a Hagaru-ri e dal supporto aereo dei caccia Corsair, la compagnia Fox riusc\u00ec a resistere per cinque giorni agli attacchi costanti da parte della 59\u00aa Divisione cinese, ovvero fino all'arrivo delle truppe americane in ritirata da Yudam-ni il 2 dicembre.\nDopo le pesanti perdite subite dalla 79\u00aa Divisione, il quartier generale del 9\u00ba Corpo cinese si accorse che la maggior parte della 1\u00aa Divisione Marine era di stanza a Yudam-ni, con una forza effettiva doppia rispetto a quella stimata. Credendo che qualsiasi ulteriore assalto sarebbe stato inutile, il comandante Song Shi-Lun ordin\u00f2 all'armata di concentrare l'offensiva principale contro Sinhung-ni e Hagaru-ri, sospendendo gli attacchi su Yudam-ni dal 28 novembre al 30 novembre. Allo stesso tempo l'ottava armata statunitense nella Corea occidentale fu costretta alla ritirata completa dopo la disfatta del fiume Ch'ongch'on e MacArthur ordin\u00f2 ad Almond di evacuare il X Corpo presso il porto di Hungnam. Sotto gli ordini di Almond e Smith, il tenente colonnello Raymond L. Murray e il colonnello Homer L. Litzenberg, comandanti del 5\u00ba e 7\u00ba reggimento Marines, ordinarono congiuntamente di fuggire da Yudam-ni verso Hagaru-ri il 30 novembre. Di fronte ai difficili combattimenti tra i cinesi e i Marines, Smith comment\u00f2: \u00abAl diavolo la ritirata! Non stiamo fuggendo, siamo solo avanzando in un'altra direzione\u00bb. Per la fuga, i Marines si disposero in convoglio, con un singolo carro M4A3 Sherman come aprifila. Il piano prevedeva di posizionare il 3\u00ba e 5\u00ba battaglione Marines come avanguardie del convoglio, mentre altri tre battaglioni avrebbero coperto le retrovie. Allo stesso tempo il 1\u00ba e 7\u00ba battaglione avrebbero attaccato in direzione della compagnia Fox, per liberare la strada del passo di Toktong. Per incominciare l'evacuazione, il 3\u00ba e il 7\u00ba battaglione avrebbero attaccato a sud e catturato due colline per coprire la strada e fronteggiare eventuali attacchi cinesi. Il tutto sarebbe stato condotto sotto la protezione dell'aviazione statunitense.\nLa mattina del 1 dicembre, i due battaglioni di avanguardia ingaggiarono il 175\u00ba reggimento cinese arroccato sopra le Colline 1542 e 1419. I tenaci difensori cinesi riuscirono presto a costringere gli assaltatori a trincerarsi sui pendii delle colline, mentre i convogli passarono davanti a quelle posizioni nel pomeriggio. Con Hagaru-ri ancora nelle mani americane, l'alto comando cinese ordin\u00f2 l'invio immediato di una divisione presso Yudam-ni per riprendere l'offensiva, mentre la 89\u00aa Divisione si precipitava a sud verso Koto-ri. I cinesi colpirono di notte, e i combattimenti feroci ingaggiati nelle retrovie costrinsero gli americani a chiamare supporto aereo notturno per sopprimere gli attacchi. I combattimenti durarono fino alla mattina del 2 dicembre, quando tutti i battaglioni Marines riuscirono a evacuare da Yudam-ni.\nAllo stesso tempo il 1\u00ba e 7\u00ba battaglione riuscirono ad avere la meglio del blocco cinese a sud-est nella notte tra l'1 ed il 2 dicembre. Nonostante i propri soldati fossero stremati dal combattimento, dalla fame e dal freddo, la 59\u00aa Divisione cinese invi\u00f2 gli ultimi cinque plotoni a propria disposizione. Con l'arrivo delle tenebre, i Marines riuscirono a catturare la sommit\u00e0 delle colline 1542 e 1419 e incominciarono a marciare sul versante orientale della strada sfruttando a proprio favore l'elemento sorpresa e distruggendo diverse postazioni cinesi. Il mattino del 2 dicembre, un attacco congiunto dei due battaglioni e della compagnia Charlie riuscirono a mettere in sicurezza il passo di Toktong, riuscendo quindi ad aprire la strada tra Yudam-ni e Hagaru-ri.\nNonostante la strada fosse libera, il convoglio dovette comunque farsi strada combattendo numerose postazioni cinesi sulle colline sovrastanti. Nella prima notte della ritirata, i cinesi colpirono il convoglio in grande numero, provocando gravi perdite fra i soldati del 3\u00ba e 5\u00ba battaglione Marines. Malgrado il forte supporto aereo che elimin\u00f2 gran parte delle forze cinesi per il resto della marcia, il freddo, il fuoco nemico, incursioni e blocchi stradali rallentarono di molto l'evacuazione, che cost\u00f2 numerose perdite agli americani. Nonostante tutto ci\u00f2, il convoglio raggiunse Hagaru-ri in maniera ordinata il pomeriggio del 3 dicembre, completando la ritirata il 4 dicembre.\nLa situazione a est del bacino.\nIl Regimental Combat Team 31 (RCT-31), in seguito conosciuto come \"Task Force Faith\", fu un reggimento d'assalto formato in maniera approssimata prendendo uomini dalla 7\u00aa Divisione di fanteria che proteggeva il fianco destro dell'avanzata dei Marines verso Mupyong-ni. Prima della battaglia RCT-31 si era sovra estesa nella zona, con alcuni elementi dello stesso reggimento separati fra le colline a nord di Sinhung-ni, le insenature a ovest di Sinhung-ni e la citt\u00e0 di Hudong-ni a sud di Sinhung-ni. Nonostante i cinesi ipotizzassero che RCT-31 fosse un semplice reggimento di supporto, la task force in realt\u00e0 poteva contare sulla forza di uno dei battaglioni dispersi, dato che il grosso della 7\u00aa Divisione era sparpagliato per tutto il nordovest della Corea.\nLa notte del 27 novembre, tre reggimenti cinesi dell'80\u00aa Divisione attaccarono le colline nordorientali e le insenature, prendendo completamente di sorpresa i difensori. La battaglia provoc\u00f2 ingenti perdite sulle colline, mentre il 75\u00ba Battaglione di artiglieria da campo e il 3\u00ba Battaglione di fanteria presso la insenature furono completamente sopraffatti. I cinesi inoltre inviarono il 242\u00ba Reggimento della 81\u00aa Divisione verso la Collina 1221, una collina non protetta che controllava la strada fra Sinhung-ni e Hudong-ni. Alla fine della prima notte di combattimento, RCT-31 era divisa in tre gruppi.\nCredendo che i difensori alle insenature fossero stati completamente annientati, i cinesi interruppero l'offensiva, e avanzarono verso le posizioni americane per saccheggiare cibo e indumenti. Al sorgere del giorno 28 tuttavia, il 3\u00ba battaglione contrattacc\u00f2 i cinesi, mettendoli in fuga. Nel pomeriggio, Almond si rec\u00f2 nel perimetro di RCT-31, credendo che la task force fosse abbastanza forte da poter incominciare un'offensiva verso nord per affrontare i sopravvissuti delle forze cinesi in fuga. Almond ordin\u00f2 al colonnello Allan D. MacLean, il comandante della task force, di riprendere l'offensiva a nord, decorando anche tre ufficiali di MacLean con delle Stelle d'argento. Per il disgusto della situazione grottesca, il tenente colonnello Don C. Faith, comandante del 1\u00ba battaglione, gett\u00f2 la sua medaglia nella neve.\nLa notte del 28 novembre, l'80\u00aa Divisione cinese attacc\u00f2 ancora le posizioni della task foce con quattro reggimenti. Presso la baia, l'assalto cinese si rivel\u00f2 un disastro, con le comunicazioni interrotte e il devastante fuoco delle batterie antiaeree americane contro di loro. Subito dopo il combattimento, i due reggimenti cinesi rimasti avevano meno di 600 uomini. Tuttavia l'attacco cinese costrinse MacLean a ordinare la ritirata dalle colline nordorientali verso la baia. Il 29 novembre il 1\u00ba Battaglione riusc\u00ec a rompere l'accerchiamento cinese e raggiungere Sinhung-ni tuttavia MacLean nel tragitto scambi\u00f2 alcuni soldati cinesi per americani e fu ucciso da essi. I cinesi fermarono gli attacchi la notte del 29 novembre, in attesa di rinforzi.\nCon la RCT-31 sotto assedio, Almond diede ordini alla 1\u00aa Divisione Marine di soccorrere la task force evacuando da Yudam-ni, un ordine che per Smith era impossibile da portare avanti. Solo la 31\u00aa Compagnia Carri Armati cerc\u00f2 di soccorrere i soldati in trappola, attaccando la Collina 1221, ma senza il supporto della fanteria, i due attacchi del 28 e 29 novembre furono bloccati dalle strade scoscese, dal terreno accidentato e dagli assalti ravvicinati della fanteria nemica. Il 30 novembre le forze americane evacuarono Hudong-ni per difendere Hagaru-ri, lasciando RCT-31 completamente isolato. \nIl 30 novembre, il maggior generale David G. Barr, comandante della 7\u00aa Divisione di fanteria, si rec\u00f2 a Sinhung-ni i per incontrarsi con Faith, che aveva assunto il comando della task force.\nFaith espresse le sue riserve sulle difficolt\u00e0 di evacuazione, in particolare dei 500 feriti che dovevano portare con s\u00e9. Nello stesso giorno, parti della 94\u00aa Divisione e il resto della 81\u00aa rinforzarono la 90\u00aa divisione cinese rimasta in attesa. A mezzanotte, sei reggimenti cinesi ripresero gli attacchi, e Zhan Danan, comandante dell'80\u00aa Divisione, ordin\u00f2 la completa distruzione della task force prima dell'alba. Ancora una volta le batterie antiaeree del 57\u00ba battaglione riuscirono a mantenere a debita distanza i cinesi, ma le munizioni stavano ormai esaurendosi. Finalmente, il 1\u00ba dicembre, Faith ordin\u00f2 la ritirata da Sinhung-ni a Hagaru-ri.\nL'evacuazione ebbe inizio appena le condizioni meteo permisero al 1\u00ba Stormo Marine di fornire supporto aereo il 1\u00ba dicembre. Appena i soldati formarono il convoglio e cercarono di uscire dal perimetro, il 241\u00ba Reggimento cinese fece irruzione sulle forze americane, mentre altri tre reggimenti si avvicinavano. Senza altra scelta, gli aerei di supporto sganciarono napalm di fronte alla RCT-31, causando vittime sia fra i cinesi sia fra gli americani. La conseguente tempesta di fiamme annient\u00f2 la compagnia cinese, permettendo al convoglio di avanzare. Mentre il fronte del convoglio procedeva, il fuoco nemico caus\u00f2 la fuga dei soldati in retroguardia, che cercarono riparo sotto la strada anzich\u00e9 proteggere i camion del convoglio. I cinesi uccisero o ferirono tutti gli occupanti dei camion, inclusi gli autisti, che vedevano per ovvie ragioni il proprio compito come una missione suicida. Lentamente, il convoglio si avvicin\u00f2 a un posto di blocco sotto la Collina 1221 nel tardo pomeriggio. Faith, guidando l'assalto al blocco, fu colpito da una granata cinese, e mor\u00ec per le ferite riportate. Numerosi gruppi cercarono di rendere sicura la collina, ma dopo aver conquistato solo parte dell'obiettivo, i soldati senza alcuna guida continuarono fino al bacino ghiacciato anzich\u00e9 ritornare alla colonna. Il convoglio riusc\u00ec a passare il primo posto di blocco, ma ne raggiunse un secondo da Hudong-ni. A questo punto la task force di disintegr\u00f2 sotto l'urto degli attacchi cinesi. Dei 2.500 soldati originari, circa 1.050 riuscirono a raggiungere Hagaru-ri, e solo 385 sopravvissuti furono giudicati ancora abili al combattimento. I reduci del RCT-31 furono inquadrati in un battaglione provvisorio per il resto della battaglia.\nLe azioni a Hugaru-ri.\nPer supportare l'attacco dei Marines presso Mupyong-ni, Hagaru-ri era diventata un'importante base di rifornimento nella quale era presente anche un aeroporto in costruzione. Anche lo stesso generale Smith ed il quartier generale della 1\u00aa Divisione Marines si trovavano nella citt\u00e0. Con il grosso della divisione di Marines riunito a Yudam-ni, l'area era scarsamente difesa da soli due battaglioni del 1\u00ba e del 7\u00ba reggimento Marines, mentre il resto della guarnigione era composto da ingegneri e unit\u00e0 di supporto dell'esercito e del corpo dei Marines.\nI piani originali cinesi prevedevano che la 58\u00aa divisione attaccasse Hagaru-ri nella notte del 27 novembre, ma la divisione si perse per le campagne a causa dell'utilizzo di mappe giapponesi non aggiornate. Le truppe cinesi arrivarono in citt\u00e0 solo all'alba del 28 novembre. Nel frattempo, dai combattimenti e dalle imboscate tese nella notte precedente, la guarnigione si era accorta delle truppe cinesi che avevano circondato la citt\u00e0. Il tenente colonnello Thomas L. Ridge, comandante del 3\u00ba battaglione Marines predisse che l'attacco cinese sarebbe avvenuto nella notte del 28 novembre. A quel punto, tutti i difensori, incluse le unit\u00e0 di supporto in retroguardia, che avevano poca dimestichezza con il combattimento, furono inviate in prima linea a causa della mancanza di effettivi, e tutto il perimetro and\u00f2 in massima allerta dalle 21:30.\nNon pass\u00f2 molto tempo prima che il 173\u00ba reggimento cinese attacc\u00f2 il perimetro occidentale e meridionale, mentre il 172\u00ba reggimento colp\u00ec le colline sul perimetro nordorientale. Nonostante la preparazione, la guarnigione sotto organico fu travolta dall'offensiva, con i cinesi che riuscirono ad aprire diverse falle nelle difese e a raggiungere le retrovie. Nel caos che ne segu\u00ec tuttavia, i soldati cinesi incominciarono a comportarsi in maniera scomposta, saccheggiando cibo e vestiti anzich\u00e9 sfruttare la situazione. I difensori americani riuscirono quindi a distruggere le forze cinesi in una serie di contrattacchi, mentre i problemi di comunicazione fra i diversi reggimenti cinesi permisero di chiudere le brecce nel perimetro. Quando il combattimento fin\u00ec, i cinesi erano riusciti a conquistare solo la Collina Est nella zona del perimetro nordorientale. Un altro attacco fu previsto per la notte del 29 novembre, ma incursioni aeree da parte dello stormo VMF-542 distrussero le formazioni cinesi prima ancora che l'attacco potesse essere messo in atto.\nData la mancanza critica di effettivi a Hagaru-ri, il 29 novembre Smith ordin\u00f2 al colonnello Lewis \"Chesty\" Puller del 1\u00ba reggimento Marine di assemblare una task force da inviare a nord di Koto-ri per aprire una strada a sud di Hagaru-ri. Fu quindi formata una task force composta da 921 Royal Marines, la compagnia G del 1\u00b0 Marines e la compagnia B del 31\u00ba fanteria. Il gruppo fu soprannominato \"Task Force Drysdale\", in onore del comandante Douglas B. Drysdale. Nel pomeriggio del 29 novembre, la task force avanz\u00f2 a nord di Koto-ri, costantemente sotto attacco dalla 60\u00aa divisione dell'esercito cinese. L'esperienza sconcertante subita dalla task force fece s\u00ec che la strada percorsa guadagnasse l'appellativo di \"Valle del fuoco infernale\". Con i continui attacchi cinesi, la task force divenne disorganizzata, e un camion distrutto al centro del convoglio divise in due segmenti il gruppo. Anche se il segmento frontale riusc\u00ec a raggiungere la citt\u00e0 di Hagaru-ri nella notte del 29 novembre, quello in retroguardia fu distrutto. Con 159 feriti e 162 morti e dispersi, la task force riusc\u00ec a fornire ulteriori 300 soldati ai difensori di Hagaru-ri.\nLa rottura dell'accerchiamento.\nDopo un breve periodo di riposo, il 6 dicembre ebbe inizio la fuga. Il 7\u00b0 Marines si posizion\u00f2 in avanguardia alla colonna in ritirata, mentre il 5\u00b0 Marines copriva le retrovie. Nello stesso periodo, il 26\u00ba Corpo cinese arriv\u00f2 a Hagaru-ri, rimpinguando le divisioni gi\u00e0 presenti. Mentre l'avanguardia americana avanzava contro le divisioni cinesi a sud della citt\u00e0, il 5\u00b0 Marines riusc\u00ec a conquistare il perimetro cittadino e riconquistare la Collina Est dalle mani della 76\u00aa divisione. In un ultimo tentativo di interrompere la fuga, i cinesi lanciarono una serie di attacchi notturni intorno a tutto il perimetro di Hagaru-ri. I Marines riuscirono per\u00f2 a respingere gli attacchi, infliggendo pesanti perdite.\nNel frattempo, l'avanguardia aveva aperto la strada fra Hagaru-ri e Koto-ri dopo aver conquistato un altopiano che circondava la strada. Tuttavia, appena i Marines incominciarono la ritirata sulla strada la 77\u00aa divisione ritorn\u00f2 sulle vette sovrastanti e attacc\u00f2 la colonna. Ebbe inizio un combattimento caotico che costrinse la colonna e le retrovie a rallentate fino quasi a fermarsi. I combattenti notturni dei Marines tuttavia, ritornarono per reprimere le forze cinesi, e gli attacchi americani riuscirono a distruggere la maggior parte delle forze cinesi. Il 7 dicembre, la colonna raggiunse Koto-ri con poca difficolt\u00e0, e gli ultimi elementi raggiunsero la citt\u00e0 di notte.\nDopo il fallimento del 26\u00ba Corpo a Hagaru-ri, l'Alto Comando del PVA ordin\u00f2 al 26\u00ba e 27\u00ba Corpo di inseguire le forze nemiche in fuga assieme al 20\u00ba Corpo e bloccarne la via di fuga. Ma con la quasi totalit\u00e0 del 20\u00ba Corpo annientato a Yudam-ni e Hagaru-ri, le uniche forze fra Koto-ri e Hungnam erano i sopravvissuti della 58\u00aa e 60\u00aa divisione. Song Shi-Lun ordin\u00f2 a queste ultime di trincerarsi al passo di Funchilin e far esplodere il ponte di barche indispensabile per la fuga, sperando che il terreno e gli ostacoli avrebbero permesso ai due Corpi rimasti di raggiungere le forze in ritirata. Il 180\u00ba reggimento cinese di stanza alla Collina 1081 distrusse il ponte di cemento originale e altri due ponti improvvisati l\u00ec presenti, credendo che a quel punto i collegamenti sarebbero stati interrotti. In risposta, gli americani attaccarono la Collina 1081 da sud, e la catturarono il 9 dicembre, dopo che i difensori combatterono sino all'ultimo uomo. Allo stesso tempo, il 7\u00b0 Marines e RCT-31 attaccarono il ponte di barche da nord, ma incontrarono i difensori gi\u00e0 morti congelati nelle loro trincee. Una pattuglia della US 3rd Infantry Division\u2019s Task Force Dog si mosse verso il passo di Funchilin il 9 dicembre.\nCon la via verso Hungnam interrotta al passo, otto C-119 Flying Boxcars guidati dall 314\u00ba Stormo Trasporto Truppe furono impiegati per paracadutare sezioni portatili di ponte. Le otto sezioni separate del ponte furono paracadute sopra ai Marines, che le assemblarono immediatamente il 9 dicembre, permettendo alle forze delle Nazioni Unite di procedere. Le divisioni cinesi tentarono ancora di rallentare l'avanzata delle Nazioni Unite con incursioni e imboscate, ma dopo settimane di combattimenti ininterrotti, le due divisioni cinesi assieme potevano contare su soli 200 uomini. Le ultime forze dell'ONU lasciarono il passo l'11 dicembre.\nL'ultimo combattimento durante la ritirata fu un'imboscata tesa a Sudong dall'89\u00aa divisione, che la Task Force Dog respinse con relativa facilit\u00e0. Le forze delle Nazioni Unite intrappolate riuscirono a raggiungere il perimetro di Hungnam alle 21:00 dell'11 dicembre.\nL'evacuazione a Hungnam.\nAl momento in cui le forze ONU raggiunsero Hungnam, MacArthur aveva gi\u00e0 ordinato l'evacuazione del X Corpo l'8 dicembre, per rinforzare l'Ottava Armata, che era gi\u00e0 esaurita e rapidamente in fuga verso il 38\u00ba parallelo. Seguendo i suoi ordini, alcune divisioni coreane e americane si erano gi\u00e0 disposte a difesa del porto. Alcune schermaglie sorsero fra i difensori e gli inseguitori del 27\u00ba Corpo cinese, ma a causa del forte supporto navale fornito dalla US Navy Task Force 90, l'armata cinese, gi\u00e0 dilaniata dai precedenti combattimenti, non era in grado di raggiungere il perimetro.\nIn quello che gli storici americani chiamarono la \"pi\u00f9 grande evacuazione via mare nella storia militare americana\", una flotta di 193 navi lasci\u00f2 il porto, evacuando non solo le forze delle Nazioni Unite, ma anche il loro equipaggiamento pesante e circa un terzo dei rifugiati coreani presenti nella citt\u00e0. Una nave di classe Victory, la \"SS Meredith Victory\", evacu\u00f2 da sola 14.000 rifugiati. L'ultima nave salp\u00f2 alle 14:36 del 24 dicembre e il porto fu distrutto per impedirne l'uso alle forze cinesi e nord coreane. Il 27\u00ba Corpo cinese entr\u00f2 nella citt\u00e0 al mattino del giorno dopo.\nPerdite e conseguenze.\nLe forze delle Nazioni Unite riportarono un totale di morti in battaglia: US Marines, membri del personale militare, sudcoreani e Royal Marines inglesi. Vi furono anche perdite non in battaglia, prevalentemente per assideramento, raggiungendo un totale di morti. Circa soldati, civili, veicoli e tonnellate di rifornimenti salparono da Hungnam. Il generale Smith fu riconosciuto come principale autore del salvataggio del US X Corps dalla completa distruzione, mentre la prima Divisione Marines, il 41\u00b0 Royal Marines Commando e il RCT-31 ricevettero la Presidential Unit Citation per le loro azioni nella battaglia. Quattordici Marines, due altri soldati e un pilota marittimo ricevettero la Medal of Honor.\nLa nona armata del PVA cinese ebbe morti in battaglia e non in battaglia, questi ultimi attribuibili prevalentemente alla carenza di cibo e al freddo. In totale i cinesi persero unit\u00e0, pi\u00f9 di un terzo delle forze schierate. La nona armata rimase inattiva per i tre mesi successivi e fu in seguito riorganizzata in 18 divisioni che rimpiazzarono le 30 iniziali.\nSecondo analisi successive le elevate perdite cinesi nella battaglia di Chosin e la riuscita evacuazione da Hungnam furono tra i principali fattori che consentirono alle forze delle Nazioni Unite di resistere agli attacchi subiti nella successiva campagna lungo il 38\u00ba parallelo."}
{"id": "6514727", "revid": "767487", "url": "https://it.wikipedia.org/wiki?curid=6514727", "title": "Beyond the Trail (film 1916)", "text": "Beyond the Trail \u00e8 un cortometraggio muto del 1916 diretto e interpretato da Ben F. Wilson.\nProduzione.\nIl nome del regista appare anche tra gli interpreti a fianco di Dorothy Phillips, Charles Ogle e William Welsh. Il film, un western sceneggiato da Catherine Carr, fu prodotto dalla Bison Motion Pictures.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche statunitensi il 19 agosto 1916."}
{"id": "6514728", "revid": "91054252", "url": "https://it.wikipedia.org/wiki?curid=6514728", "title": "4 ristoranti", "text": ""}
{"id": "6514729", "revid": "765341", "url": "https://it.wikipedia.org/wiki?curid=6514729", "title": "Distretto di Seveso", "text": "Il distretto di Seveso era il nome di un distretto ideato dal governo giacobino della Repubblica Cisalpina nel dipartimento del Lario, e poi nel dipartimento d'Olona dopo il colpo di Stato del 1798.\nStoria.\nLa Costituzione della Repubblica Cisalpina progett\u00f2 un nuovo ordinamento degli enti locali lombardi, partendo dal presupposto di una nuova geografia basata su una razionalizzazione illuministica anzich\u00e9 sui retaggi di secoli di storia. La funzione dei distretti, che andavano a sostituire l'istituto plurisecolare della pieve, sarebbe divenuto quello di svolgere le pi\u00f9 alte funzioni municipali nelle aree di notevole parcellizzazione comunale.\nNell'area settentrionale milanese la Pieve di Seveso non venne in realt\u00e0 mutata ma, a titolo sperimentale, per la prima volta nella storia cambiava provincia venendo trasportata sotto Como. Il distretto venne classificato col numero 14.\nDefinito dalla legge 6 germinale anno VI, l'ente non riusc\u00ec ad avere una vera applicazione fino al golpe militare che rivers\u00f2 il governo giacobino sostituendolo con uno pi\u00f9 conservatore e finalizzato ad ottenere risparmi per la guerra. Il distretto di Seveso, col numero 30, fu subito riportato sotto Milano e per la prima volta fu anche leggermente ampliato.\nTerritorio.\nIl territorio del distretto inizialmente ricalc\u00f2 fedelmente quella della pieve di Seveso.\nDopo il golpe del 1798, gli vennero aggiunti Bovisio e Masciago oltre che la Cassina Savina."}
{"id": "6514731", "revid": "120834856", "url": "https://it.wikipedia.org/wiki?curid=6514731", "title": "Ren\u00e9 Hake", "text": "Carriera.\nAllenatore.\nDa ottobre 2010 al 2012 ha allenato l' in Eerste Divisie.\nNell'agosto 2015 \u00e8 diventato tecnico del , esordendo in Eredivisie.\nIl 18 ottobre 2017 viene sollevato dall'incarico.\nDopo aver allenato e , nel 2020/2021 viene chiamato ad allenare l\u2019 arrivando sesto in campionato e perdendo la finale play-off contro il .\nStatistiche da allenatore.\n\"Statistiche aggiornate al 26 agosto 2017\".\n\"In grassetto le competizioni vinte.\""}
{"id": "6514734", "revid": "300067", "url": "https://it.wikipedia.org/wiki?curid=6514734", "title": "Patricia Roberts", "text": ""}
{"id": "6514736", "revid": "585241", "url": "https://it.wikipedia.org/wiki?curid=6514736", "title": "Cornetto (ortaggio)", "text": ""}
{"id": "6514753", "revid": "1833437", "url": "https://it.wikipedia.org/wiki?curid=6514753", "title": "Distretto di Desio", "text": "Il distretto di Desio era il nome di un distretto ideato dal governo giacobino della Repubblica Cisalpina nel dipartimento del Lario, e poi nel Dipartimento d'Olona dopo il colpo di Stato del 1798.\nStoria.\nLa Costituzione della Repubblica Cisalpina progett\u00f2 un nuovo ordinamento degli enti locali lombardi, partendo dal presupposto di una nuova geografia basata su una razionalizzazione illuministica anzich\u00e9 sui retaggi di secoli di storia. La funzione dei distretti, che andavano a sostituire l'istituto plurisecolare della pieve, sarebbe divenuto quello di svolgere le pi\u00f9 alte funzioni municipali nelle aree di notevole parcellizzazione comunale.\nNell'area settentrionale milanese la Pieve di Desio non venne in realt\u00e0 mutata ma, a titolo sperimentale, per la prima volta nella storia cambiava provincia venendo trasportata sotto Como. Il distretto venne classificato col numero 13.\nDefinito dalla legge 6 germinale anno VI, l'ente non riusc\u00ec ad avere una vera applicazione fino al golpe militare che rivers\u00f2 il governo giacobino sostituendolo con uno pi\u00f9 conservatore e finalizzato ad ottenere risparmi per la guerra. Con l\u2019occasione il distretto di Desio, subito riportato sotto Milano col numero 31, venne per la prima volta modificato nei suoi confini con la legge 5 vendemmiale VII.\nCon l\u2019invasione tedesca del 1799 si torn\u00f2 a parlare delle vecchie pievi, sciogliendo le municipalit\u00e0 esistenti, ma lo stato di guerra non permise di entrare nei dettagli. Al loro ritorno nel 1800, i francesi non riproposero pi\u00f9 questo ente amministrativo.\nTerritorio.\nIl territorio del distretto inizialmente ricalc\u00f2 fedelmente quella della pieve di Desio.\nCol golpe del 1798 acquis\u00ec Sovico, Albiate e Triuggio, perdendo Biassono e Vedano, la Cassina Amata e la Cassina Savina, Bovisio e Masciago, e Cusano."}
{"id": "6514767", "revid": "1889177", "url": "https://it.wikipedia.org/wiki?curid=6514767", "title": "Ospizio del San Gottardo", "text": "Il complesso dell'ospizio del San Gottardo sorge a 2\u00a0091\u00a0m s.l.m. presso l'omonimo passo.\nStoria.\nAttestato dal 1237 e gestito dalla vicinia di Airolo, fu in parte demolito nel 1799 dai soldati francesi. Si compone dell'Ospizio vecchio, posto accanto a quello antico, fu costruito nel 1623 quale casa del sacerdote incaricato dell'assistenza spirituale. L'edificio attuale venne citato anche da Johann Wolfgang von Goethe nei suoi diari di viaggio in Svizzera nel 1775 e nel 1779. Adiacente \u00e8 la stalla ottagonale per i cavalli e la \"Vecchia Sosta\" (oggi Museo nazionale del San Gottardo), costruita negli anni 1834-1837 su disegno di Domenico Fontana.\nL'oratorio di San Gottardo fu fondato nel 1237 e inglobato nell'Ospizio vecchio. Fu consacrato dal vescovo milanese Enrico I da Settala (1213-1230). L'edificio, tuttavia, \u00e8 ancora pi\u00f9 antico perch\u00e9 alcune indagini archeologiche del 1975 rivelarono i resti di un edificio di culto altomedievale, del VIII-IX secolo."}
{"id": "6514783", "revid": "120591400", "url": "https://it.wikipedia.org/wiki?curid=6514783", "title": "Episodi de Il libro della giungla (serie animata 2010) (seconda stagione)", "text": ""}
{"id": "6514784", "revid": "767487", "url": "https://it.wikipedia.org/wiki?curid=6514784", "title": "Sandy Wexler", "text": "Sandy Wexler \u00e8 un film del 2017 diretto da Steven Brill e interpretato da Adam Sandler. Il personaggio di Wexler \u00e8 un omaggio satirico al manager dello stesso Sandler, ovvero Sandy Wernick.\nTrama.\nSandy Wexler \u00e8 un manager che lavora a Los Angeles negli anni '90. Nonostante sia molto diligente nell'adempiere al suo lavoro, come clienti ha solamente un piccolo gruppo di persone che risiedono ai margini dello spettacolo televisivo e non \u00e8 molto stimato nel suo ambiente. Un giorno incontra per\u00f2 Courtney Clarke, una ragazza dotata di una voce bellissima, che convince a mettersi in affari con lui. Nonostante la donna riesca in poco tempo a diventare una cantante famosa a livello internazionale, le cose cambiano quando tra i due nasce un sentimento che va oltre l'amicizia, che metter\u00e0 Sandy duramente alla prova."}
{"id": "6514788", "revid": "104458", "url": "https://it.wikipedia.org/wiki?curid=6514788", "title": "Oratorio di San Gottardo", "text": ""}
{"id": "6514806", "revid": "767487", "url": "https://it.wikipedia.org/wiki?curid=6514806", "title": "2000 AD", "text": "2000 AD \u00e8 una rivista settimanale antologico di fumetti di fantascienza britannica fondata nel 1977 dai fumettisti John Wagner, Pat Mills e Kelvin Gosnell; fu pubblicata per la prima volta da IPC Magazines che poi la spost\u00f2 alla sua filiale di fumetti di Fleetway che venne venduta a Robert Maxwell nel 1987 e poi alla Egmont nel 1991. Fleetway ha continuato a produrre il titolo fino al 2000, quando \u00e8 stato acquistato da Rebellion Developments.\nDivenne nota per le storie del Giudice Dredd (\"Judge Dredd\") e per altre serie come \"Rogue Trooper\", \"Strontium Dog\" e gli \"ABC Warriors\" oltre che per aver pubblicato autori che divennero famosi come Alan Moore, Neil Gaiman, Grant Morrison, Brian Bolland e Mike McMahon."}
{"id": "6514835", "revid": "729019", "url": "https://it.wikipedia.org/wiki?curid=6514835", "title": "Prospekt Kosmonavtov (metropolitana di Ekaterinburg)", "text": "La stazione di Prospekt Kosmonavtov (\u041f\u0440\u043e\u0441\u043f\u0435\u043a\u0442 \u041a\u043e\u0441\u043c\u043e\u043d\u0430\u0432\u0442\u043e\u0432) \u00e8 una stazione della metropolitana di Ekaterinburg, capolinea settentrionale della linea 1.\nStoria.\nLa stazione di Prospekt Kosmonavtov venne attivata il 26 aprile 1991, contemporaneamente alla prima tratta (da Prospekt Kosmonavtov a Ma\u0161inostroitelej) della linea 1.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514840", "revid": "1543377", "url": "https://it.wikipedia.org/wiki?curid=6514840", "title": "4A Engine", "text": "Il 4A Engine \u00e8 un motore grafico middleware sviluppato dalla software house ucraina 4A Games per lo sparatutto in prima persona \"Metro 2033\". Supporta le API Direct3D versione 9, 10, 11 e 12, OpenGL versione 3.2, NVIDIA PhysX e 3D Vision.\nSviluppo del motore.\nIl 4A Engine \u00e8 stato sviluppato in Ucraina da un gruppo di programmatori che si erano separati da GSC Game World, un anno prima della pubblicazione di \"\", in particolare Oles Shishkovtsov e Oleksandr Maksimchuk. Questi ultimi, che contribuirono allo sviluppo dell'X-Ray Engine usato in \"S.T.A.L.K.E.R.\", concepirono il nuovo motore grafico in modo da poter operare sia su Microsoft Windows che su Xbox 360 e PlayStation 3.\nShishkovtsov e i suoi colleghi si separarono dallo sviluppo di \"Shadow of Chernobyl\", poich\u00e9 l'X-Ray soffriva di problemi quali la mancanza di adattamento al multithreading, una debole struttura di networking per le funzionalit\u00e0 online, e una pessima gestione delle risorse di sistema e della memoria RAM \u2013 fattori questi che portarono a diversi ritardi nel rilascio del gioco.\nIl 4A Engine, al contrario, \u00e8 in grado di sfruttare il multithreading, tanto che un singolo processo \u00e8 interamente dedicato all'uso della particolare fisica di NVIDIA, \"PhysX\". Sperimentando il motore su Xbox 360, durante lo sviluppo, circa 3.000 operazioni per fotogramma passante ogni 30 millisecondi erano possibili, sfruttando tutti i thread della console al 100%. Shishkovtsov ha anche affermato che la controversa e complicata architettura dell'RSX Reality Synthesizer di PlayStation 3 si \u00e8 dimostrata in realt\u00e0 molto utile durante lo sviluppo, visto la disponibilit\u00e0 di molti thread in avanzo che potevano essere utilizzati.\nGi\u00e0 da \"Metro 2033\", l'engine era in grado di utilizzare una realistica \"nebbia volumetrica\", applicare l'effetto blur agli oggetti, supportare il parallax mapping su ogni tipo di superficie e consentire una maggiore geometria digitale, servendosi di un livello di dettaglio meno aggressivo. La compatibilit\u00e0 venne resa ufficiale sia con le librerie grafiche OpenGL che con quelle DirectX.\nUtilizzando la funzione PhysX di NVIDIA, il motore \u00e8 in grado di offrire ambienti con una certa distruttibilit\u00e0, simulazioni realistiche dei movimenti nell'acqua e di altri fattori ambientali.\nControversie.\nA causa dei precedenti lavori svolti in GSC Game World, si \u00e8 speculato sul fatto che il 4A Engine non \u00e8 altro se non una versione modificata del motore X-Ray utilizzato nella serie \"S.T.A.L.K.E.R.\", anzich\u00e9 frutto di uno sviluppo originale. 4A Games ha negato le accuse e Shishkovtsov ha fatto notare che non avrebbe avuto alcun senso attingere dall'X-Ray, data la sua mancata e lamentata versatilit\u00e0 con le console, che avrebbe reso lo sviluppo estremamente difficile e uno spreco di tempo."}
{"id": "6514842", "revid": "287204", "url": "https://it.wikipedia.org/wiki?curid=6514842", "title": "Lajos Szentgali", "text": ""}
{"id": "6514850", "revid": "729019", "url": "https://it.wikipedia.org/wiki?curid=6514850", "title": "Uralma\u0161 (metropolitana di Ekaterinburg)", "text": "La stazione di Uralma\u0161 (\u0423\u0440\u0430\u043b\u043c\u0430\u0448) \u00e8 una stazione della metropolitana di Ekaterinburg, sulla linea 1.\nStoria.\nLa stazione di Uralma\u0161 venne attivata il 26 aprile 1991, contemporaneamente alla prima tratta (da Prospekt Kosmonavtov a Ma\u0161inostroitelej) della linea 1.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514851", "revid": "91055928", "url": "https://it.wikipedia.org/wiki?curid=6514851", "title": "Uralmash (metropolitana di Ekaterinburg)", "text": ""}
{"id": "6514854", "revid": "729019", "url": "https://it.wikipedia.org/wiki?curid=6514854", "title": "Ma\u0161inostroitelej (metropolitana di Ekaterinburg)", "text": "La stazione di Ma\u0161inostroitelej (\u041c\u0430\u0448\u0438\u043d\u043e\u0441\u0442\u0440\u043e\u0438\u0442\u0435\u043b\u0435\u0439) \u00e8 una stazione della metropolitana di Ekaterinburg, sulla linea 1.\nStoria.\nLa stazione di Ma\u0161inostroitelej venne attivata il 26 aprile 1991, contemporaneamente alla prima tratta (da Prospekt Kosmonavtov a Ma\u0161inostroitelej) della linea 1; rimase capolinea fino al successivo 22 dicembre, quando venne attivato il prolungamento fino a Ural'skaja.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514856", "revid": "729019", "url": "https://it.wikipedia.org/wiki?curid=6514856", "title": "Ural'skaja (metropolitana di Ekaterinburg)", "text": "La stazione di Ural'skaja (\u0423\u0440\u0430\u043b\u044c\u0441\u043a\u0430\u044f) \u00e8 una stazione della metropolitana di Ekaterinburg, sulla linea 1.\nStoria.\nLa stazione di Ural'skaja venne attivata il 22 dicembre 1991, contemporaneamente alla tratta da Ma\u0161inostroitelej a Ural'skaja della linea 1; rimase capolinea fino al 22 dicembre 1994, quando venne attivato il prolungamento fino a Plo\u0161\u010dad' 1905 goda.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514858", "revid": "91055988", "url": "https://it.wikipedia.org/wiki?curid=6514858", "title": "Uralskaya (metropolitana di Ekaterinburg)", "text": ""}
{"id": "6514859", "revid": "729019", "url": "https://it.wikipedia.org/wiki?curid=6514859", "title": "Dinamo (metropolitana di Ekaterinburg)", "text": "La stazione di Dinamo (\u0414\u0438\u043d\u0430\u043c\u043e) \u00e8 una stazione della metropolitana di Ekaterinburg, sulla linea 1.\nStoria.\nLa stazione di Dinamo venne attivata il 22 dicembre 1994, contemporaneamente al prolungamento da Ural'skaja a Plo\u0161\u010dad' 1905 goda della linea 1.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514860", "revid": "729019", "url": "https://it.wikipedia.org/wiki?curid=6514860", "title": "Plo\u0161\u010dad' 1905 goda (metropolitana di Ekaterinburg)", "text": "La stazione di Plo\u0161\u010dad' 1905 goda (\u041f\u043b\u043e\u0449\u0430\u0434\u044c 1905 \u0433\u043e\u0434\u0430) \u00e8 una stazione della metropolitana di Ekaterinburg, sulla linea 1.\nStoria.\nLa stazione di Plo\u0161\u010dad' 1905 goda venne attivata il 22 dicembre 1994, contemporaneamente alla tratta da Ural'skaja a Plo\u0161\u010dad' 1905 goda della linea 1; rimase capolinea fino al 30 dicembre 2002, quando venne attivato il prolungamento fino a Geologi\u010deskaja.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia\u00a0\u2013 serviti da una banchina ad isola."}
{"id": "6514861", "revid": "91056056", "url": "https://it.wikipedia.org/wiki?curid=6514861", "title": "Ploshchad 1905 goda (metropolitana di Ekaterinburg)", "text": ""}
{"id": "6514862", "revid": "729019", "url": "https://it.wikipedia.org/wiki?curid=6514862", "title": "Geologi\u010deskaja (metropolitana di Ekaterinburg)", "text": "La stazione di Geologi\u010deskaja (\u0413\u0435\u043e\u043b\u043e\u0433\u0438\u0447\u0435\u0441\u043a\u0430\u044f) \u00e8 una stazione della metropolitana di Ekaterinburg, sulla linea 1.\nStoria.\nLa stazione di Geologi\u010deskaja venne attivata il 30 dicembre 2002, contemporaneamente alla tratta da Plo\u0161\u010dad' 1905 goda a Geologi\u010deskaja della linea 1; rimase capolinea fino al 28 novembre 2011, quando venne attivato il prolungamento fino a Botani\u010deskaja.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514864", "revid": "729019", "url": "https://it.wikipedia.org/wiki?curid=6514864", "title": "Botani\u010deskaja (metropolitana di Ekaterinburg)", "text": "La stazione di Botani\u010deskaja (\u0411\u043e\u0442\u0430\u043d\u0438\u0447\u0435\u0441\u043a\u0430\u044f) \u00e8 una stazione della metropolitana di Ekaterinburg, capolinea meridionale della linea 1.\nStoria.\nLa stazione di Botani\u010deskaja venne attivata il 28 novembre 2011, contemporaneamente alla tratta da Geologi\u010deskaja a Botani\u010deskaja della linea 1.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514865", "revid": "91056082", "url": "https://it.wikipedia.org/wiki?curid=6514865", "title": "Botanicheskaya (metropolitana di Ekaterinburg)", "text": ""}
{"id": "6514866", "revid": "729019", "url": "https://it.wikipedia.org/wiki?curid=6514866", "title": "\u010ckalovskaja (metropolitana di Ekaterinburg)", "text": "La stazione di \u010ckalovskaja (\u0427\u043a\u0430\u043b\u043e\u0432\u0441\u043a\u0430\u044f) \u00e8 una stazione della metropolitana di Ekaterinburg, sulla linea 1.\nStoria.\nLa stazione di \u010ckalovskaja venne attivata il 28 luglio 2012 sulla tratta da Geologi\u010deskaja a Botani\u010deskaja della linea 1, aperta il 28 novembre dell'anno precedente.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6514867", "revid": "91056100", "url": "https://it.wikipedia.org/wiki?curid=6514867", "title": "Chkalovskaya (metropolitana di Ekaterinburg)", "text": ""}
{"id": "6514902", "revid": "1870933", "url": "https://it.wikipedia.org/wiki?curid=6514902", "title": "Jos\u00e9 Ignacio Gonz\u00e1lez", "text": ""}
{"id": "6515015", "revid": "1442080", "url": "https://it.wikipedia.org/wiki?curid=6515015", "title": "Persone di nome James/Altre...", "text": "Questa \u00e8 una lista di persone presenti nell'enciclopedia che hanno il prenome James e come attivit\u00e0 principale sono Altre..."}
{"id": "6515017", "revid": "124123", "url": "https://it.wikipedia.org/wiki?curid=6515017", "title": "Persone di nome J\u00f6rg", "text": ""}
{"id": "6515018", "revid": "2039709", "url": "https://it.wikipedia.org/wiki?curid=6515018", "title": "Persone di nome Mario/Scrittori", "text": "Questa \u00e8 una lista di persone presenti nell'enciclopedia che hanno il prenome Mario e come attivit\u00e0 principale sono Scrittori"}
{"id": "6515022", "revid": "1442080", "url": "https://it.wikipedia.org/wiki?curid=6515022", "title": "Persone di nome Stefano/Altre...", "text": "Questa \u00e8 una lista di persone presenti nell'enciclopedia che hanno il prenome Stefano e come attivit\u00e0 principale sono Altre..."}
{"id": "6515037", "revid": "1632387", "url": "https://it.wikipedia.org/wiki?curid=6515037", "title": "Seasons of the Black", "text": "Seasons of the Black \u00e8 il ventesimo album in studio del gruppo musicale power metal tedesco Rage, pubblicato nel 2017 dalla Nuclear Blast.\nL'album \u00e8 stato registrato tra gennaio e febbraio 2017 presso i Soundchaser Studios (Zandhoven, Belgio) e gli Studios (Burscheid, Germania). Il missaggio \u00e8 stato eseguito presso gli Unisound Studios (Grefrath, Germania).\nTracce.\nDisco bonus.\nIl disco bonus contiene le versioni riregistrate di alcuni brani degli \"Avenger\", prima incarnazione dei Rage."}
{"id": "6515053", "revid": "287204", "url": "https://it.wikipedia.org/wiki?curid=6515053", "title": "Societ\u00e0 Sportiva Pro Ponte 1939-1940", "text": "Questa voce raccoglie le informazioni riguardanti la Societ\u00e0 Sportiva Pro Ponte nelle competizioni ufficiali della stagione 1939-1940."}
{"id": "6515076", "revid": "287451", "url": "https://it.wikipedia.org/wiki?curid=6515076", "title": "Unione Sportiva Pro Italia 1939-1940", "text": "Questa voce raccoglie le informazioni riguardanti l'Unione Sportiva Pro Italia nelle competizioni ufficiali della stagione 1939-1940."}
{"id": "6515092", "revid": "827882", "url": "https://it.wikipedia.org/wiki?curid=6515092", "title": "Canale ependimale", "text": "Il canale ependimale (o canale centrale) rappresenta il residuo del primitivo canale neurale e contiene una piccola quantit\u00e0 di liquido cefalorachidiano.\nLa parete del canale \u00e8 rivestita dall'ependima."}
{"id": "6515093", "revid": "490388", "url": "https://it.wikipedia.org/wiki?curid=6515093", "title": "Canale centrale", "text": ""}
{"id": "6515121", "revid": "729019", "url": "https://it.wikipedia.org/wiki?curid=6515121", "title": "Scogli di Briesta", "text": "Gli scogli di Briesta sono un gruppo di isolotti e scogli disabitati della Dalmazia meridionale, in Croazia, adiacenti alla penisola di Sabbioncello. Amministrativamente appartengono al comune della citt\u00e0 di Stagno, nella regione raguseo-narentana.\nPrendono il nome dal villaggio di Briesta o Brista (\"Brijesta\") che si trova a sud-est nella valle omonima.\nGeografia.\nGli isolotti si trovano sul lato nord-est della penisola di Sabbioncello, all'interno della grande baia di Bratcovizza, chiamata anche mar Piccolo (\"Malo More\"), che si trova tra il canale della Narenta (\"Neretvanski kanal\") e il canale di Stagno Piccolo (\"Malog Stona kanal\"). La baia di Bratcovizza \u00e8 racchiusa tra punta Rat (\"rt Rat\"), detta anche punta della Madonna, e punta Blazza (\"rt Blaca\" o \"Blace\"). Altre fonti limitano la baia di Bratcovizza alla parte occidentale dell'insenatura, davanti porto Drazze o Dracce (\"Dra\u010de\"), delimitata a est dagli isolotti Dubovaz e Gallicia.\nLa valle Brista o Briesta (\"uvala Brijesta\") \u00e8 una delle valli interne alla baia di Bratcovizza e si trova nella sua estremit\u00e0 sud-est. Procedendo verso ovest si incontrano altre insenature: valle Blaso o Stignivaz (\"uvala Stinjevac\") e, superata punta Sagodista (\"Jagodi\u0161te\"), la piccola valle San Vito (\"uvala Sutvid\"), chiamata Stignivaz da altre fonti. Si arriva quindi a porto Drazze e, procedendo verso nord, al villaggio di Sereser o Seresser (\"Sreser\") di fronte al quale ci sono tre isolotti .\nGli scogli di Briesta: \nIsole adiacenti.\nIsolotti a nord-ovest, davanti a Sereser:"}
{"id": "6515125", "revid": "287204", "url": "https://it.wikipedia.org/wiki?curid=6515125", "title": "Rodeo (album)", "text": ""}
{"id": "6515127", "revid": "287204", "url": "https://it.wikipedia.org/wiki?curid=6515127", "title": "Filippo Salvatore Gilij", "text": "Biografia.\nNato a Norcia, in particolare nella frazione di Legogne, nel 1721, a meno di vent'anni, nel 1740, Gilij si un\u00ec alla provincia romana della Compagnia di Ges\u00f9, la quale gi\u00e0 nel 1741 lo destin\u00f2 alle missioni in America Latina. Nel 1743 egli part\u00ec dunque da Cadice come membro di un gruppo di missionari guidato da parte Jose Gumilla. Giunto quindi nella Provincia di Guayana, studi\u00f2 presso l'Universit\u00e0 saveriana di Santa Fe de Bogot\u00e1, dove poi divenne anche insegnante di retorica. \nNel 1748, dopo l'ordinazione sacerdotale, fu destinato alle spedizioni nella zona dell'Orinoco e qui, per diciotto anni, fino al 1767, si dedic\u00f2 non solo all'esplorazione e all'evangelizzazione del selvaggio e semisconosciuto entroterra venezuelano, ma comp\u00ec anche importantissimi studi linguistici ed etnologici su diverse trib\u00f9 indigene della zona, quali i Pareques, i Manipures e i Tamanacos. Gilij riusc\u00ec a ottenere la fiducia di molti gruppi indigeni grazie alla sua grande abilit\u00e0 sia nell'imparare molto presto le principali lingue locali, sia nel praticare una medicina basata su piante e metodi curativi locali. Ci\u00f2 fece anche s\u00ec che la sua opera di evangelizzazione risultasse efficacissima. \nDopo essere penetrato ancora pi\u00f9 nell'entroterra venezuelano tra il 1756 e il 1766, nel 1767 Gilij fu costretto a rientrare in patria quando il governo spagnolo ordin\u00f2 la dissoluzione dell'istituzione gesuita in America e l'espulsione di tutti i suoi appartenenti dal continente. \nUna volta tornato in Italia, dopo la soppressione della Compagnia nel 1773, si diede alla stesura della sua opera pi\u00f9 famosa, ossa il \"Saggio di storia americana\", redatta a partire da tutto il materiale raccolto in quasi vent'anni di esplorazioni, a cui aggiunse materiale proveniente da fonti di difficile accesso che egli pot\u00e9 consultare grazie alla sua amicizia con l'ambasciatore spagnolo presso la Santa Sede, J. N. de Azara.\nL'opera fu pubblicata in 4 volumi in italiano con il titolo \"Saggio di Storia Americana, o sia Storia Naturale, Civile, e Sacra De regni, e delle provincie Spagnuole di Terra-ferma nell' America meridionale\". Le vicende storiche della fine del XVIII secolo e dell'inizio del XIX, per\u00f2, bloccarono il progetto di una traduzione dell'opera in spagnolo e quindi della sua diffusione in Sud America. Ci\u00f2 fece s\u00ec che il lavoro di Gilij cadesse nell'oblio fino al 1947 quando fu praticamente riscoperto da J. A. Salazar provocando stupore, per il dettaglio e la mole dell'opera, tra gli americanisti dell'epoca.\nGilij mor\u00ec a Roma nel 1789.\nApprofondimenti linguistici.\nLa parte pi\u00f9 importante dell'opera di Gilij riguarda le scoperte e i dettagliati e precisi approfondimenti che egli fece riguardo alle lingue dei nativi sudamericani, tanto che si deve a lui la maggior parte delle cose oggi note di lingue come le tamanaku.\nGilij riconobbe la corrispondenza di suoni, ad esempio fra : : , nella famiglia delle lingue caribe anticipando quello che il filologo William Jones sostenne nel suo famoso \"Third Anniversary Discourse\" alla Asiatic Society nel 1786, ossia l'esistenza di relazioni genealogiche (cio\u00e8 una discendenza da una comune lingua ancestrale) tra le lingue, presentando inoltre, a differenza di Jones, diverse prove a supporto della sua ipotesi.\nEgli inoltre tratt\u00f2 un gran numero di concetti linguistici come le caratteristiche areali tra lingue tra loro estranee, il prestito linguistico (fra lingue americane e da lingue americane a lingue europee), l'ordine delle parole, l'estinzione linguistica, l'origine della lingua e la presenza di strutture dedicate al linguaggio innate nell'essere umano come sar\u00e0 poi scoperto da Roman Jakobson.\nLe nove \"lingue madri\" di Gilij.\nIn una delle prime proposte di sempre sulla classificazione delle famiglie linguistiche sudamericane, Gilij scopr\u00ec che le lingue parlate nell'area dell'Orinoco appartenevano a quelle che lui chiam\u00f2 nove \"lingue madri\", ossia famiglie linguistiche (nella lista sottostante sono riportati i nomi delle \"lingues matrices\" dati da Gilij, tra parentesi sono invece riportati i nomi con cui quelle famiglie linguistiche sono conosciute oggi): "}
{"id": "6515132", "revid": "767487", "url": "https://it.wikipedia.org/wiki?curid=6515132", "title": "Mason Ewing Corporation", "text": "Mason Ewing Corporation \u00e8 una holding con sede a Los Angeles (Stati Uniti) diretta e creata da Mason Ewing nel 2011. La societ\u00e0 opera principalmente nella moda, nel cinema e nella musica, ma anche in diversi altri settori quali cosmetici e cioccolato.\nL'impresa ha diverse filiali in diversi paesi come Mason Ewing Corporation (Canada), Les Entreprises Ewing (Francia) e Ewingwood (Cameroun). L'apertura del consiglio amministrativo \u00e8 avvenuta nel 2017.\nA met\u00e0 Luglio sulla piattaforma Facebook, il direttore generale ha annunciato apertura di un'altra filiale in Cina per il 2018.\nL'impresa \u00e8 conosciuta per la sua moda. La linea di abbigliamento Mason Ewing comprende una linea di magliette con Braille e un marchio haute couture, entrambi riconducibili all'Espoir Pour l'Avenir.\nStoria.\nBaby Madison.\nLa societ\u00e0 di Mason Ewing Corporation \u00e8 un'impresa che persegue i valori umani, come la tolleranza e la speranza. Il suo portavoce \u00e8 un neonato di 18 mesi che rappresenta tutte le etnie: Baby Madison. Un bambino universale. Il suo creatore, Mason Ewing, spiega che \"un bambino non mente, non giudica, ama tutti\". Questa frase comprende i valori relativi all'impresa: ognuno ha un ruolo da svolgere in questo mondo, nessuno \u00e8 giudicato per quello \u00e8. Madison \u00e8 presente in vari settori. Il bambino \u00e8 anche al centro di molte storie brevi dove \u00e8 destinato a salvare gli altri in tutto il mondo. Come le storie che narra, lo si vede in diversi abiti, pompieri, kimono, sport, chitarra e cucina ...\nAttivit\u00e0.\nModa.\nLa casa di haute couture Mason Ewing \u00e8 una filiale appartenente a Mason Ewing Corporation. \u00c8 stata creata da Mason Ewing pochi anni prima dell'apertura della holding. I suoi padri fondatori sono Emmanuel Petit (campione del mondo di calcio nel 1998) e Olivier Lapidus (figlio della sarta Ted Lapidus). Per questo marchio, stanno preparando :\nAudiviosual.\nL'audiovisivo \u00e8 la prima passione di Ewing Mason. La televisione \u00e8 il suo modo di affrontare gli abusi che ha subito da bambino. La maggior parte dei filmati trasmettono messaggi riconducibili all'immagine della produzione: messaggi di pace, speranza, fratellanza. Ecco come la produzione rappresenta l'impresa e la sua etichetta sugli schermi.\nIl filmato \"Descry\" ha ampliato l'aspetto audiovisivo. Da allora, questo polo ha creato film di animazione come \"Les Aventures de Madison\", con il baby Madison e il suo amico Johan. Seguito dalle avventure di \"Pilou et Michou\", uno spettacolo televisivo pensato per i bambini che raccontano la storia ordinaria degli uomini nel XVIII secolo. Pilou \u00e8 un giovane uomo di 17 anni sciocco che vive con sua madre Cun\u00e9gonde e sua nonna Michou.\nOltre alle animazioni mirate per i bambini, Mason Ewing Corporation produce serie TV per adolescenti. Perseguono anche temi come la famiglia, i tab\u00f9 sociali e l'empowerment. E presto, \"Mickey Boom\" \u00e8 uno spettacolo televisivo prodotto dalla filiale francese \"Eryna Bella\" prodotta a Los Angeles e \"Two Plus Three\", entrambe prodotte nello stesso paese. Lo stesso messaggio viene trasmesso per gli adulti, ma con sentimenti pi\u00f9 contrastati come nei film. \"Angels of the World\" che sar\u00e0 girato negli Stati Uniti.\nFedele al suo passato, Mason Ewing ha prodotto un film chiamato \"Orishas, The hidden Pantheon\" diretto da Yann Lo\u00efc Kieffoloh, che parla di mitologia esoterica nei paesi occidentali: mitologia africana. Questo lungometraggio arriver\u00e0 nelle sale di cinema entro il 2017.\nMason Ewing ha sempre valorizzato i film promettenti per trasmettere dei messaggi e coinvolgere la gente. L'umorismo \u00e8 spesso usato come un'alternativa pi\u00f9 morbida. Non tutti i film hanno la vocazione di inviare messaggi.\nNel corso del 2017 Mason Ewing Corporation produrr\u00e0 la prima parte della sua trilogia che combina l'horror e la fiction \"Elie Grimm, The Cursed Child\", che sar\u00e0 girato nel 2017.\nLetteratura.\nNel 2016, Mason Ewing Corporation Canada si \u00e8 riunito con Lecompte-Jeunesse che pubblica racconti audio e scritti per i bambini per pubblicare i racconti (carta e audio) per i bambini.\nMulimedia.\nSuccessivamente, il polo letterario pubblicher\u00e0 a partire dal gennaio 2017 una rivista chiamata Kimy Gloss. Questa rivista far\u00e0 delle recensioni sugli eventi attuali riguardanti celebrit\u00e0, cosmetici e attori / modelli castings."}
{"id": "6515135", "revid": "767487", "url": "https://it.wikipedia.org/wiki?curid=6515135", "title": "Nikica Ko\u0161uti\u0107", "text": "Carriera.\nClub.\nKo\u0161uti\u0107 ha cominciato la carriera con la maglia dello Zemun, club all'epoca militante nella massima serie del campionato serbo-montenegrino. A seguito della scissione dei due paesi, lo Zemun \u00e8 stato iscritto al campionato serbo.\nNel corso dell'estate 2007 \u00e8 passato al Be\u017eanija, per cui ha giocato la prima partita in Superliga in data 11 agosto, schierato titolare nella sconfitta per 1-2 contro l'OFK Belgrado.\nA gennaio 2008 si \u00e8 accordato con i bulgari dello \u010cernomorec Burgas, per cui ha giocato 8 partite nella massima divisione. Nell'estate 2008 si \u00e8 accordato con i greci dell'Ethnikos Filippiada, per trasferirsi poi all'Anagennisi Karditsa un anno pi\u00f9 tardi.\nA gennaio 2011 \u00e8 stato ingaggiato dai sauditi dell'Al-Hazm. Ha esordito nella Saudi Professional League in data 6 febbraio, schierato titolare nella sconfitta per 1-0 in casa dell'Al-Shabab. A fine stagione, la squadra \u00e8 retrocessa.\nNell'estate 2012 \u00e8 tornato in Serbia, per giocare nel Radni\u010dki Nova Pazova, in Prva Liga. Ha giocato la prima partita con questa maglia l'11 agosto, subentrando a Du\u0161an Jovi\u0107 nel pareggio per 1-1 maturato in casa del Banat Zrenjanin. Nel corso della finestra di trasferimento invernale di quella stessa stagione, \u00e8 passato all'In\u0111ija.\nIl 9 marzo 2013 ha debuttato con questa casacca, schierato titolare nella sconfitta per 4-0 in casa del Napredak Kru\u0161evac. Il 18 maggio ha trovato la prima rete, nel 2-1 inflitto all'OFK Mladenovac.\nConclusa anche questa esperienza, ha fatto ritorno in Grecia per giocare con le maglie di Iraklis Psachna, Fokikos e Chalkis.\nIl 27 gennaio 2017 \u00e8 stato ingaggiato dall'Harstad, compagine norvegese militante in 3. divisjon. Ha esordito in squadra in data 17 aprile, schierato titolare nel pareggio per 0-0 in casa dello Skjetten. Il 22 aprile ha trovato le prime reti, siglando una doppietta nel 3-0 inflitto all'Alta 2.\nNel 2019 passa al Medkila.\nStatistiche.\nPresenze e reti nei club.\n\"Statistiche aggiornate al 16 marzo 2018.\""}
{"id": "6515136", "revid": "729019", "url": "https://it.wikipedia.org/wiki?curid=6515136", "title": "Dubovaz", "text": "Dubovaz (in croato \"Dubovac\") \u00e8 un isolotto disabitato della Dalmazia meridionale, in Croazia, adiacente alla penisola di Sabbioncello. Amministrativamente appartiene al comune della citt\u00e0 di Stagno, nella regione raguseo-narentana.\nDubovaz fa parte del gruppo di isolotti chiamati scogli di Briesta, dal nome del villaggio (\"Brijesta\") che si trova a sud-est nella valle omonima.\nGeografia.\nDubovaz si trova sul lato nord-est della penisola di Sabbioncello, a nord-ovest di valle Brista o Briesta (\"uvala Brijesta\"), insenatura interna dell'ampia baia di Bratcovizza la quale \u00e8 anche chiamata mar Piccolo (\"Malo More\") ed \u00e8 racchiusa tra punta Rat (\"rt Rat\"), detta anche punta della Madonna, e punta Blazza (\"rt Blaca\" o \"Blace\"). Altre fonti limitano la baia di Bratcovizza alla parte occidentale davanti al porto Drazze o Dracce (\"Dra\u010de\"), delimitata a est dagli isolotti Dubovaz e Gallicia.\nDubovaz \u00e8 situato a nord della piccola valle San Vito (\"uvala Sutvid\"), chiamata anche Stignivaz, a circa 520\u00a0m da punta Sagodista (\"Jagodi\u0161te\"). L'isolotto ha una superficie di 0,12\u00a0km\u00b2, il suo sviluppo costiero \u00e8 di 1,31\u00a0km e l'altezza di 46\u00a0m."}
{"id": "6515142", "revid": "254059", "url": "https://it.wikipedia.org/wiki?curid=6515142", "title": "Filippo Tranquillini", "text": "Biografia.\nAppartenne al gruppo di garibaldini che, con gli altri trentini, Ergisto Bezzi e Filippo Manci, vengono ricordati come \"i tre moschettieri dei Mille\".\nNell'elenco ufficiale dei partecipanti all'impresa, pubblicato sulla \"Gazzetta Ufficiale del Regno d'Italia\" del 12 novembre 1878, lo si trova al numero 1015."}
{"id": "6515143", "revid": "228587", "url": "https://it.wikipedia.org/wiki?curid=6515143", "title": "Autosterili", "text": ""}
{"id": "6515144", "revid": "228587", "url": "https://it.wikipedia.org/wiki?curid=6515144", "title": "Autofertili", "text": ""}
{"id": "6515146", "revid": "1543377", "url": "https://it.wikipedia.org/wiki?curid=6515146", "title": "Nuoto ai Campionati europei di nuoto 2016 - 1500 metri stile libero femminili", "text": "La gara dei 1500 metri stile libero femminili degli Europei 2016 si \u00e8 svolta il 20 e 21 maggio 2016. Le batterie si sono svolte al mattino del 20 e la finale nel pomeriggio del giorno successivo.\nRecord.\nPrima della manifestazione il record del mondo (RM), il record europeo (EU) e il record dei campionati (RC) erano i seguenti.\nDurante la competizione sono stati migliorati i seguenti record:\nRisultati.\nBatterie.\nLe batterie sono state disputate il 20 maggio alle 11.29 ora locale.\nFinale.\nLa finale \u00e8 stata disputata il 21 maggio alle 16.02 ora locale."}
{"id": "6515147", "revid": "767487", "url": "https://it.wikipedia.org/wiki?curid=6515147", "title": "Otello Cirri", "text": "Biografia.\nAncora bambino, si \u00e8 trasferito con la famiglia da Badia a Settimo (FI) a Pontedera (PI). Ha conseguito il diploma all'Istituto d'Arte di Firenze. Prima della Liberazione si \u00e8 dedicato esclusivamente alla pittura, affrescando chiese, palazzi privati ed edifici pubblici.\nDal 1946 al 1952 \u00e8 stato sindaco di Pontedera (PI), ruolo nel quale si \u00e8 distinto per impegno politico-civile, ripristinando non solo i servizi essenziali ma anche opere pubbliche della citt\u00e0 ancora sconvolta dalle tragiche conseguenze della Seconda guerra mondiale. Iscritto al PCI, guida una giunta che comprende anche rappresentanti del PSI e dei cristiano-sociali. Personaggio di spicco della vita culturale del suo tempo, \u00e8 stato promotore di numerosi eventi cittadini, tra i quali si ricorda il Teatro Popolare (a partire dal 1948), in collaborazione col pittore sanminiatese Dilvo Lotti, la mostra annuale di pittura \"Citt\u00e0 di Pontedera\" e l'istituzione della biblioteca comunale.\nTerminato l'impegno politico nel 1952, Cirri si \u00e8 dedicato all'insegnamento e all'attivit\u00e0 di pittore, partecipando a numerose mostre e manifestazioni, fra le quali si ricordano due edizioni della Quadriennale di Roma (1943 e 1955-56)\nCirri \u00e8 morto a Pontedera nel 1982, all'et\u00e0 di 74 anni. L'Amministrazione comunale di Pontedera gli ha intitolato il Centro per l'Arte cittadino."}
{"id": "6515148", "revid": "287204", "url": "https://it.wikipedia.org/wiki?curid=6515148", "title": "Pink Elephant", "text": ""}
{"id": "6515149", "revid": "287204", "url": "https://it.wikipedia.org/wiki?curid=6515149", "title": "Pink Elephants", "text": ""}
{"id": "6515150", "revid": "287204", "url": "https://it.wikipedia.org/wiki?curid=6515150", "title": "Pink Elephant (azienda)", "text": ""}
{"id": "6515151", "revid": "287204", "url": "https://it.wikipedia.org/wiki?curid=6515151", "title": "Pink Elephants (film)", "text": ""}
{"id": "6515152", "revid": "38120", "url": "https://it.wikipedia.org/wiki?curid=6515152", "title": "Ingrid Schjelderup", "text": ""}
{"id": "6515174", "revid": "16758", "url": "https://it.wikipedia.org/wiki?curid=6515174", "title": "Elite Women's Hockey League 2016-2017", "text": ""}
{"id": "6515175", "revid": "1964823", "url": "https://it.wikipedia.org/wiki?curid=6515175", "title": "Bassano Virtus 55 Soccer Team 2017-2018", "text": "Questa voce raccoglie le informazioni riguardanti il Bassano Virtus nelle competizioni ufficiali della stagione 2017-2018.\nMaglie e sponsor.\nIl fornitore ufficiale di materiale tecnico per la stagione 2017-2018 \u00e8 Lotto. Lo sponsor ufficiale \u00e8 Diesel mentre il co-sponsor \u00e8 \"Protek\".\nOrganigramma societario.\nRosa.\nRosa tratta dal sito ufficiale della societ\u00e0."}
{"id": "6515180", "revid": "547034", "url": "https://it.wikipedia.org/wiki?curid=6515180", "title": "Kup Srbije 2017-2018", "text": "La Kup Srbije u fudbalu 2017-2018 (in cirillico \"\u041a\u0443\u043f \u0421\u0440\u0431\u0438\u0458\u0435 \u0443 \u0444\u0443\u0434\u0431\u0430\u043b\u0443 2017-2018\", Coppa di Serbia di calcio 2017-2018), fu la 12\u00aa edizione della Kup Srbije.\nIl detentore era il . In questa edizione la coppa fu vinta ancora dal (al suo 6\u00ba titolo, 15\u00aa coppa nazionale in totale) che sconfisse in finale il .\nFormula.\nLa formula \u00e8 quella dell'eliminazione diretta, in caso si parit\u00e0 al 90\u00ba minuto si va direttamente ai tiri di rigore senza disputare i tempi supplementari (eccetto in finale). Gli accoppiamenti sono decisi tramite sorteggio; in ogni turno (eccetto le semifinali, dove il sorteggio \u00e8 libero) le \"teste di serie\" non possono essere incrociate fra loro.\nLa finale si disputa di regola allo Stadio Partizan di Belgrado; se i finalisti sono e si effettua un sorteggio per decidere la sede; se i finalisti sono Partizan ed un'altra squadra si gioca allo Stadio Rajko Miti\u0107 (\"casa\" della Stella Rossa).\nSquadre partecipanti.\nPartecipano 37 squadre: le 16 della SuperLiga 2016-2017, le 16 della Prva liga 2016-2017 e le 5 vincitrici delle coppe regionali 2016-2017.\nLe vincitrici delle coppe regionali 2016-2017 sono: ' (Vojvodina), ' (Belgrado), ' (Ovest), ' (Est) e \"\" (Kosovo e Metochia).\nSuperLiga\nPrva liga\nSrpska liga\nZonska liga\nTurno preliminare.\nViene disputato dalle ultime 5 classificate della Prva Liga Srbija 2016-2017 e dalle 5 vincitrici delle coppe regionali.\nSedicesimi di finale.\nIl sorteggio si \u00e8 tenuto il 14 settembre 2017.\nOttavi di finale.\nIl sorteggio si \u00e8 tenuto il 17 ottobre 2017.\nQuarti di finale.\nIl sorteggio si \u00e8 tenuto il 15 dicembre 2017.\nSemifinali.\nIl sorteggio si \u00e8 tenuto il 3 aprile 2018.\nFinale.\nIl 17 aprile 2018 (quindi prima della disputa delle semifinali) la FSS comunica che la gara di finale si disputer\u00e0 al Gradski stadion di Surdulica, nonostante la richiesta del Partizan per un impianto pi\u00f9 capiente (lo stadio di Surdulica ha una capienza di 3312 posti)."}
{"id": "6515181", "revid": "1782831", "url": "https://it.wikipedia.org/wiki?curid=6515181", "title": "Affari al buio - New York", "text": "Affari al buio: New York (\"Storage Wars: New York\") \u00e8 un reality televisivo statunitense del 2013, prodotto da Original Productions. La serie segue le vicende di un gruppo di persone a caccia di magazzini, nella citt\u00e0 di New York. Nell'edizione originale, la serie \u00e8 narrata da Thom Beers, mentre in quella italiana da Paolo Marchese.\nNata come spin-off di \"Affari al buio\", la serie \u00e8 stata trasmessa per la prima volta negli Stati Uniti su A&amp;E Network dal 1\u00ba gennaio all'8 novembre 2013, mentre in Italia su History dal 12 marzo 2013 all'8 aprile 2014."}
{"id": "6515182", "revid": "2033069", "url": "https://it.wikipedia.org/wiki?curid=6515182", "title": "Sleepwalkers (serie televisiva)", "text": "Sleepwalkers \u00e8 una serie televisiva statunitense trasmessa nella stagione 1997-1998 dalla NBC."}
{"id": "6515184", "revid": "1714743", "url": "https://it.wikipedia.org/wiki?curid=6515184", "title": "Luigi Gontrano di Nassau-Katzenelnbogen", "text": "Luigi Gontrano di Nassau, conte di Nassau-Katzenelnbogen, era il tredicesimo e ultimo figlio di Giovanni VI di Nassau e della sua prima moglie Elisabetta di Leuchtenberg (1537\u20131579).\nStudi\u00f2 in Svizzera e successivamente, come molti dei suoi fratelli, si arruol\u00f2 nell'esercito olandese, combattendo nella Guerra degli ottant'anni. Milit\u00f2 sotto il comando di suo fratello Guglielmo Luigi e di suo cugino Maurizio. Nel 1596 partecip\u00f2 come volontario alla presa di Cadice. Promosso generale di cavalleria dal cugino nel 1600, si distinse nella battaglia di Nieuwpoort e tent\u00f2 la presa di Wachtendonk. Nel 1602 guid\u00f2 un'offensiva in Lussemburgo e nel 1604 prese parte all'assedio di Sluis, dove mor\u00ec di febbre.\nLuigi Gontrano spos\u00f2 il 7 giugno 1601 la contessa Anna Margherita (10 agosto 4 marzo 1606), figlia del conte Giovanni Gherardo di Manderscheid-Gerolstein e vedova del politico e diplomatico tedesco Wirich VI, conte di Daun-Falkenstein. Dal matrimonio non nacquero figli."}
{"id": "6515185", "revid": "16758", "url": "https://it.wikipedia.org/wiki?curid=6515185", "title": "European Women's Hockey League 2017-2018", "text": "L'European Women's Hockey League 2017-2018 \u00e8 la quattordicesima edizione di questo torneo per squadre femminili di club, la seconda dopo l'abbandono della denominazione \"Elite Women's Hockey League\".\nFormula e squadre partecipanti.\nIl torneo si svolge tra il mese di settembre del 2017 ed il marzo del 2018. Rispetto alla stagione precedente tra le partecipanti si registra solo una novit\u00e0, con la partecipazione di una nuova squadra, le danesi dello Hvidovre Ishockey Klub Fighters.\nCambia anche la formula. Ognuna delle nove squadre affronter\u00e0 le altre per due volte (una in casa ed una in trasferta) nella \"regular season\". Per una vittoria nei tempi regolamentari, la vincente riceveva tre punti; in caso di pareggio si giocava un tempo supplementare, eventualmente seguito, in caso di ulteriore parit\u00e0, dai tiri di rigore: in questo caso, alla compagine vincitrice sarebbero andati due punti ed uno alla sconfitta. Viene abolito il girone di consolazione, e le prime quattro classificate disputeranno una \"Final Four\" con semifinali e finali\nCome nelle stagioni precedenti, le kazake dell'Aisulu Almaty giocheranno tutti gli incontri in trasferta, cos\u00ec come anche le nuove arrivate dello Hvidovre.\nFinal Four.\nLa \"Final Four\" si \u00e8 tenuta a Budapest, il 3 e 4 marzo 2018. Nelle semifinali, la squadra prima classificata nella \"regular season\" (Vienna Sabres) ha incontrato la quarta (Salisburgo Eagles), mentre la seconda classificata (le padroni di casa del KMH Budapest) hanno affrontato la terza classificata (le campionesse in carica dell'EV Bozen Eagles). \nFinale.\nLe Vienna Sabres tornano a vincere il titolo, il sesto della loro storia."}
{"id": "6515187", "revid": "1573940", "url": "https://it.wikipedia.org/wiki?curid=6515187", "title": "Alsodes hugoi", "text": "Alsodes hugoi \u00e8 un anfibio anuro appartenente alla famiglia Alsodidae.\nConservazione.\nLa Lista rossa IUCN classifica \"Alsodes hugoi\" come specie vulnerabile."}
{"id": "6515189", "revid": "767487", "url": "https://it.wikipedia.org/wiki?curid=6515189", "title": "The Trail of Chance", "text": "The Trail of Chance \u00e8 un cortometraggio muto del 1916 diretto da Lucius Henderson.\nProduzione.\nIl film fu prodotto dalla Bison Motion Pictures.\nDistribuzione.\nDistribuito dalla Universal Film Manufacturing Company, il film - un cortometraggio in due bobine - usc\u00ec nelle sale cinematografiche statunitensi il 26 agosto 1916."}
{"id": "6515191", "revid": "804258", "url": "https://it.wikipedia.org/wiki?curid=6515191", "title": "Unione Sportiva Avellino 1954-1955", "text": "Questa pagina raccoglie le informazioni riguardanti l\u2019Unione sovietica Avellino squadra ufficiale dell' Avellino Calcio Sport. nelle competizioni ufficiali della stagione 1954-1955."}
{"id": "6515196", "revid": "889336", "url": "https://it.wikipedia.org/wiki?curid=6515196", "title": "Tenema Ndiaye", "text": ""}
{"id": "6515220", "revid": "599013", "url": "https://it.wikipedia.org/wiki?curid=6515220", "title": "Hugo Sosa", "text": "Carriera.\nClub.\nHa giocato nel campionato paraguaiano, ecuadoriano, colombiano ed infine in quello boliviano.\nNazionale.\nCon la Nazionale paraguaiana esord\u00ec nel 1996, giocando 3 incontri fino al 1999."}
{"id": "6515221", "revid": "300067", "url": "https://it.wikipedia.org/wiki?curid=6515221", "title": "D\u00e1vid Vojvoda", "text": ""}
{"id": "6515222", "revid": "1318658", "url": "https://it.wikipedia.org/wiki?curid=6515222", "title": "Jean-Georges Vibert", "text": "Biografia.\nJean (o Jehan)-Georges Vibert nacque a Parigi da Th\u00e9odore Vibert e Louise-Georgina Jazet. Suo padre era un editore di stampe e incisioni, mentre il nonno materno era l'incisore Jean-Pierre-Marie Jazet. In questo ambiente familiare fu spontaneo per lui dedicarsi all'arte, e fu proprio il nonno materno che lo inizi\u00f2 al disegno sin da piccolo. Ma il giovane Vibert era pi\u00f9 attirato dalla pittura che non dall'incisione e pertanto entr\u00f2\ndapprima nell'atelier di F\u00e9lix-Joseph Barrias, per poi iscriversi all'\u00c9cole des beaux-arts nel 1857, dove rest\u00f2 sei anni frequentando l'atelier di Fran\u00e7ois-\u00c9douard Picot.\nVibert cominci\u00f2 a esporre nel 1863 al Salon de Paris con due opere: \"La Sieste\" e \"Repentir\", ma questa prima esperienza fu un relativo fallimento. Solo negli anni seguenti Vibert raggiunse il successo e vinse una medaglia al Salon del 1864 per \"Narcisse Chang\u00e9 en Fleur\". Se ne aggiudic\u00f2 altre due ai Salon del 1867 e del 1868, e ne ottenne poi una di terza classe all'Expo del 1878 con diversi acquarelli, fra cui quello de \"La Cicala e la Formica\", segnalato dal New York Times.\nDurante la guerra franco-prussiana del 1870, Vibert si arruol\u00f2 e divenne tiratore scelto. Fu ferito nella battaglia di Malmaison nell'ottobre del 1870, e ci\u00f2 gli valse il titolo di Cavaliere della L\u00e9gion d'honneur. Nel 1882 verr\u00e0 promosso al rango di Ufficiale.\nVibert espose i suoi quadri al Salon fino al 1899. Le sue scene di genere, aneddotiche e spesso ironiche, ritraevano alti prelati e cardinali (tema assai di moda in quegli anni) e gli procurarono un grande successo. La popolarit\u00e0 dei suoi lavori raggiunse gli Stati Uniti, dove Vibert pot\u00e9 vendere molto bene le sue opere, in particolare a John Jacob Astor IV e a William Kissam Vanderbilt. Un notevole numero di suoi quadri fu acquisito da Mary Louise Maytag, ereditiera di Elmer Henry Maytag, per conto del vescovo di Miami, Coleman Carroll, che li apprezzava particolarmente. La collezione fu poi donata al seminario della Florida, il St. John Vianney College Seminary, dove i quadri furono esposti irregolarmente, poich\u00e9 molti vescovi scorgevano in essi un anticlericalismo irridente.\nNegli anni 1870 Vibert scrisse anche alcune commedie, nelle quali egli mostra una non comune padronanza del linguaggio e dell'azione scenica. I suoi lavori teatrali ebbero un discreto successo ma restarono opere strettamente legate ai temi e al gusto di quegli anni.\nJean-Georges Vibert mor\u00ec a Parigi a 62 anni. Le sue spoglie riposano nel cimitero di P\u00e8re-Lachaise\nAllievi.\nFerdinand Roybet"}
{"id": "6515223", "revid": "2138421", "url": "https://it.wikipedia.org/wiki?curid=6515223", "title": "Giuseppe Gaetani d'Aragona", "text": "Biografia.\nGiuseppe Gaetani d'Aragona (o \"de Aragonia\") era figlio di Alfonso (1609-1644), 2\u00ba duca di Laurenzana, conte di Alife, principe d'Altamura, signore di Piedimonte di Gioia di Dragoni e di Porzia Carafa (1608-1652), gi\u00e0 vedova di Ferdinando Caracciolo duca d'Airola. La coppia ducale ebbe molti figli: Francesca (monaca), Giulia (monaca), Francesco (1633-1653), Antonio (1638-1710), quindi Giuseppe, Anna Maria (monaca) e Diana. Giuseppe Gaetani il 15 marzo 1646 fu ammesso tra i cavalieri di Malta.\nLa prematura scomparsa del fratello maggiore, Francesco, morto senza discendenti, spost\u00f2 i diritti di primogenitura sul figlio maschio secondogenito, Antonio, che nel 1653 divenne 4\u00ba duca di Laurenzana.\nGiuseppe scelse la carriera ecclesiastica: consacrato arcivescovo il 15 marzo 1676 dal cardinale Francesco Nerli, coadiuvato dall'arcivescovo Antonio Pignatelli, futuro Innocenzo XII, e Stefano Brancaccio, dal 24 febbraio 1676 fu arcivescovo titolare di Neocesarea del Ponto, il 2 maggio 1695 divenne patriarca titolare di Alessandria dei latini - incarico che tenne fino alla morte - e dal 4 aprile 1676 al 15 giugno 1678 fu nunzio apostolico a Firenze.\nA Roma gli furono affidati incarichi: presidente del porto di Ripetta e uditore generale della Curia delle cause apostoliche. Aveva una residenza nella Rocca di Frascati e a Roma abitava al piano nobile di palazzo Caetani, con affaccio su piazza Santi Apostoli.\nRimase sempre attaccato a Piedimonte d'Alife, feudo di famiglia, dove sua madre aveva fondato un convento e insieme al marito aveva creato un teatro. La cappella della famiglia Gaetani era nella chiesa dei Cappuccini. Alla morte di Giuseppe Gaetani una tela con \"Madonna e Bambino\" che era nella sua camera da letto, fu messa sull'altare della cappella di famiglia, dove Giuseppe Gaetani fu sepolto.\nLa sua collezione di dipinti.\nDue inventari, uno del 1699 e uno del 1710 testimoniano la ricchezza della collezione di dipinti di Giuseppe Gaetani. Le attribuzioni - tra cui Giorgione, Tiziano, Caravaggio, Sassoferrato - non sono mai sostenute da note sull'origine dei dipinti e in molti casi si tratta di copie. Le opere d'arte che erano appartenute ad Alfonso Gaetani erano andate a Francesco e poi ad Antonio. Giuseppe Gaetani destin\u00f2 tutti i suoi averi al nipote Niccol\u00f2 (1657-1741), figlio di Antonio. Alla morte di Niccol\u00f2 - che di molto aveva aumentato le collezioni d'arte di famiglia - tutto and\u00f2 disperso.\nGenealogia episcopale.\nLa genealogia episcopale \u00e8:"}
{"id": "6515224", "revid": "599013", "url": "https://it.wikipedia.org/wiki?curid=6515224", "title": "Arsenio Ben\u00edtez", "text": "Carriera.\nClub.\nHa giocato nel campionato paraguaiano e argentino.\nNazionale.\nCon la Nazionale paraguaiana scese in campo per la prima e unica volta nel 1996."}
{"id": "6515226", "revid": "125833551", "url": "https://it.wikipedia.org/wiki?curid=6515226", "title": "Lucia Votano", "text": "Biografia.\nSi diploma nel 1965 al Liceo classico Tommaso Campanella di Reggio Calabria e si laurea con lode in fisica generale all'Universit\u00e0 La Sapienza di Roma nel 1971.\nNel 1975 diventa ricercatrice dell'ENEA, nel 1976 entra all'INFN come ricercatrice e nel 1981 ne diventa primo ricercatore. Nel 1987 diventa responsabile del Servizio Informazione Scientifica dei laboratori nazionali di Frascati e nel 1999 ricopre per due mandati l'incarico di Direttore della Divisione Ricerca dei Laboratori Nazionali di Frascati.\nNel 2009 il Consiglio direttivo dell\"INFN la elegge Direttore del Laboratorio Nazionale del Gran Sasso (LNGS) dell'Istituto Nazionale di Fisica Nucleare (INFN), prima donna a ricoprire tale ruolo, e resta in carica fino al 2012, quando le succede Stefano Ragazzi.\nDurante il suo incarico \u00e8 stata una dei protagonisti della scoperta delle oscillazioni dei neutrini con l'esperimento OPERA iniziato con l'invio di neutrini da parte del CERN di Ginevra verso il Gran Sasso.\nIl 31 marzo del 2010 il presidente della Repubblica Italiana Giorgio Napolitano l'ha insignita dell'onorificenza di Commendatore al merito della Repubblica Italiana.\nPer il triennio 2013 \u2013 2016 entra nel consiglio di amministrazione dell'Universit\u00e0 degli Studi Roma Tre.\nAttualmente fa parte del team che partecipa all'esperimento JUNO, sempre sulla fisica dei neutrini, un enorme apparato sotterraneo in costruzione nella Cina meridionale a 43 km dalla citt\u00e0 di Kaiping nella provincia di Guangdong che sar\u00e0 operativo nel 2020."}
{"id": "6515227", "revid": "599013", "url": "https://it.wikipedia.org/wiki?curid=6515227", "title": "Antonio Prats Cervera", "text": "Carriera.\nCon il ha vinto una Coppa del Re (2005). \u00c8 stato convocato una volta dalla nazionale maggiore senza mai esordire e si \u00e8 classificato terzo al Campionato europeo di calcio Under-21 del 1994 senza per\u00f2 scendere mai in campo.\n\u00c8 stato il primo portiere a segnare in Primera Divisi\u00f3n su calcio di punizione. Ha messo a segno due reti, contro e ."}
{"id": "6515228", "revid": "765341", "url": "https://it.wikipedia.org/wiki?curid=6515228", "title": "Unione Sportiva Avellino 1953-1954", "text": "Questa pagina raccoglie le informazioni riguardanti l'Unione Sportiva Avellino nelle competizioni ufficiali della stagione 1953-1954."}
{"id": "6515229", "revid": "72396", "url": "https://it.wikipedia.org/wiki?curid=6515229", "title": "Louise Lawler", "text": "Dagli anni settanta in poi, i lavori della Lawler si focalizzano su fotografie che ritraggono lavori di altri artisti, dando speciale attenzione agli spazi in cui vengono piazzati e ai metodi usati per crearli. Esemplari lavori fotografici della Lawler includono immagini di dipinti appesi sulle pareti di un museo, dipinti sulle pareti di una sfarzosa galleria d'arte casalinga, opere in processo di installazione in una galleria, e sculture in una galleria che viene vista da uno spettatore. Insieme ad artisti come Cindy Sherman, Laurie Simmons e Barbara Kruger, Lawler \u00e8 considerata parte della Pictures Generation. Louise Lawler vive a Brooklyn, New York.\nVita privata e carriera.\nLawler \u00e8 nata nel 1947 a Bronxville, New York. Ha conseguito un B.F.A. alla Cornell University, e si \u00e8 trasferita a Manhattan nel 1969, dove presto prende lavoro alla Galleria Castelli. L\u00ec, incontra Janelle Reiring, con cui collaborer\u00e0 nel creare Metro Pictures con H\u00e9l\u00e8ne Winer nel 1980.\nLavori.\nLawler ha fotografato immagini e oggetti in collezioni casalinghe, in gallerie, sulle pareti di case d'aste, e fuori dalle mura, nei depositi dei musei. Con la fotografia, lei ha creato l'arte concettuale e l'arte dell'installazione. Alcuni dei suoi lavori, come ad esempio il \"Book of Matches\", sono effimeri ed esplorano il passare del tempo, mentre altri, come \"Helms Amendment (963)\" (1989), sono esplicitamente politici. I lavori della Lawler, nelle sue manifestazioni (installazioni, eventi, pubblicazioni, souvenirs) affrontano o confrontano prevalentemente sistemi di creazione d'arte, gusto e stile. Lei \u00e8, tuttavia, meno interessata al processo originale della creazione dell'opera che al contesto situato al di l\u00e0 della sfera artistica, dell'influenza, e in cui il lavoro \u00e8 successivamente situato. Spesso incominciata come \"citazionismo\" o \"critica istituzionale\", le fotografie della Lawler stabiliscono di deporre giorno per giorno operazioni del mondo dell'arte e nella circolazione e presentazione di opere artistiche. Il suo lavoro \u00e8 interessato nella intersezione dell'arte e commercio.\nMostre.\nLawler ha avuto mostre al Museum Ludwig, Colonia (Germania) (2013); Wexner Center for the Arts, Columbus, Ohio (2006); Dia:Beacon, Beacon, New York (2005); the Museum f\u00fcr Gegenwartskunst, Basel (2004); Portikus, Frankfurt (2003); the Hirshhorn Museum and Sculpture Garden, Washington, D.C. (1997); e al The Museum of Modern Art, New York, New York (1987). I suoi lavori sono stati recentemente messi in mostra al Art Institute of Chicago, il Stedelijk Museum ad Amsterdam, the Museum of Fine Arts in Ghent, Belgium, e al Whitney Museum of American Art a New York, che includono lei nel 1991, 2000, e 2008 biennali. I lavori della bawler sono inclusi nel documenta 12, Kassel, Germania. Lawler ha regolarmente presentato i suoi lavori in contesti non artistici che impiegano \"ordinari\" mezzi di presentazione, distribuzione e interpretazione.\nLawler \u00e8 stata rappresentata dal Metro Pictures, New York, dal 1982. Lei \u00e8 anche rappresentata dalla Yvon Lambert Gallery, Parigi, e dalla Spr\u00fcth Magers, Berlino.\nCollezioni.\nOpere dell'artista sono nelle collezioni dei Museum of Modern Art, il Whitney Museum of American Art, il Guggenheim Museum, LACMA; Museum of Contemporary Art, Los Angeles; Art Institute of Chicago; Museum of Fine Arts, Boston; Walker Art Center, Minneapolis; Tate Britain, Londra; Centre Georges Pompidou, Parigi; Israel Museum, Tel Aviv; Hamburger Kunsthalle; Moderna Museet, Stoccolma; Museet for Samtidskunst, Oslo; Museum Boymans-van Beuningen, Rotterdam; and Yale University Art Gallery, New Haven, Connecticut.\nCommercio d'arte.\nStimati da 40,000 a 60,000 dollari, La fotografia di Louise Lawler \"Monogram Arranged by Mr. and Mrs. Burton Tremaine, New York City 1984,\" una fotografia di un letto perfettamente fatto con la famosa \"White Flag\" di Jasper Johns (1955\u20131958) appeso su di esso, venduto per 125,600 dollari, un record dell'artista, nel 2004."}
{"id": "6515230", "revid": "599013", "url": "https://it.wikipedia.org/wiki?curid=6515230", "title": "Prinoth", "text": "La Prinoth S.p.A. di Vipiteno \u00e8 un'azienda che produce gatti delle nevi e veicoli cingolati multiuso per muoversi sulla neve o comunque altre superfici difficilmente raggiungibili da mezzi convenzionali. Pi\u00f9 recentemente Prinoth si \u00e8 anche sviluppata per la costruzione di mezzi da trasporto per la vegetazione e la gestione delle biomasse.\nIl suo fondatore, Ernesto Prinoth, \u00e8 stato considerato fin dal 1951 un pioniere nella costruzione di mezzi battipista.\nStoria.\nNato a Ortisei, Ernesto Prinoth conosceva bene che sulla neve ci si muove solamente su di un veicolo leggero e non con quelli pesanti. Inizia allora la prima costruzione di un primo prototipo di veicolo cingolato cercando di ottenere un buon compromesso tra peso, potenza e superficie d'appoggio: il modello \"Prinoth P-25\". Non contento dei primi risultati, si mise al lavoro per diminuire la superficie d'appoggio da 25 g/cm\u00b2 a 15 g/cm\u00b2 chiamando tale nuovo prototipo \"Prinoth P-15\".\nGrazie ai campionati mondiali di sci alpino 1970 in Val Gardena la Prinoth divenne da una piccola rimessa locale una vera e propria officina dove venivano prodotti mezzi come il \"P-15\" e il \"P-4\" e successivamente anche quelli pi\u00f9 grandi come il \"Prinoth Big\" e il \"Prinoth Junior\".\nGrazie anche al figlio Erich, nasce il modello \"Prinoth All\", un mezzo multiuso idrostatico molto pi\u00f9 semplice nel suo utilizzo dato che le vecchie trasmissioni meccaniche vennero abbandonate. Di conseguenza il modello \"Prinoth T2\" viene sostituito dal modello \"All\" che a sua volta verr\u00e0 sostituito dal modello \"Husky\", tuttora utilizzato.\nDal 1973 l'azienda ha costruito in serie un numero sempre maggiore di gatti della nevi.\nSeguirono poi altre invenzioni come le frese da neve autolivellanti, vomeri asimmetrici, vibrofresa, cingolature in misto gomma per alte velocit\u00e0, ramponi per cingoli in alluminio con inserti in acciaio anti-usura. Altri brevetti sono il dispositivo per la realizzazione di piste da sci e il dispositivo per l'aggancio di due gatti delle nevi.\nL'imprenditore locale, ma oramai conosciuto in tutto il mondo, viene a mancare nel 1981. In seguito sar\u00e0 il figlio Erich a prendere in mano le sorti dell'azienda mettendo a disposizione le sue conoscenze di idrostatica, idraulica ed elettronica.\nNel ventennale dell'azienda ovvero nel 1982 si ha l'inaugurazione del nuovo stabilimento sempre a Ortisei dove i modelli \"T\" vengono rinnovati e sui gatti delle nevi spariscono i motori aspirati.\nAd oggi sono prodotti il modello \"Prinoth T-4\" (con la sua variante \"Prinoth T-4 S\") assieme ai modelli \"T-2\", \"T-3\", \"TL\" (per il trasporto leggero) e \"TS\" (per il trasporto veloce). Il tutto \u00e8 visto ancor meglio dopo l'accordo commerciale ottenuto con l'importante azienda concorrente svedese H\u00e4gglund &amp; S\u00f6ner appartenente al gruppo ASEA, la quale produce anche mezzi militari come il Bv 202 e il Bv 206 di cui uno del tutto simili al modello \"Prinoth TS\". L'idea era di proporre sul mercato mondiale per l'uso esclusivamente civile tale modello ma la collaborazione tra le due aziende ha avuto una breve durata.\nLa Prinoth divenne di propriet\u00e0 della famiglia Rampini di Perugia per un breve lasso di tempo e successivamente, grazie anche a Michael Seeber, viene acquisita nel 2000 da Leitner S.p.A. ospitata in un nuovo stabilimento costruito appositamente in zona Campi di Sotto a Vipiteno.\nNel 2005 vi \u00e8 stata l'acquisizione del ramo aziendale dei mezzi battipista della Bombardier seguita dalla acquisizione dalla gamma di veicoli di utilit\u00e0 nel 2009 e la fondazione della sede di Prinoth LLC in Canada sempre nel 2009. Quell'anno ha segnato anche la fondazione di un'altra sede aziendale a Telfs in Austria. Nell 2011 vi fu un'alleanza strategica con l'azienda tedesca AHWI Maschinenbau e l'espansione del portafoglio dei prodotti per includere la gestione della vegetazione e della biomassa. Dal novembre 2014 \u00e8 parte di Prinoth anche la societ\u00e0 svedese Sl\u00e4pliftprodukter, che produce cingoli per veicoli da neve."}
{"id": "6515233", "revid": "96758", "url": "https://it.wikipedia.org/wiki?curid=6515233", "title": "Toni Prats", "text": ""}
{"id": "6515234", "revid": "1573940", "url": "https://it.wikipedia.org/wiki?curid=6515234", "title": "Alsodes igneus", "text": "Alsodes igneus \u00e8 una specie di anfibi anuri appartenente alla famiglia Alsodidae.."}
{"id": "6515238", "revid": "599013", "url": "https://it.wikipedia.org/wiki?curid=6515238", "title": "C\u00e9sar Vel\u00e1squez", "text": "Carriera.\nClub.\nHa giocato nel campionato paraguaiano, argentino, colombiano, cileno e messicano.\nNazionale.\nCon la nazionale paraguaiana ha disputato la sua unica partita nel 1996."}
{"id": "6515239", "revid": "1543377", "url": "https://it.wikipedia.org/wiki?curid=6515239", "title": "Nicola Lecca", "text": "Biografia.\nNato a Cagliari nel 1976, inizia a viaggiare fin da giovane soggiornando in varie citt\u00e0 europee tra cui Reykjav\u00edk, Barcellona, Londra, Vienna e Innsbruck.\nEsordisce nel 1999 con la raccolta di racconti \"Concerti senza orchestra\", finalista al Premio Strega e al Premio Chiara e vincitore del Premio Rhegium Julii per l'Opera Prima e del Premio Letterario Basilicata.\nNel 2013 conquista il Premio Fenice-Europa con il romanzo \"La piramide del caff\u00e8\".\nHa pubblicato articoli e reportage su riviste e quotidiani tra i quali L'Unione sarda, l'Unit\u00e0, la Repubblica e Il Giornale.\nPremio Hemingway per la letteratura nel 2003, \u00e8 tradotto in 15 paesi europei e in Brasile."}
{"id": "6515241", "revid": "985910", "url": "https://it.wikipedia.org/wiki?curid=6515241", "title": "Alessandro Puttinati", "text": "Biografia.\nFiglio dell\u2019incisore e medaglista Francesco, dopo gli studi a Brera con Camillo Pacetti, fu allievo e seguace dello scultore danese Bertel Thorvaldsen a Roma.\nNel 1823 vinse a Milano, dove si era trasferito, il premio del \"Concorso Governativo di Scultura\" col gruppo in terracotta \"Apollo che sorregge il morto Giacinto\" (ora alla Galleria d'Arte Moderna). Specializzatosi in piccoli ritratti a figura intera con soggetto artisti e letterati (D'Azeglio, Hayez, Molteni, Rajberti), in cui si evidenzia uno spiccato gusto verista, dal 1824 al 1837 fu attivo nella Fabbrica del Duomo per la quale esegu\u00ec sette statue e nel cantiere dell'Arco della Pace.\nNelle opere presentate a Brera dal 1841 al 1847, oltre ai busti-ritratto e ad opere di soggetto religioso, affront\u00f2 anche tematiche romantiche di suggestione letteraria e storica (\"Masaniello\") mentre nelle successive, dal 1851 al 1859, sub\u00ec maggiormente il riflesso del clima culturale allora coevo (\"Bagnanti\", \"Putti\"). \nFu l'autore della prima opera dedicata a Garibaldi ancora in vita, posizionata nel 1867 a Luino. \nIn rapporti di cordiale amicizia con Balzac (che gli dedic\u00f2 il brano \"La Vengeance\"), Puttinati fu anche celebre creatore di statuette da scrivania e da camino raffiguranti i pi\u00f9 noti personaggi dei salotti milanesi di met\u00e0 Ottocento.\nPuttinati \u00e8 sepolto al Cimitero Monumentale di Milano.\nEsposizioni.\nOltre ad aver spedito opere a diverse esposizioni, partecip\u00f2: \nOpere.\nOltre a quelle citate:\nSue anche le statue raffiguranti i principali navigatori italiani, Marco Polo, Cristoforo Colombo, Amerigo Vespucci e Flavio Gioia che ornavano il vestibolo della demolita Galleria De Cristoforis."}
{"id": "6515250", "revid": "91062382", "url": "https://it.wikipedia.org/wiki?curid=6515250", "title": "Pattern 1800 Infantry Rifle", "text": ""}
{"id": "6515251", "revid": "1456683", "url": "https://it.wikipedia.org/wiki?curid=6515251", "title": "Hashiba Hidetsugu", "text": ""}
{"id": "6515255", "revid": "1889177", "url": "https://it.wikipedia.org/wiki?curid=6515255", "title": "I.G.-Farben-Haus", "text": "L'I.G.-Farben-Haus (letteralmente: \"edificio I.G. Farben\") \u00e8 un grande complesso direzionale nella citt\u00e0 tedesca di Francoforte sul Meno, costruito per ospitare la sede dell'industria chimica I.G. Farben.\nProgettato dall'architetto Hans Poelzig, \u00e8 considerato uno dei pi\u00f9 importanti esempi di architettura moderna nella Repubblica di Weimar.\nStoria.\nIl complesso fu costruito dal 1929 al 1931 su progetto di Hans Poelzig per ospitare la sede dell'industria chimica I.G. Farben.\nVenne profondamente ristrutturato nel 2001 dallo studio di architettura Dissing + Weitling e da allora \u00e8 usato dall'Universit\u00e0 Johann Wolfgang Goethe.\nCaratteristiche.\nIl complesso si compone di due edifici: l'edificio principale, di dimensioni monumentali, e il retrostante \"Casino\".\nL'edificio principale, rivestito in lastre di travertino, si sviluppa in lunghezza da ovest a est e ha una pianta di forma leggermente arcuata interrotta da sei avancorpi che ospitano le connessioni verticali (scale e ascensori). La particolare forma dell'edificio, retaggio dell'architettura espressionista, gli conferisce dinamismo evitando la monotonia dell'insieme."}
{"id": "6515257", "revid": "91062515", "url": "https://it.wikipedia.org/wiki?curid=6515257", "title": "I.G.-Hochhaus", "text": ""}
{"id": "6515277", "revid": "4175", "url": "https://it.wikipedia.org/wiki?curid=6515277", "title": "Robbie Tice", "text": "Carriera.\nClub.\nGli inizi.\nNato a White Rock, Columbia Britannica, Tice ha cominciato a giocare a calcio nella squadra locale del Peace Arch. Ha anche fatto parte delle giovanili dei Vancouver Whitecaps. Sempre per questa franchigia, ha giocato nella Super Y-League: nell'edizione 2006, Tice ha segnato 5 reti in 4 partite per la formazione Under-16 ed \u00e8 stato inserito nella squadra ideale del torneo. Sempre nel 2006, ha partecipato poi alla Milk Cup con i San Francisco Seals. Dai 16 anni, ha iniziato a giocare per il Peace Arch nella Pacific Coast Soccer League (PCSL). Nell'estate 2007 si \u00e8 allenato con la formazione \"Academy\" del Crewe Alexandra, ma il trasferimento non si \u00e8 concretizzato ed ha pertanto continuato a giocare con il Peace Arch.\nL'approdo in Europa.\nSuccessivamente al conseguimento del diploma, Tice ha fatto ritorno nel Regno Unito, pi\u00f9 precisamente in Scozia. \u00c8 stato ingaggiato dall'Ayr United, squadra militante in Second Division ma per cui ha giocato prevalentemente nella formazione Under-19.\nNell'estate 2009 \u00e8 tornato ad allenarsi con il Crewe Alexandra, per accordarsi poi con il Nantwich Town, in Northern Premier League. Tice ha giocato in questo club per la stagione 2009-2010, alternando la militanza con il Nantwich Town agli allenamenti con il Crewe Alexandra.\nTerminata la stagione, Tice si \u00e8 trasferito in Norvegia, per sostenere provini con Ranheim e Bod\u00f8/Glimt. A giugno 2010 ha firmato con questo club, limitandosi a giocare per la sua squadra riserve.\nA met\u00e0 del campionato 2011, Tice si \u00e8 accordato con il Kjels\u00e5s, in 2. divisjon. Ha esordito in squadra il 14 agosto di quello stesso anno, nella vittoria esterna per 1-3 sul campo del Mj\u00f8lner.\nPrima dell'inizio della stagione 2012, Tice ha sostenuto dei provini con Str\u00f8mmen ed Ullensaker/Kisa. Il 4 giugno dello stesso anno ha per\u00f2 firmato per il Nesodden.\nIl ritorno in America del Nord.\nTice \u00e8 ritornato in America del Nord per la stagione 2013. \u00c8 stato invitato a partecipare allo NASL Combine a Fort Lauderdale, dove ha segnato una rete in 3 partite. Ha poi firmato un contratto con l'Ocala Stampede, per cui ha debuttato nel secondo turno della U.S. Open Cup 2011, quando la sua squadra \u00e8 stata sconfitta per 2-1 dall'Orlando City. La settimana seguente ha segnato, all'89\u00ba minuto, il gol della vittoria contro l'IMG Academy ed \u00e8 stato incluso nella squadra della settimana della USL PDL. L'Ocala ha vinto la Southeast Division della PDL, prima di essere sconfitto nella Conference Championships, al turno successivo. Tice ha segnato 3 reti in 15 partite per questa squadra.\nAgli inizi del 2014, Tice si \u00e8 allenato con i tedeschi del Garching e gli austriaci dello Schwaz. Ha poi firmato per il Washington Crossfire, compagine militante sempre in USL Premier Development League. Nel 2015 si \u00e8 allenato con gli islandesi del Fj\u00f6lnir.\nDopo questa esperienza, Tice \u00e8 stato aggregato ai Seattle Sounders 2, squadra riserve dell'omonima franchigia. Ha giocato una partita amichevole con questi colori, durante il precampionato.\nNuovamente in Europa.\nAd agosto 2015, Tice ha fatto ritorno in Norvegia per giocare nel Leknes, in 4. divisjon (quinto livello del campionato). Ha esordito in squadra in data 8 agosto, subentrando a Markus Hansen nella vittoria per 2-1 sul Lofoten.\nNazionale.\nTice ha giocato per la Nazionale di calcio a 5 del Canada durante il CONCACAF Futsal Championship 2012. L'esordio era per\u00f2 avvenuto in una partita amichevole contro la , in data 23 giugno 2012. Tice ha giocato le tre partite disputate dal Canada nella fase a gironi del torneo, contro , e ."}
{"id": "6515283", "revid": "1444886", "url": "https://it.wikipedia.org/wiki?curid=6515283", "title": "Museo Novecento", "text": "Il Museo Novecento si trova a Firenze, all'interno dell'antico Spedale delle Leopoldine in Piazza Santa Maria Novella. \u00c8 dedicato all'arte italiana del XX secolo e propone una selezione di circa 300 opere distribuite in 15 ambienti. \n\u00c8 stato inaugurato il 24 giugno 2014. \nStoria.\nMuseo Internazionale d'Arte Contemporanea - MIAC.\nParte delle opere esposte sono pervenute a Firenze in seguito all'appello internazionale che il critico Carlo Ludovico Ragghianti rivolse al mondo dell'arte e della cultura dopo l'alluvione del 1966.\nIl 15 novembre 1966 si rivolse direttamente ad artisti e collezionisti, non solo italiani, e li invit\u00f2 a donare un'opera alla citt\u00e0, al fine di compensare con arte \"nuova\" le ingenti perdite del patrimonio artistico fiorentino causate dalla furia dell'acqua. \nAll'invito risposero oltre 280 artisti: alcuni fiorentini, come Sergio Scatizzi, altri vivaci frequentatori della citt\u00e0, come Lucio Fontana e Emilio Vedova. Fulcro delle visite di questi artisti erano importanti gallerie come \"Numero\" di Fiamma Vigo, \"Quadrante\" di Matilde Giorgini, la \"Galleria Vigna Nuova\" dei fratelli Danilo, Sergio e Valeria Santi e \"La Strozzina\" diretta dallo stesso Ragghianti dal 1946 al 1966. \nLe opere donate, arrivate entro il mese di gennaio 1967, furono esposte a febbraio in Palazzo Vecchio nella mostra intitolata \"Gli Artisti per Firenze\" e confluirono nella \"Collezione civica del Novecento\" che gi\u00e0 vantava alcuni dipinti di Ottone Rosai donati al comune nel 1963 dagli eredi (Fra di essi la serie di ritratti ovali dell'intelligencija fiorentina dell\u2019epoca). Presto arrivarono ulteriori doni: 30 dipinti di Emilio Greco e nel 1968 l'intero studio di Marino Marini, ricco di sculture, pitture e disegni. Molte altre opere formalmente \"donate\" dagli autori, rimasero \"non ritirate\", in mancanza di una sede dove collocarle. \nLa dotazione di ormai centinaia di opere, cre\u00f2 le premesse per la costituzione del \"Museo Internazionale di Arte Contemporanea\", il MIAC, progetto ambizioso, ideato e fortemente voluto da Ragghianti, e appoggiato dal sindaco Piero Bargellini quale simbolica ripartenza della citt\u00e0 dopo le ferite subite. Formalmente la struttura del MIAC era composta da un \"comitato esecutivo\" presieduto dal sindaco e da un \"comitato tecnico\" presieduto dallo stesso Ragghianti.\nFirenze si avviava a diventare un \"Centro di vita artistica contemporanea\", occorreva quindi una sede per la destinazione delle raccolte museali. Ragghianti inizialmente valut\u00f2 la storica Villa il Ventaglio, appena acquistata dallo Stato, quale sito momentaneo in attesa della sede definitiva individuata nel complesso di Porta Romana, per la cui costruzione il governo aveva gi\u00e0 previsto uno stanziamento. Ma Ragghianti non vide realizzato il suo progetto: il \"Museo d'Arte Contemporanea\" di Firenze vedr\u00e0 la luce solo nel 2014, dopo circa 50 anni.\nMuseo d'Arte Contemporanea - MAC.\nNel 1969 il \"MIAC\" cambi\u00f2 nome divenendo \"MAC\", \"Museo d'Arte Contemporanea\". Nominato \"conservatore onorario\" del \"MAC\", Ragghianti si adoper\u00f2 per incrementarne il patrimonio artistico sollecitando donazioni, depostiti e prestiti di raccolte d'arte. Un importante risultato fu l'acquisizione della Raccolta Alberto Della Ragione comprendente 241 opere rappresentative dell'arte italiana fra il 1920 e il 1945, considerata gi\u00e0 allora una delle pi\u00f9 grandi raccolte d\u2019arte contemporanea italiane. Colto ingegnere, appassionato mecenate e collezionista d'arte, Alberto della Ragione accompagn\u00f2 con queste parole il suo generoso gesto: Per l'esposizione della raccolta venne coinvolta la Cassa di Risparmio di Firenze che sostenne l'operazione e mise a disposizione gli ambienti di Palazzo Bombicci in Piazza della Signoria. La \"Raccolta Della Ragione\" ed il relativo catalogo vennero presentati al pubblico nel Salone dei Cinquecento nel maggio 1970. \nNel 1973 il patrimonio artistico comunale si arricch\u00ec del lascito di Alberto Magnelli, quindici dipinti eseguiti tra il 1914 e il 1968, e delle opere di Corrado Cagli e Mirko Basaldella, esposte nell'aprile del 1979 all'interno dei locali di Palazzo Strozzi. L'effettiva donazione da parte degli eredi di entrambi, potr\u00e0 essere formalizzata solo nel 1988. Tele di Filippo de Pisis, donate da Aldo Palazzeschi all'Universit\u00e0 di Firenze, furono dal comune acquisite in prestito. Altri lasciti riguardarono dipinti di Bruno Saetti e Aldo Salvadori.\nL'intera collezione civica, denominata \"Museo Raccolta Alberto della Ragione e collezioni del '900\", rimase nei locali della banca fino a novembre 2001, per essere trasferita temporaneamente nel complesso delle Oblate, dove ebbe scarsa visibilit\u00e0. \nNel 2002 l'amministrazione comunale finalmente individu\u00f2 la sede del \"Nuovo museo del Novecento\" presso l'ex convento delle Leopoldine di Santa Maria Novella. In attesa della ristrutturazione dell'intero complesso, la collezione torn\u00f2 ad essere accessibile al grande pubblico nel maggio 2005 a Forte Belvedere, dove sarebbe dovuta rimanere fino al definitivo trasferimento nella nuova sede. Ma, chiuso e messo sotto sequestro il Forte per motivi giudiziari, dal 2008 al 2013 la \"Raccolta Alberto Della Ragione e collezioni del '900\" rimase inaccessibile.\nMuseo Novecento.\nDopo quasi mezzo secolo di proposte e progetti, dopo un lungo lavoro di restauro finanziato dalla Cassa di Risparmio di Firenze, i locali dell'antico \"Ospedale di San Paolo\", noto come \"Scuole Leopoldine\", nel 2014 sono pronti ad accogliere il \"Museo d'arte contemporanea di Firenze\", denominato \"Museo Novecento\".\nIl museo nasce su progetto museologico di Valentina Gensini, direttrice scientifica dal 2014 al 2017, con l'intento di documentare e raccontare l'intero XX secolo. Pur valorizzando al massimo le collezioni comunali di respiro internazionale che coprono l'arco temporale 1910 - 1960, riconducibili al \"MIAC\", quindi al lavoro di Ragghianti e Dalla Ragione, l'esposizione museale \u00e8 stata integrata con comodati afferenti agli ultimi 40 anni del secolo e rappresentativi di un vivace fermento presente in quegli anni sulla scena artistica toscana. L'amministrazione comunale ha voluto cos\u00ec dare un segnale di riconoscimento agli artisti che animarono quel periodo, spesso poco valorizzati, e presentare al grande pubblico le eccellenze espresse allora dal territorio nell'ambito della poesia visiva, della videoarte, del cinema d'artista, delle sperimentazioni musicali, dell'architettura radicale e delle esperienze neominimali, competenze poi affermate sulla scena nazionale e internazionale. \nL'ordinamento cronologico di opere d'arte, installazioni, dispositivi sonori e apparati multimediali, viene proposto a ritroso attraverso 15 sezioni: si parte dagli anni novanta fino ad arrivare alle avanguardie di inizio secolo. \nNon potendo esporre tutto il patrimonio delle collezioni d'arte moderna comunali, circa 2000 opere, \u00e8 stato adottato il principio espositivo della rotazione, che consente di esporre periodicamente opere diverse. \nL'offerta culturale comprende anche esposizioni temporanee, lezioni aperte, performance artistiche e musicali, concerti, mostre, itinerari tematici in collaborazione con altre istituzioni.\nPercorso museale.\nIl museo propone una selezione di circa 300 opere distribuite in 15 ambienti.\nPiano terra.\nIl piano terra si sviluppa attorno al chiostro del \"vecchio Spedale\"; qui si trovano la biglietteria, il guardaroba, un'area destinata all'accoglienza e al relax, una scultura in marmo di Alberto Viani e alcuni ambienti destinati alle esposizioni temporanee. Il chiostro in estate ospita alcune proposte inserite nel programma dell\u2019\"Estate Fiorentina\", che in ottobre coinvolge anche l'altana.&lt;br&gt;\nNel mezzanino si trovano la \"Sala Studio\" e uno \"spazio laboratorio\" dedicato ad attivit\u00e0 didattiche rivolte a scuole e famiglie.\nPrimo piano.\nQui si trova il loggiato rinascimentale che gira su quattro lati e ospita quattro installazioni d\u2019\"intervento ambientale\": la \"Parete elastica a dilatazione continua\" di Paolo Masi, l'aforisma a neon \"Everything might be different\" di Maurizio Nannucci, \"Il vortice dei volti (Modello)\" di Marco Bagnoli e \"Nel momento\" di Remo Salvadori. Lungo i lati si trovano anche sculture di Quinto Ghermandi, Francesco Messina, Quinto Martini, Pietro Consagra, Antonietta Rapha\u00ebl, Emilio Greco, Marcello Guasti, Vittorio Tavernari, Berto Lardera.\nAl piano ci sono inoltre sei ambienti, posti in successione, che espongono opere e documenti dagli anni sessanta agli anni ottanta: \nSecondo piano.\nQui \u00e8 possibile ripercorrere eventi ed esperienze che, seppur rappresentative del territorio, furono capaci di affermare le loro innovative proposte sul lungo periodo e su scala nazionale e internazionale:\nIl percorso continua con:\nAltana.\nIl percorso termina nell'altana dove un video di circa venti minuti propone una selezione di cut-up dai film pi\u00f9 rappresentativi dei mutamenti di Firenze, decennio dopo decennio. I film che si succedono in ordine cronologico vanno da Vita futurista di Arnaldo Ginna, girato nel 1916, a Un t\u00e8 con Mussolini di Franco Zeffirelli del 1999, e testimoniano il ruolo giocato dal cinema nella costruzione di una certa idea di Firenze, spesso legata al mito medievale-rinascimentale. L'ambiente accoglie anche conferenze, proiezioni, incontri e concerti."}
{"id": "6515287", "revid": "767487", "url": "https://it.wikipedia.org/wiki?curid=6515287", "title": "Quai des Belges (Marsiglia)", "text": "Il quai des Belges o quai de la Fraternit\u00e9 \u00e8 un lungomare che funge da crocevia per il trasporto urbano nella citt\u00e0 francese di Marsiglia. Esso si trova alla \"testa\" del Porto vecchio della citt\u00e0 (\"Vieux Port\"). Nel corso della sua storia ha ricevuto nomi diversi: Quai des Augustins (XVIe-XVIIe s.), Quai Rousseau (1789), Quai Imp\u00e9rial (1807), Quai Monsieur (1814), Quai d'Orl\u00e9ans (1849), Quai Napol\u00e9on (1853), divenendo poi, verso gli anni 2000, Quai de la Fraternit\u00e9.\nLa sua importanza come crocevia automobilistico \u00e8 fortemente diminuita con l'entrata in funzione del Tunnel del Vecchio Porto, il 17 dicembre 1967.\nDal Quai des Belges si accede, a nord, alla rue de la R\u00e9publique, a est alla Canebi\u00e8re, a sud alla rue Breteuil e a ovest al lungomare del porto e a quello della Rive Neuve. Esso \u00e8 servito dalla Linea 1 della Metropolitana di Marsiglia, con la fermata \"Vieux-Port\". Dal \"quai\" si parte con battelli rapidi turistici per il Castello d'If, le isole Frioul e per il porto di Cassis. \nNel quadro delle celebrazioni di Marsiglia come Capitale europea della cultura nel 2013, il \"quai\" \u00e8 stato allargato, a spese della corrispondente via, in un'ampia zona pedonale, concepita dall'architetto Norman Foster. \nDa allora \u00e8 stata installata sul \"quai\" una piattaforma di 46\u00a0metri per 22, sorretta da sottili pilastri, sotto la quale una lastra di acciaio inossidabile riflette tutto ci\u00f2 che si trova e/o passa sotto di essa..\nOgni giorno sul \"quai\" si tiene un piccolo mercato del pesce."}
{"id": "6515298", "revid": "553400", "url": "https://it.wikipedia.org/wiki?curid=6515298", "title": "Unione Sportiva Avellino 1951-1952", "text": "Questa voce raccoglie le informazioni riguardanti l'Unione Sportiva Avellino nelle competizioni ufficiali della stagione 1951-1952."}
{"id": "6515302", "revid": "1543377", "url": "https://it.wikipedia.org/wiki?curid=6515302", "title": "Parochialkirche", "text": "La Parochialkirche (letteralmente: \"chiesa parrocchiale\") \u00e8 una chiesa luterana di Berlino, posta nell'antico centro storico della citt\u00e0, nel quartiere di Mitte.\nImportante esempio di architettura barocca, \u00e8 posta sotto tutela monumentale (\"Denkmalschutz\").\nStoria.\nLa costruzione della chiesa, a pianta centrale ispirata a Santa Maria della Consolazione di Todi, inizi\u00f2 nel 1695 su progetto di Johann Arnold Nering, il quale per\u00f2 mor\u00ec l'anno successivo. La costruzione prosegu\u00ec fino al 1698, quando in seguito a un crollo si decise di affidare il cantiere a Martin Gr\u00fcnberg, allievo del Nering, che modific\u00f2 il progetto d'origine semplificandolo. La chiesa fu consacrata l'8 luglio 1702 e compiuta l'anno successivo.\nNel 1713-14 sopra la facciata fu costruita una torre, progettata da Jean de Bodt e realizzata da Philipp Gerlach; la torre fu resa necessaria per ospitare il carillon di campane donato dal re Federico Guglielmo I e in origine destinato alla Torre della Zecca, che venne installato nel 1715. Tuttavia, a causa del suo suono sgradevole, esso venne sostituito gi\u00e0 nel 1717 da un carillon completamente nuovo, formato di 37 campane fuse nei Paesi Bassi da Jan Albert de Grave.\nLa chiesa fu restaurata nel 1884-85 da Gustav Knoblauch ed Eduard Wex; in tale occasione vennero rimossi i matronei.\nL'edificio sub\u00ec gravi danni durante la seconda guerra mondiale; in particolare, il 24 maggio 1944 la torre croll\u00f2 in seguito all'incendio delle strutture e si schiant\u00f2 contro la navata. La chiesa venne restaurata sommariamente nel 1950-51, con la costruzione di un nuovo tetto: tuttavia nei decenni successivi lo spazio ecclesiale venne usato come magazzino, mentre le funzioni sacre si tenevano in una stanza adattata a cappella, posta al primo piano della facciata.\nIl 1\u00ba agosto 1968 la parrocchia della Parochialkirche venne unita alla parrocchia di San Giorgio, formando la nuova \"St.-Georgen-Parochial-Kirchengemeinde\".\nDopo la riunificazione tedesca l'interno della chiesa torn\u00f2 alla sua originaria funzione ecclesiale. Negli anni dieci del XXI secolo, dopo una raccolta di fondi, venne ricostruita la torre distrutta nel 1944; essa venne inaugurata il 1\u00ba luglio 2016, mentre l'accensione del nuovo carillon segu\u00ec il successivo 23 ottobre.\nCaratteristiche.\nLa chiesa, posta sul lato orientale della Klosterstra\u00dfe, all'angolo con la Parochialstra\u00dfe, ha la facciata sul lato ovest e il presbiterio sul lato est.\nSi tratta di un edificio in stile barocco a pianta centrale, con uno spazio interno quadrangolare contornato da quattro absidi; nell'abside occidentale si innesta l'avancorpo d'ingresso, sormontato esternamente da una torre che contiene il carillon di campane.\nNell'area retrostante \u00e8 posto il cimitero, anch'esso sotto tutela monumentale, con molte sepolture dei secoli XVIII e XIX."}
{"id": "6515303", "revid": "838137", "url": "https://it.wikipedia.org/wiki?curid=6515303", "title": "Amber Rolfzen", "text": "Carriera.\nClub.\nLa carriera di Amber Rolfzen, sorella gemella della pallavolista Kadie Rolfzen, inizia nei tornei scolastici del Nebraska, giocando per la . Dal 2013 al 2016 gioca nella NCAA Division I, difendendo i colori della , aggiudicandosi il titolo nazionale nel 2015 e ricevendo diversi riconoscimenti individuali.\nNel dicembre 2016, appena conclusa la sua carriera universitaria, firma il suo primo contratto professionistico, ingaggiata per il campionato 2016-17 dal , club della 1.Bundesliga tedesca. Per il campionato seguente si trasferisce in Francia, firmando col , club impegnato in Ligue A, con cui vince lo scudetto; passa quindi per la stagione 2018-19 al , anch'esso impegnato nel massimo campionato transalpino.\nNella stagione 2019-20 si accasa al , nella Serie A1 italiana, dove conclude la sua carriera.\nNazionale.\nFa parte delle selezioni statunitensi giovanili, vincendo con la nazionale Under-20 la medaglia di bronzo al campionato nordamericano 2012.\nNel 2017 fa il suo esordio in nazionale maggiore, vincendo la medaglia d'oro alla Coppa panamericana 2017."}
{"id": "6515304", "revid": "838137", "url": "https://it.wikipedia.org/wiki?curid=6515304", "title": "Kadie Rolfzen", "text": "Carriera.\nClub.\nLa carriera di Kadie Rolfzen, sorella gemella della pallavolista Amber Rolfzen, inizia nei tornei scolastici del Nebraska, giocando per la .\nDal 2013 al 2016 gioca nella NCAA Division I, difendendo i colori della , aggiudicandosi il titolo nazionale nel 2015 e ricevendo diversi riconoscimenti individuali. Nel dicembre 2016, appena conclusa la sua carriera universitaria, firma il suo primo contratto professionistico, ingaggiata per il campionato 2016-17 dal , club della 1.Bundesliga tedesca. Per il campionato seguente si trasferisce in Giappone, firmando con le , club impegnato in V.Premier League.\nNel campionato 2018-19 gioca nella Chinese Volleyball Super League con lo , mentre nel campionato seguente fa ritorno al club di Dresda, con cui si aggiudica la Coppa di Germania 2019-20; al termine dell'annata annuncia il suo ritiro dalla pallavolo giocata.\nNazionale.\nFa parte delle selezioni statunitensi giovanili, vincendo con la nazionale Under-20 la medaglia di bronzo al campionato nordamericano 2012.\nNel 2018 esordisce in nazionale maggiore in occasione della Coppa panamericana, aggiudicandosi la medaglia d'oro, successo bissato nel 2019, quando viene anche premiata come miglior schiacciatrice del torneo. Conquista poi ancora un oro alla NORCECA Champions Cup 2019."}
{"id": "6515306", "revid": "1632387", "url": "https://it.wikipedia.org/wiki?curid=6515306", "title": "Avengers (EP)", "text": "Avengers \u00e8 il secondo ed ultimo EP del gruppo punk rock statunitense Avengers, pubblicato dalla White Noise Records nel 1979 dopo lo scioglimento della band.\nDescrizione.\nL'EP venne prodotto dal chitarrista Steve Jones dei Sex Pistols. Il disco \u00e8 conosciuto anche con il titolo White Noise EP, un riferimento al nome della casa discografica. L'omonimo album del 1983 contiene le medesime versioni dei brani \"White Nigger\" e \"Corpus Christi\" presenti nell'EP, mentre le altre due tracce sono differenti versioni."}
{"id": "6515308", "revid": "553400", "url": "https://it.wikipedia.org/wiki?curid=6515308", "title": "Unione Sportiva Avellino 1952-1953", "text": "Questa voce raccoglie le informazioni riguardanti l'Unione Sportiva Avellino nelle competizioni ufficiali della stagione 1952-1953."}
{"id": "6515316", "revid": "767487", "url": "https://it.wikipedia.org/wiki?curid=6515316", "title": "Kepler-70 b", "text": "Kepler-70 b \u00e8 un pianeta orbitante attorno alla stella Kepler-70.\nCaratteristiche fisiche.\n\u00c8 uno dei pi\u00f9 piccoli scoperti finora, con una massa pi\u00f9 piccola della met\u00e0 di quella terrestre, ed \u00e8 anche molto caldo, con una temperatura media stimata di ben 6830 \u00b0C. Questo ne fa il pianeta pi\u00f9 caldo tra quelli noti; per confronto la temperatura superficiale del sole \u00e8 di 5777 \u00b0C.. Il periodo orbitale del pianeta \u00e8 di appena 5,76 ore, il suo raggio di 0,75 raggi terrestri mentre la massa \u00e8 4,45 volte quella terrestre.\nEvoluzione.\nIl pianeta sarebbe il nucleo roccioso di un gigante gassoso i cui strati esterni, volatili, evaporarono nel periodo in cui la stella madre attravers\u00f2 la fase di gigante rossa. Si tratterebbe quindi di un esempio di pianeta ctonio."}
{"id": "6515322", "revid": "91063626", "url": "https://it.wikipedia.org/wiki?curid=6515322", "title": "Geo&amp;Geo", "text": ""}
{"id": "6515343", "revid": "838137", "url": "https://it.wikipedia.org/wiki?curid=6515343", "title": "Sarah Wickstrom", "text": "Gioca nel ruolo di palleggiatrice nel K\u00f6penicker.\nCarriera.\nLa carriera di Sarah Wickstrom inizia nei tornei scolastici della Florida, giocando per la Jensen Beach High School. In seguito gioca a livello universitario, difendendo i colori della Florida State University in NCAA Division I dal 2011 al 2014.\nNella stagione 2015-16 firma il suo primo contratto professionistico in Germania, ingaggiata dal K\u00f6penicker, club impegnato in 1. Bundesliga."}
{"id": "6515344", "revid": "648716", "url": "https://it.wikipedia.org/wiki?curid=6515344", "title": "Kepler-106 b", "text": "Kepler-106 b \u00e8 un pianeta extrasolare orbitante attorno alla stella Kepler-106 in appena 6,2 giorni. \u00c8 uno dei pi\u00f9 piccoli scoperti finora, con una massa di appena 0,15 volte quella terrestre. La stella madre \u00e8 una nana gialla molto simile al Sole, con la stessa massa e un raggio superiore del 4% a quello della nostra stella."}
{"id": "6515345", "revid": "124123", "url": "https://it.wikipedia.org/wiki?curid=6515345", "title": "Mario Bernardis", "text": "Carriera.\nSi iscrive e prende la tessera alla sezione di Trieste prima, dal 1961 al 1968, e di Roma poi dal 1968 al 1974 essendosi trasferito per lavoro a Latina. \u00c8 in seguito inserito nei quadri della Sezione di Milano.\nAveva iniziato arbitrando la Serie B nella stagione 1961-1962.\nHa arbitrato undici stagioni in Serie A, dove ha diretto centoundici partite. Ha esordito il 19 aprile 1964 dirigendo la partita Torino-Fiorentina (0-3).\nHa diretto l'ultima partita in Serie A il 28 aprile 1974, arbitrando la gara Lazio-Genoa (1-0).\nNel 1967 ha arbitrato la finale di Coppa Italia che in quegli anni si disputava in gara unica.\nNel 1964 ha ottenuto il prestigioso riconoscimento dell'AIA, il Premio Florindo Longagnani, che viene assegnato al miglior arbitro esordiente in Serie A.\nCuriosit\u00e0.\nIl 10 gennaio 1971 arbitrava la partita Milan-Bologna dove avvenne il grave scontro di gioco tra Franco Liguori (Bologna) e Romeo Benetti (Milan) ponendo fine alla carriera del giocatore del Bologna. Dette un calcio di punizione contro il Bologna per simulazione."}
{"id": "6515346", "revid": "1907180", "url": "https://it.wikipedia.org/wiki?curid=6515346", "title": "Paul Nelson", "text": "Biografia.\nPaul Nelson nasce da una famiglia della borghesia americana di origine irlandese. Dal 1913 al 1917 studia all'Universit\u00e0 di Princeton e nel 1917 si arruola come volontario nella Squadriglia Lafayette, per poi passare alla United States Air Force. Dopo la guerra, rientrato negli Stati Uniti, lavora in una banca e poi presso l'impresa di arredo d\u2019interni del padre.\nNel 1920 parte per Parigi e prosegue gli studi presso l'\u00c9cole Nationale Sup\u00e9rieure des Beaux-Arts, nell'atelier di Emmanuel Pontremoli e di Auguste Perret. Diventa architetto nel 1927.\nNel 1920, sposa una donna francese, Francine Le C\u0153ur, figlia di Fran\u00e7ois Le C\u0153ur, architetto e insegnante presso l'\u00c9cole Sp\u00e9ciale d'Architecture di Parigi. Si stabilisce a Varengeville-sur-Mer, lavorando nello stesso atelier un tempo utilizzato da Claude Monet, Jean-Baptiste Camille Corot, Eug\u00e8ne Isabey.\nAmico di Ernest Hemingway, Ezra Pound, Francis Scott Fitzgerald, conosce e frequenta numerosi artisti, tra cui Georges Braque, Joan Mir\u00f3, Pablo Picasso, Alexander Calder, Andr\u00e9 Derain, Fernand L\u00e9ger, Alberto Giacometti.\nDurante la Seconda Guerra Mondiale, tornato negli Stati Uniti, presiede il movimento \u201cFrance for ever\u201d, che ha lo scopo di diffondere la cultura francese tra gli Americani. Nel 1944 \u00e8 nominato capo della divisione Costruzione e Urbanistica presso la Missione di Approvvigionamento francese a Washington. Nel 1945 diviene consigliere tecnico al Ministero francese della Ricostruzione. In seguito ricopre l\u2019incarico di consulente per il Servizio Sanitario Nazionale statunitense per il Ministero francese della Sanit\u00e0 Pubblica. Organizza un\u2019esposizione al Grand Palais sulle tecniche architettoniche e di costruzione americane.\nRimasto vedovo nel 1951, l\u2019anno successivo sposa la pittrice Madd Giannattasio, figlia del pittore e scrittore futurista Ugo Giannattasio. La coppia avr\u00e0 due figli, Ugo e Rory, rispettivamente architetto e musicista.\nPaul Nelson ha insegnato nelle pi\u00f9 prestigiose universit\u00e0 americane; nel 1963 Andr\u00e9 Malraux lo nomina direttore dell\u2019Atelier Franco-Am\u00e9ricain d\u2019Architecture presso l\u2019\u00c9cole Nationale Sup\u00e9rieure des Beaux-Arts. Tra il 1967 e il 1977 dirige anche l\u2019Atelier Franco-international di Marsiglia.\nNel 1973 ottiene la cittadinanza francese.\nMuore nel 1979, \u00e8 sepolto nel cimitero di Varengeville-sur-Mer, accanto alla moglie, Madd Giannattasio, e al suo grande amico, il pittore Georges Braque, che lo aveva raggiunto in Normandia nel 1929 e di cui aveva realizzato l'atelier.\nOpere.\nLa sua ricerca si \u00e8 concentrata sulla concezione degli spazi e sull'utilizzo della prefabbricazione. Si specializza nell'architettura ospedaliera, oggetto anche della sua tesi di laurea.\nTra i suoi primi lavori, la residenza parigina dell'autore americano Alden Brooks, realizzata nel 1929. Nel 1930 realizza le decorazioni del film di Allan Dwan, \"What a widow!\" con Gloria Swanson.\nNel 1932 presenta un progetto per il nuovo ospedale di Lilla, pubblicato su \"Cahiers d\u2019Art\" nel 1933. Il progetto \u00e8 ambizioso ma sar\u00e0 rifiutato per le sue origini non francesi.\nDue anni dopo progetta il padiglione chirurgico dell'ospedale della Compagnia del Canale di Suez a Ismailia, nel nord-est dell'Egitto. Nelson cambia la forma delle sale operative, che divengono ovoidali, utilizza pavimentazioni di vetro per pareti interne e schermi parasole flessibili. Nonostante il suo lavoro venga apprezzato molto, non verr\u00e0 realizzato proprio per la sua portata innovativa. Il progetto sar\u00e0 pubblicato su \"Cahiers d\u2019Art\" nel 1935 in un articolo firmato da Jean H\u00e9lion.\nDal 1936 al 1938 lavora al suo progetto di casa sospesa. Pensato per mostrare i vantaggi della costruzione in acciaio, intesa come una soluzione per la standardizzazione degli alloggi, vede il coinvolgimento di artisti come Jean Arp, Alexander Calder, Fernand L\u00e9ger, Joan Mir\u00f3.\nNel 1937 partecipa alla competizione dell\u2019Esposizione internazionale \u00abArts et Techniques dans la Vie Moderne\u00bb (Expo 1937) per il Palais de la D\u00e9couverte al Grand Palais. Il suo progetto di architettura costruttivista, per\u00f2, non viene accolto. Lo stesso anno, con il suo amico Fernand L\u00e9ger, partecipa al concorso per gli studi radio WGN di Chicago.\nDopo la guerra lavora alla sua opera principale: il Centre Hospitalier M\u00e9morial France - \u00c9tats-Unis a Saint-L\u00f4, concepito e realizzato tra il 1946 e il 1956, costruito anche grazie al contributo degli Americani.\nNel 1946 concorre insieme ad Alberto Giacometti alla realizzazione di un monumento a Gabriel P\u00e9ri.\nCon il sostegno di Charles Tillon (Ministro per la Ricostruzione e la Pianificazione urbana nel 1947) interviene su un sito sperimentale costituito da un gruppo di tre edifici modernisti, nell'ambito della ricostruzione di Noisy-le-Sec. Vi lavorer\u00e0 dal 1950 al 1953, al fianco degli architetti Roger Gilbert e Charles S\u00e9billotte.\nNel 1955 progetta il Mus\u00e9e National Fernand L\u00e9ger a Biot.\nTra il 1967 e il 1977 realizza il Policlinico Fran\u00e7ois I a Le Havre, nonch\u00e9 gli ospedali di Dinan (1968) e di Arles (1965-1974)."}
{"id": "6515348", "revid": "497570", "url": "https://it.wikipedia.org/wiki?curid=6515348", "title": "Bureau di Londra", "text": ""}
{"id": "6515350", "revid": "599013", "url": "https://it.wikipedia.org/wiki?curid=6515350", "title": "Thomas Didillon", "text": "Biografia.\nDidillon \u00e8 padre di un bambino di nome Chad nato il 16 agosto 2016.\nCaratteristiche tecniche.\n\u00c8 un giocatore molto alto (193\u00a0cm), dotato di un buon senso della posizione e abile a leggere le traiettorie sulle palle alte. Nonostante l'altezza, \u00e8 abile anche nell'uso dei piedi.\nCarriera.\nClub.\nScoperto a 13 anni durante uno stage estivo, Didillon si alterna per un anno tra il suo club di origine, l'APM Metz, e il Metz, prima di entrare definitivamente nelle giovanili di quest'ultimo. Didillon firma il suo primo contratto da professionista con l'FC Metz nel maggio 2013, ma gioca con la squadra riserve in CFA per tutto l'anno successivo. Il debutto in prima squadra arriva nell'ultima giornata di campionato della Ligue 2 2013-2014, con l'allenatore Albert Cartier che, ormai certo del primo posto del club granata, decide di schierarlo titolare contro lo Stade Lavallois.\nL'anno successivo, per permettergli di giocare maggiormente, Didillon viene prestato al Seraing United, squadra della terza divisione belga appartenente allo stesso proprietario del Metz. La sua stagione in Belgio \u00e8 positiva, con la squadra che si salva mentre il francese gioca 31 partite. Nel frattempo il Metz vive una stagione negativa, concludendo al penultimo posto in Ligue 1 e retrocedendo cos\u00ec il Ligue 2.\nAl suo ritorno al Metz, complici le partenze dei due portieri Johann Carrasso ed Anthony Mfa Mezui, Didillon viene scelto dal nuovo allenatore Jos\u00e9 Riga come titolare. Nel corso della stagione Didillon si mostra una sicurezza per tutto il reparto difensivo, subendo solo 2 gol nelle prime sette partite e risultando determinante per la promozione ottenuta a fine stagione.\nL'anno successivo, confermato titolare, Didillon gioca il suo primo campionato di Ligue 1 della carriera. La stagione 2017-2018 \u00e8 invece negativa, sia per il Metz, che retrocede dalla Ligue 1, che per lo stesso Didillon, costretto a saltare gran parte della stagione a causa di un'ernia al disco.\nIl 12 giugno 2018 Didillon si trasferisce a titolo definitivo all'Anderlecht.\nNazionale.\nNell'ambito della nazionale francese, Didillon ha giocato in tutte le selezioni dall'Under-16 fino all'Under 21. Con l'Under-20 ha preso parte al Torneo di Tolone 2015, vincendo la competizione in finale contro i pariet\u00e0 del Marocco.\nIl 25 agosto 2015 \u00e8 convocato per la prima volta in Under 21 dal ct Pierre Mankowski per la partita contro l'Islanda valida per le qualificazioni al Campionato europeo di calcio Under-21 2017.\nStatistiche.\nPresenze e reti nei club.\n\"Statistiche aggiornate al 27 maggio 2018.\""}
{"id": "6515357", "revid": "124466973", "url": "https://it.wikipedia.org/wiki?curid=6515357", "title": "Prati alpini e tundra dei Saiani", "text": "I prati alpini e tundra dei Saiani sono una ecoregione terrestre della ecozona paleartica appartenente al bioma delle Praterie e boscaglie montane (codice ecoregione: PA1016) che si sviluppa per circa 80.900\u00a0km\u00b2 nell'Asia centrale, fra la Siberia meridionale e il nord della Mongolia.\nL'ecoregione fa parte dell'ecoregione globale denominata Foreste montane dei Monti Altai-Saiani, inclusa nella lista Global 200.\nLo stato di conservazione \u00e8 considerato relativamente intatto.\nTerritorio.\nLa regione si sviluppa sulle pendici dei monti Saiani in un'area piuttosto vasta fra i monti Altaj e il lago Baikal. La zona interessata \u00e8 quella che si trova alle quote al di sopra della linea degli alberi che nella ragione \u00e8 fra i 1.800 e 2.200\u00a0m slm.\nFlora.\nLa flora della regione \u00e8 piuttosto varia e va dal prato subalpino e prato alpino, alla tundra di muschi e licheni.\nFauna.\nNelle aree appartenenti a questa ecoregione montuosa, gli argali (\"Ovis ammon\") si spostano su e gi\u00f9 lungo i versanti, le lepri variabili (\"Lepus timidus\") pascolano tra le erbe, gli orsi bruni (\"Ursus arctos\") si aggirano in cerca di bacche e i leopardi delle nevi (\"Panthera pardus\") tendono furtive imboscate alle loro prede. Tra gli altri mammiferi della regione ricordiamo la volpe rossa (\"Vulpes vulpes\"), la donnola siberiana (\"Mustela sibirica\"), il cervo nobile (\"Cervus elaphus\") e perfino la renna (\"Rangifer tarandus\"). Nei cieli sovrastanti possono essere individuate rare specie di uccelli, come l'aquila reale (\"Aquila chrysaetos\") e l'albanella minore (\"Circus pygargus\"). I tetraogalli dell'Altai (\"Tetraogallus altaicus\") si spostano su e gi\u00f9 lungo le pendici dei monti, in base al limite delle nevi, e nidificano a quote elevate tra le pietre e i macigni. Le specie di uccelli pi\u00f9 comuni della regione sono lo spioncello alpino (\"Anthus spinoletta\"), la passera scopaiola dell'Himalaya (\"Prunella himalayana\") e il gracchio corallino (\"Pyrrhocorax pyrrhocorax\").\nConservazione.\nL'area \u00e8 attualmente abbastanza ben conservata. Le cause di preoccupazione per il futuro vengono da un aumento delle aree di pascolo per il bestiame, costruzione di dighe per produzione di energia elettrica, caccia illegale e una eccessiva e incontrollata racolta di piante ad uso medicinale.\nNell'area sono presenti varie zone protette. Fra queste:"}
{"id": "6515362", "revid": "281944", "url": "https://it.wikipedia.org/wiki?curid=6515362", "title": "Alessandro Putinati", "text": ""}
{"id": "6515364", "revid": "1354930", "url": "https://it.wikipedia.org/wiki?curid=6515364", "title": "Tre Valli Varesine 1957", "text": "La Tre Valli Varesine 1957, trentasettesima edizione della corsa, si svolse il 7 agosto 1957 su un percorso di 227,7\u00a0km. La vittoria fu appannaggio del belga Germain Derycke, che complet\u00f2 il percorso in 6h05'21\", precedendo gli italiani Alfredo Pasotti e Pasquale Fornara.\nSul traguardo di Varese 39 ciclisti portarono a termine la competizione. "}
{"id": "6515366", "revid": "110157", "url": "https://it.wikipedia.org/wiki?curid=6515366", "title": "Brandon Penn", "text": ""}
{"id": "6515369", "revid": "287204", "url": "https://it.wikipedia.org/wiki?curid=6515369", "title": "Alexander Yellen", "text": "Biografia.\nFiglio dell'archeologo John Yellen e della professoressa di antropologia Alison Brooks, Yellen ha frequentato la St. Albans School e si \u00e8 laureato nel 1999. Ha studiato cinema alla Wesleyan Universiry, dove si \u00e8 laureato nel 2003."}
{"id": "6515384", "revid": "76261", "url": "https://it.wikipedia.org/wiki?curid=6515384", "title": "Storie vere", "text": ""}
{"id": "6515387", "revid": "767487", "url": "https://it.wikipedia.org/wiki?curid=6515387", "title": "Hades (film)", "text": "Hades \u00e8 un film drammatico del 1995 scritto, diretto e interpretato da Herbert Achternbusch.\n\u00c8 stato presentato in concorso alla 45\u00aa edizione del Festival di Berlino.\nTrama.\nLa storia \u00e8 suddivisa in tre parti. La prima introduce Hades, eccentrico titolare di un'azienda di pompe funebri di origine ebraica, e le donne della sua vita. La seconda parte descrive diverse scene del ghetto ebraico di Monaco di Baviera, con filmati realizzati dalla propaganda nazista che mostrano ebrei affamati che affollano le strade. Nella terza parte, i neo-nazisti marciano senza sosta a Monaco di Baviera, Hades si batte con alcuni di loro e il suo negozio viene vandalizzato. Il film termina con la morte di Hades che viene sepolto in mare.\nDistribuzione.\nDopo l'anteprima al Festival di Berlino, il film \u00e8 stato distribuito in Germania nell'aprile 1995."}
{"id": "6515395", "revid": "76261", "url": "https://it.wikipedia.org/wiki?curid=6515395", "title": "Tempo &amp; denaro", "text": ""}
{"id": "6515431", "revid": "2039709", "url": "https://it.wikipedia.org/wiki?curid=6515431", "title": "Pingu - Un matrimonio speciale", "text": "Pingu - Un matrimonio speciale \u00e8 un cortometraggio d'animazione italiano del 1997 diretto e sceneggiato dagli italo-tedeschi Seishi Katto e Javier Garc\u00eda.\nTitolo originale.\nIn Italia =Pingu - un matrimonio speciale\nIn Svizzera = Pingu at the wedding party\nPaese di produzione.\nItalia, Svizzera\nSoggetto.\nIl film d'animazione \u00e8 stato scritto dallo sceneggiatore italiano Silvio Mazzola e dallo sceneggiatore Guido Weber.\nMusiche.\nL'inizio del film \u00e8 stato girato in Italia, le musiche erano di Andy Benedict coi brani come Pingu al matrimonio, pure la fine del film \u00e8 stato girato in Italia ma in Liguria. Lo svolgimento \u00e8 stato girato in Svizzera per scelta di Guido Weber e il brano era Il riposo del Regalo di nozze\nDistribuzione e Casa di produzione.\nIl film \u00e8 stato distribuito dalla Dall'Angelo Pictures\nLe voci.\nLe voci erano di Carlo Bonomi e di Pietro Ubaldi"}
{"id": "6515432", "revid": "125028454", "url": "https://it.wikipedia.org/wiki?curid=6515432", "title": "Partito dei Lavoratori Polacchi", "text": "Il Partito dei Lavoratori Polacchi (, PPR) \u00e8 stato un partito comunista polacco fondato nel 1942 come una ricostituzione del Partito Comunista di Polonia e dissoltosi nel 1948, allorch\u00e9 conflu\u00ec, insieme al Partito Socialista Polacco, nel Partito Operaio Unificato Polacco.\nStoria.\nCrisi del Partito Comunista di Polonia.\nFondato nel 1919, il Partito Comunista di Polonia (KPP) fu tra le principali forze politiche comuniste durante i primi anni della Seconda Repubblica Polacca, tuttavia le posizioni alle quali aderirono i suoi membri (Maria Koszutska, Adolf Warski, Maksymilian Horwitz, Edward Pr\u00f3chniak) portarono ad una difficile relazione con il Partito Comunista Russo (bolscevico) di Iosif Stalin nel 1923\u20131924. L'Internazionale Comunista (Comintern) biasim\u00f2 il KPP per aver sostenuto nel 1926 il colpo di Stato di maggio di J\u00f3zef Pi\u0142sudski. Dal 1933, il Partito inizi\u00f2 ad essere considerato con sospetto dal Comintern, che vedeva nelle sue strutture interne le infiltrazioni dei servizi segreti polacchi. Tra il 1935 e il 1936, numerosi membri del KPP in Unione Sovietica furono arrestati e condannati a morte dopo esser stati sospettati di spionaggio e trotskismo. In Polonia, i comunisti furono perseguitati e spesso imprigionati dal regime della Sanacja: molti degli iscritti al KPP sfuggiti alle persecuzioni formarono un primo nucleo di una possibile nuova dirigenza comunista, tra questi vi erano Boles\u0142aw Bierut, W\u0142adys\u0142aw Gomu\u0142ka, Edward Ochab, Stefan J\u0119drychowski e Aleksander Zawadzki.\nDurante le grandi purghe, settanta iscritti e membri candidati del Comitato centrale del KPP furono arrestati o condotti con la forza in Unione Sovietica per esser fucilati o inviati nei campi di lavoro. Il Comintern ordin\u00f2 lo scioglimento e la liquidazione del Partito Comunista Polacco nel 1938.\nSeconda guerra mondiale.\nNel settembre 1939 inizi\u00f2 la campagna di Polonia e i territori del Paese furono spartito tra la Germania nazista e l'URSS. Il 20 giugno 1940, Stalin ricevette al Cremlino Wanda Wasilewska, cittadina naturalizzata sovietica e leader formale dei comunisti polacchi, per discutere della situazione. Con l'aiuto del Partito Comunista Sovietico, le basi delle istituzioni civili e militari dei comunisti polacchi furono create in Unione Sovietica. Gli incarichi principali furono inizialmente assunti da Wanda Wasilewska e dall'ufficiale polacco Zygmunt Berling. A partire dall'ottobre del 1940, Berling guid\u00f2 un gruppo di ufficiali polacchi con l'intenzione di creare una divisione polacca all'interno dell'Armata Rossa sovietica.\nNel 1941, le relazioni tra l'Unione Sovietica e il Governo polacco in esilio del primo ministro W\u0142adys\u0142aw Sikorski si normalizzarono in seguito all'Operazione Barbarossa del 1941 invasione tedesca dell'URSS e alla firma del trattato Sikorski\u2013Majskij, che includeva il riconoscimento da parte sovietica del Governo in esilio. Con l'appoggio delle potenze alleate, fu creato un esercito polacco in Unione Sovietica che fu presto trasferito in medio oriente e posto sotto il comando di W\u0142adys\u0142aw Anders. Intanto, Stalin inizi\u00f2 nell'estate del 1941 a chiedere la collaborazione dei polacchi comunisti e di quelli residenti in Unione Sovietica, avviando ad agosto delle trasmissioni radiofoniche in lingua polacca per incitare i polacchi alla resistenza antitedesca e incondizionata. Alcuni ufficiali del periodo prebellico furono trasferiti nella Polonia sotto il Governatorato Generale per organizzare cospirazioni contro i nazisti, mentre i comunisti lavorarono nell'URSS per organizzare un nuovo movimento comunista polacco. Tra i gruppi comunisti che divennero attivi in Polonia dopo l'Operazione Barbarossa vi era l'Unione per la lotta di liberazione (), con Marian Spychalski nella leadership. Nel settembre del 1941 vi fu un tentativo fallito di portare gli attivisti dall'URSS in Polonia, ma verso la fine di dicembre un gruppo di comunisti polacchi che comprendeva Marceli Nowotko, Pawe\u0142 Finder, Boles\u0142aw Mo\u0142ojec e Ma\u0142gorzata Fornalska, riusc\u00ec a raggiungere il territorio polacco. Stalin diede quindi il consenso per creare un nuovo partito comunista polacco.\nNascita del Partito.\nNella societ\u00e0 polacca, i comunisti avevano sempre avuto un sostegno marginale sin dalla creazione del primo KPP, quindi per evitare eventuali connotazioni negative fu deciso di non includere l'aggettivo \"comunista\" nel nome del partito. Il 5 gennaio 1942 fu fondato a Varsavia il Partito dei Lavoratori Polacchi (PPR) come una prosecuzione del disciolto Partito Comunista Polacco, attirando anche nuovi attivisti comunisti. Il PPR operava sotto il Comitato centrale guidato dal segretario Marceli Nowotko ed inizialmente fu proposto un programma di sinistra e democratico. Nell'estate del 1942 il partito, le cui azioni erano concentrate principalmente nel Governatorato generale, aveva raggiunto circa 6.000 membri. Nel 1942, fu creata la sezione giovanile, ovvero l'Unione per la lotta dei giovani (), e successivamente la Gwardia Ludowa (lett. \"Guardia del popolo\"), ramo armato del PPR guidato da Boles\u0142aw Mo\u0142ojec e Franciszek J\u00f3\u017awiak. La Guardia si occup\u00f2 della resistenza a Varsavia e organizz\u00f2 i gruppi partigiani nelle campagne, dedicandosi ad attivit\u00e0 di sabotaggio delle linee di comunicazione tedesche.\nIl 28 novembre 1942, Nowotko fu ucciso in circostanze misteriose e Boles\u0142aw Mo\u0142ojec divenne il nuovo segretario. Il PPR, presentatosi come un fronte patriottico polacco antinazista, distribu\u00ec nel dicembre del 1942 un manifesto stampato a Mosca e intitolato \"Do robotnik\u00f3w, ch\u0142op\u00f3w i inteligencji polskiej, do wszystkich patriot\u00f3w polskich!\" (lett. \"Ai lavoratori contadini e all'intelligencija, a tutti patrioti polacchi\"), nel quale fece un appello alla lotta senza compromessi contro l'occupante tedesco. e present\u00f2 un programma di sinistra e democratico. Il 31 dicembre 1942 Mo\u0142ojec fu condannato a morte dal partito dopo esser stato sospettato per la morte di Nowotko. Nel gennaio 1943, fu creato un segretariato composto da Pawe\u0142 Finder, W\u0142adys\u0142aw Gomu\u0142ka e Franciszek J\u00f3\u017awiak.\nNel febbraio 1943, il PPR inizi\u00f2 dei colloqui di cooperazione con la Delegazione governativa per la Polonia, agenzia che rappresentava il Governo in esilio nella Polonia occupata e ne gestiva l'Armia Krajowa (lett. \"Esercito nazionale\"). I negoziati non ebbero successo a causa dei punti di vista incompatibili dei due schieramenti.\nTensioni tra URSS e Polacchi.\nLa scoperta da parte dei nazisti del massacro di Katyn' perpetrato dall'NKVD nei confronti dei prigionieri di guerra polacchi port\u00f2 alla sospensione dei rapporti diplomatici tra l'URSS e il Governo polacco. La morte del premier Sikorski nel 1943 e ad altri fattori, tra cui i disaccordi sui futuri confini nazionali, provocarono un ulteriore deterioramento dei rapporti tra le due nazioni. Il 25 aprile 1943, l'Unione Sovietica ruppe i rapporti con il Governo in esilio e il PPR divenne pi\u00f9 ostile verso le organizzazioni affiliate al governo polacco.\nDopo la morte di Sikorski, le figure pi\u00f9 importanti del Governo in esilio a Londra erano il presidente W\u0142adys\u0142aw Raczkiewicz, il neo primo ministro Stanis\u0142aw Miko\u0142ajczyk ed il comandante in capo Kazimierz Sosnkowski. Durante la Conferenza di Teheran del 1943, Stalin, Franklin Delano Roosevelt e Winston Churchill determinarono la posizione geografica del futuro Stato polacco tra il fiume Oder e la Linea Curzon, senza consultare o notificare i leader polacchi. I Cecoslovacchi, in precedenza partner della Polonia per una possibile confederazione, firmarono nel dicembre 1943 un trattato d'amicizia con l'Unione Sovietica. Con le vittorie dell'Unione Sovietica sul fronte orientale, il Governo polacco inizi\u00f2 a perdere l'appoggio degli Alleati.\nIntanto, la guerra radicalizz\u00f2 progressivamente la societ\u00e0 polacca ed i comunisti cercarono di trarre il vantaggio dalla situazione formando una coalizione con altre forze agrarie e di sinistra. Tuttavia, il tentativo di creare un \"fronte democratico\" comune fall\u00ec perch\u00e9 i partiti rivali non avevano intenzione di cooperare con il PPR. A giugno del 1943, fu creata nell'URSS l'Unione dei Patrioti Polacchi (, ZPP; , SPP) ed era guidata da Wanda Wasilewska. Berling, Alfred Lampe, Stefan J\u0119drychowski, Andrzej Witos e Boles\u0142aw Drobner erano parte attiva della ZPP e collaboravano con anche con persone di diverso orientamento politico. Dopo che la chiusura dei rami delle delegazioni del governo polacco nei territori controllati dai Sovietici, la ZPP istitu\u00ec con il sostegno dell'URSS un dipartimento assistenziale per riunire i Polacchi nel suo raggio d'azione.\nNel maggio del 1943 fu creata la 1\u00aa Divisione di Fanteria Polacca \"Tadeusz Ko\u015bciuszko\", posta sotto il comando di Berling. La divisione combatt\u00e9 nella battaglia di Lenino del 12-13 ottobre 1943.\nLeadership di Gomu\u0142ka e trattative.\nNel novembre del 1943 Finder e Fornalska furono arrestati dalla Gestapo, che sequestr\u00f2 anche le apparecchiature radio del PPR e interruppe i collegamenti tra Varsavia e Mosca. W\u0142adys\u0142aw Gomu\u0142ka divenne segretario del Comitato centrale del PPR il 23 novembre 1943 e Bierut entr\u00f2 nel segretariato.\nIl PPR pubblic\u00f2 la dichiarazione \"O co walczymy\" (\"Per cosa stiamo combattendo\"), proclamando future elezioni democratiche, mentre al Governo in esilio e allo Stato segreto polacco furono negati il diritto di rappresentare la nazione polacca. Furono indicati inoltre i cambiamenti territoriali da attuare al termine della guerra e fu promessa la nazionalizzazione dell'industria nonch\u00e9 una riforma agraria.Il Comitato centrale decise di creare il Consiglio Nazionale di Stato (, KRN) il 1 gennaio 1944, con a capo Boles\u0142aw Bierut. La partecipazione fu estesa ai membri della fazione socialista e dei gruppi contadini. Intanto, la Guardia del popolo divenne l'Armia Ludowa (AL, lett. \"Armata del popolo\") e fu posta sotto il comando del generale Micha\u0142 Rola-\u017bymierski. A partire da gennaio del 1944, le attivit\u00e0 civili e militari dei Polacchi in Unione Sovietica furono gestite dall'Ufficio centrale dei comunisti della Polonia (; ; CBKP), con membri Aleksander Zawadzki, Wanda Wasilewska, Karol \u015awierczewski, Jakub Berman, Stanis\u0142aw Radkiewicz, Roman Zambrowski, Hilary Minc e Marian Spychalski. Alcuni tra questi avrebbero poi costituito il nucleo della fazione stalinista e filo-sovietica (con una visione internazionalista) delle futura dirigenza comunista polacca, lavorando a stretto contato con Boles\u0142aw Bierut e opponendosi alla corrente nazionalista di Gomu\u0142ka.\nAll'inizio di gennaio del 1944, le forze sovietiche attraversarono il confine polacco del 1939. Il Regno Unito fece pressione sul Governo polacco affinch\u00e9 accettasse le condizioni dei Sovietici per ripristinare le relazioni diplomatiche e la cooperazione: l'URSS chiedeva il riconoscimento del confine lungo la Linea Curzon e la rimozione dei politici anti-sovietici dal Governo polacco, ma quest'ultimo rifiut\u00f2. Miko\u0142ajczyk era favorevole al compromesso con l'Unione Sovietica per preservare l'indipendenza del Paese, mentre Sosnkowski respinse ogni trattativa facendo conto di un possibile conflitto tra gli Alleati. Tuttavia, a febbraio Churchill annunci\u00f2 pubblicamente il supporto del governo britannico per un confine polacco-sovietico lungo la Linea Curzon.\nDal punto di vista militare, fu creato il I Corpo polacco dalla Divisione Ko\u015bciuszko per poi esser ingrandito nella 1\u00aa Armata polacca nel marzo del 1944, rimanendo sotto il comando del generale Berling. L'armata fu incorporata nel 1\u00ba Fronte Bielorusso.\nDopo il ripristino delle comunicazioni con l'URSS, una delegazione del KRN part\u00ec verso Mosca, dove furono accolti dagli ufficiali sovietici. A giugno 1944, l'Unione dei patrioti polacchi dovette riconoscere il KRN come \"il vero rappresentante della nazione polacca\". Dopo l'arrivo di una seconda delegazione del KRN, i comunisti polacchi iniziarono a lavorare, assieme a Stalin e ad altri leader sovietici, su un governo esecutivo provvisorio per amministrare le terre polacche (a ovest del fiume Bug Occidentale) liberate dall'esercito sovietico e comunista polacco. Intanto, Miko\u0142ajczyk and\u00f2 negli Stati Uniti d'America, dove Roosevelt gli sugger\u00ec di dialogare direttamente con i leader sovietici a Mosca. Il presidente statunitense chiese inoltre a Stalin di invitare il primo ministro polacco per ripristinare le relazioni bilaterali.\nIl 22 luglio 1944 fu creato il Comitato Polacco di Liberazione Nazionale (, PKWN) nella provincia di Lublino e nel suo manifesto venne proclamata l'autorit\u00e0 del PKWN nella Polonia liberata, annunciando la ricostruzione su vasta scala e cambiamenti sistematici, tra cui una riforma terriera. Il socialista Edward Os\u00f3bka-Morawski fu il capo del Comitato mentre il generale \u017bymierski guid\u00f2 il dipartimento della difesa, diminuendo cos\u00ec il ruolo di Berling. Molti dei rimanenti leader del PPR e del KRN lasciarono Varsavia ed entrarono nei territori controllati dai Sovietici, mentre Zenon Kliszko e pochi altri rimasero nella capitale per coordinare le attivit\u00e0 comuniste nell'area ancora occupata dai nazisti.\nIl 30 luglio Miko\u0142ajczyk arriv\u00f2 a Mosca accompagnato dal ministro degli esteri Tadeusz Romer e dal presidente del Consiglio nazionale Stanis\u0142aw Grabski. Stalin propose i negoziati tra le due rappresentanze polacche per la loro unificazione. Iniziarono quindi i colloqui con Bierut, Os\u00f3bka-Morawski e Wasilewska, ma Miko\u0142ajczyk ritenne inaccettabili le idee dei comunisti e le loro richieste, anche se a lui venne offerto il ruolo di primo ministro in un governo di coalizione. I leader del PKWN volevano garantire ai Polacchi filo-occidentali soltanto quattro dei diciotto seggi ministeriali discussi. Miko\u0142ajczyk rifer\u00ec al delegato del governo in Polonia che i Sovietici avrebbero considerato la possibilit\u00e0 di stabilire relazioni diplomatiche se i Polacchi avessero prima trovato un accordo tra loro. Quindi il primo ministro, non riuscendo a convincere il proprio governo della necessit\u00e0 di offrire concessioni significative ai vittoriosi comunisti, credette che i leader comunisti polacchi stavano effettivamente bloccando il suo accordo con Stalin. Dopo il ritorno di Miko\u0142ajczyk a Londra, il Governo in esilio propose il proprio compromesso che prevedeva anche la partecipazione del PPR al governo, ma il PKWN rifiut\u00f2.\nOperazione Tempest e rivolte di Varsavia.\nNel 1944, l'assenza di relazioni diplomatiche tra Sovietici e Polacchi e l'impossibilit\u00e0 di condurre negoziati costrinsero la leadership polacca ad attuare azioni politiche e militari nel tentativo di creare una situazione in Polonia a loro favorevole e che l'URSS avrebbe dovuto accettare per forza. Secondo i piani dell'Operazione Tempest, le forze tedesche in ritirata avrebbero dovuto essere attaccate dall'Armia Krajowa, istituendo poi un'amministrazione civile polacca nelle aree liberate i cui membri, rappresentanti il Governo in esilio, avrebbero accolto i Sovietici come i legittimi ospiti. Di conseguenza, nella primavera e nell'estate del 1944, lo Stato segreto polacco diresse numerose operazioni militari nelle aree dove le truppe sovietiche stavano avanzando, ma si rivelarono delle sconfitte perch\u00e9 l'Armata rossa disarm\u00f2, arrest\u00f2 e deport\u00f2 i soldati dell'AK mentre gli Alleati occidentali iniziavano ad avere buone relazioni con l'URSS e non erano interessati ad indagare sulle accuse di maltrattamenti sui Polacchi o a dare loro sostegno pratico. Combattere e vincere una battaglia per Varsavia sembrava l'unica opportunit\u00e0 lasciata al movimento d'indipendenza polacco nazionalista.\nLa creazione del PKWN diede un'ulteriore motivazione per iniziare la rivolta di Varsavia del 1\u00ba agosto 1944. I Sovietici non si unirono alla battaglia e fermarono la loro offensiva. Gli insorti furono sopraffatti dai Tedeschi e il tentativo di soccorso da parte della 1\u00aa Divisione di Fanteria dell'Armata popolare polacca di Berling fin\u00ec a settembre in una cruenta sconfitta. Il generale dell'AK Sosnkowski, criticando l'assenza di un supporto effettivo da parte degli Alleati ai partecipanti alla rivolta di Varsavia, fu sollevato dal suo incarico nel settembre 1944. L'Armia Krajowa fu capitolata il 2 ottobre e Varsavia fu ampiamente demolita per ordini di Adolf Hitler, ed il Governo polacco in esilio non fu pi\u00f9 in grado di attuare operazioni militari su larga scala in Polonia.\nDimissioni di Miko\u0142ajczyk's e Governo provvisorio.\nA ottobre, Churchill ed Anthony Eden andarono a Mosca, come anche Miko\u0142ajczyk, Grabski e Romer. Negoziarono nuovamente con Bierut, Os\u00f3bka-Morawski e Rola-\u017bymierski: Miko\u0142ajczyk non cedette alle pressioni britanniche e sovietiche di accettare le richieste dei comunisti. A novembre a Londra, il Governo polacco rifiut\u00f2 ancora una volta il confine lungo la Linea Curzon. Inoltre, Roosevelt deluse i nazionalisti dopo aver designato i governi polacchi, britannici e sovietici come un forum adatto per le discussioni sui confini, ma il primo ministro Miko\u0142ajczyk, non in grado di convincere i suoi colleghi della necessit\u00e0 di ulteriori compromessi, si dimise il 24 novembre 1944. Il Governo polacco, ora guidato da Tomasz Arciszewski, non venne pi\u00f9 considerato seriamente dagli Alleati.\nIl 31 dicembre 1944, il Consiglio nazionale di stato convert\u00ec il PKWN nel Governo provvisorio della Repubblica di Polonia (, RTRP), con primo ministro Os\u00f3bka-Morawski. L'Unione Sovietica riconobbe la nuova istituzione e gli Alleati occidentali non obiettarono. Il KRN e l'RTRP rafforzarono gradualmente la loro posizione grazie anche all'NKVD sovietico che arrest\u00f2 gli oppositori del governo comunista.\nIl 21 aprile 1945, il Governo provvisorio firm\u00f2 con l'URSS un trattato ventennale di amicizia, alleanza e cooperazione.\nSforzo bellico comunista.\nLe forze armate comuniste e filo-sovietiche, poste sotto l'autorit\u00e0 del PKWN e dopo del Governo provvisorio, furono rapidamente espanse a circa 400.000 soldati divisi in due armate. Nell'estate del 1944, la 1\u00aa Armata polacca posizion\u00f2 delle teste di ponte sulla sponda sinistra del fiume Vistola a sud di Varsavia, e ad agosto la sua 1\u00aa Brigata corazzata combatt\u00e9 i Tedeschi nella battaglia di Studzianki.\nNumerose operazioni militari e battaglie furono intraprese dall'Armia Ludowa e dai partigiani sovietici tra settembre e ottobre del 1944, in particolare nella provincia di Kielce. Alla fine di ottobre, sotto la guida del comandante Mieczys\u0142aw Moczar, alcune unit\u00e0 dell'AL penetrarono le linee del fronte sovietico-polacco.\nL'offensiva sovietica fu ripresa il 12 gennaio 1945 e cinque giorni dopo la 1\u00aa Armata polacca guidata dal generale Stanis\u0142aw Pop\u0142awski entr\u00f2 nella Varsavia ormai distrutta. I Polacchi della 1\u00aa Armata combatterono nel 1\u00ba Fronte Bielorusso e nel mese successivo presero parte al superamento delle fortificate difese tedesche del muro della Pomerania, perdendo 6 500 soldati, e a marzo conquistarono Ko\u0142obrzeg. La 1\u00aa Brigata corazzata combatt\u00e9 all'interno del 2\u00ba Fronte Belorusso e contribu\u00ec alla liberazione di Danzica e Gdynia. La 1\u00aa Armata attravers\u00f2 il fiume Oder il 16-17 Aprile e raggiunse Elbe il 3 maggio. La sua 1\u00aa Divisione di Fanteria \"Tadeusz Ko\u015bciuszko\" e altre formazioni polacche presero parte alla battaglia di Berlino.\nLa 2\u00aa Armata polacca, guidata dal generale Karol \u015awierczewski, oper\u00f2 con il 1\u00ba Fronte Ucraino e attravers\u00f2 il fiume Nei\u00dfe nella Lusazia il 16 aprile 1945, marciando poi verso Dresda dopo aver subito pesanti perdite nella battaglia di Bautzen e riuscendo a fermare una squadra di soccorso tedesca diretta verso Berlino. Contribuendo alla sconfitta del nazismo in Polonia, le due armate polacche ebbero un numero di perdite militari simili a quelle della campagna del 1939, ovvero 66 000 morti (secondo lo storico Antoni Czubi\u0144ski).\nDopoguerra.\nGoverno provvisorio di unit\u00e0 nazionale.\nLa sinistra polacca fu critica nei confronti della Seconda Repubblica Polacca guidata dal regime della Sanacja e auspic\u00f2 la nascita di una Polonia post-bellica pi\u00f9 giusta e democratica, nonch\u00e9 il ritorno alla Costituzione di Marzo del 1921. Il PPR e l'alleato Partito Socialista Polacco (PPS) accettarono tali proposte assieme alle richieste sovietiche per i territori polacchi ad est della Kresy. I sentimenti di sinistra, sempre pi\u00f9 prevalenti nella Polonia tra il 1944 e il 1945, si mescolarono con la diffusa paura riguardo ad una Polonia dominata dall'Unione Sovietica.\nDurante la Conferenza di Jalta nel febbraio del 1945, gli USA e il Regno Unito accettarono la proposta dell'URSS riguardante i confini post-bellici, ma furono contrari all'esclusione del Governo polacco in esilio a Londra dalla formazione del nuovo governo in Polonia. I leader alleati autorizzarono infine la conversione del Governo provvisorio pre-esistente nel Governo provvisorio di unit\u00e0 nazionale (, TRJN), con un'ampia partecipazione di forze democratiche e filo-occidentali ma senza un ruolo formale per il Governo in esilio. Il TRJN fu incaricato di indire libere elezioni sulle quali si sarebbe basato un governo polacco permanente. Per l'implementazione politica, una commissione rappresentante le tre potenze negozi\u00f2 a Mosca ma i colloqui furono in stallo per molto tempo, fino a quando non partecip\u00f2 l'ex primo ministro del Governo in esilio Miko\u0142ajczyk che a giugno approv\u00f2 un compromesso temporaneo rivelatosi in seguito favorevole per lo schieramento comunista.\nA Mosca, tra il 16 e il 21 giugno 1945, si tennero i colloqui per la composizione del TRJN: il KRN ed il Governo provvisorio furono rappresentati da sette politici (tra cui Bierut e Gomu\u0142ka), gli emigrati polacchi da tre rappresentanti (incluso Miko\u0142ajczyk) e la fazione non comunista da cinque politici dalla Polonia. Miko\u0142ajczyk cerc\u00f2 di limitare il ruolo maggioritario dei comunisti, ma i suoi tentativi furono vani. Al Partito popolare di Miko\u0142ajczyk fu garantito il diritto di nominare \u2153 dei membri del KRN, di cui Wincenty Witos e Stanis\u0142aw Grabski divennero i nuovi vice presidenti. Il 28 giugno 1945, il presidente Bierut del KRN cre\u00f2 il TRJN e il 5 luglio gli Stati Uniti e il Regno Unito ritirarono il riconoscimento del Governo in esilio.\nIl TRJN era guidato dal primo ministro socialista Os\u00f3bka-Morawski del precedente Governo provvisorio, mentre Gomu\u0142ka e Miko\u0142ajczyk furono nominati vice primi ministri. La coalizione di governo prevedeva sette membri del PPR, sei del Partito Popolare, sei del PSP e due dell'Alleanza democratica di centro. Il governo era controllato dal PPR, mentre altri politici si riconciliarono con la realt\u00e0 della dominazione sovietica. Tuttavia, il partito di Miko\u0142ajczyk, consapevole della propria popolarit\u00e0, cont\u00f2 sulla vittoria delle future elezioni parlamentari.\nPPR nella formazione di un nuovo sistema sociopolitico.\nOperando all'interno della sfera d'influenza sovietica ed indipendentemente dai risultati delle imminenti elezioni, i comunisti polacchi non avevano intenzione di rinunciare al potere politico e non ne fecero alcun segreto. Ciononostante, molti di loro credevano che le riforme intraprese nell'ambito del nuovo sistema in evoluzione sarebbero rimaste popolari e avrebbero permesso loro di vincere le future elezioni.\nIl PPR invoc\u00f2 la tradizione della lotta sociale nella Seconda Repubblica Polacca ed il partito ottenne il sostegno di molti politici di sinistra appartenenti ai movimenti contadini e socialisti. Il partito promise riforme radicali nell'ambito dell'agricoltura e della propriet\u00e0 terriera, nonch\u00e9 la nazionalizzazione dell'industria, delle banche e del commercio. I comunisti usarono la retorica nazionalista del movimento prebellico della Democrazia Nazionale prebellica riguardo ai territori \"recuperati\" dopo l'occupazione tedesca.\nIntorno al PPR fu creato un Blocco Democratico (, BD) che comprendeva fazioni filo-comuniste dei socialisti, dei movimenti agrari e di centro. Il Partito popolare di Miko\u0142ajczyk fu legalizzato e oper\u00f2 in modo indipendente come l'unica forza d'opposizione formale, mentre le altre formazioni politiche furono messe al bando e i loro sostenitori perseguitati.\nLo stesso PPR comprendeva fazioni diverse, che riflettevano altrettante esperienze diverse dei suoi membri. Alcuni dei leader del PPR si riferivano alla tradizione dell'Internazionale comunista, proclamavano idee internazionaliste e credevano nella stretta egemonia dell'URSS, considerata necessaria e desiderabile. Questo gruppo era guidato da Jakub Berman, Hilary Minc, Roman Zambrowski e Boles\u0142aw Bierut. Berman, Minc e Zambrowski trascorsero in Unione Sovietica il periodo della guerra e furono i leader delle organizzazioni comuniste polacche ivi formate sotto la supervisione di Stalin. Il capo del PPR W\u0142adys\u0142aw Gomu\u0142ka guidava una fazione favorevole all'alleanza polacco-sovietica (politicamente necessaria) se formata su basi pi\u00f9 pragmatiche, sottolineando l'interesse nazionale polacco e perseguendo una cooperazione pi\u00f9 limitata. Tutte le fazioni del PPR erano di fatto fortemente dipendenti e influenzate dal regime di Stalin.\nAnnessione di territori, ricostruzione e riforme socialiste.\nI confini orientali della Polonia non erano diventati una questione internazionale importante, poich\u00e9 le potenze occidentali avevano accettato la posizione sovietica. Le decisioni relative al confine polacco-tedesco furono prese alla Conferenza di Potsdam del 1945, dove Stalin fece pressioni per la massima estensione della Polonia in Occidente, dispose che la delegazione del governo polacco presentasse il proprio punto di vista e alla fine contrast\u00f2 la politica britannica che mirava a mantenere alcune delle terre in questione per il futuro stato tedesco. In Polonia, il PPR condusse una massiccia campagna di propaganda sui \"territori recuperati\", l'espulsione autorizzata dagli Alleati dei Tedeschi etnici e il ripopolamento della regione da parte dei polacchi \"rimpatriati\" dalle aree orientali perdute di Kresy. L'esatto confine orientale fu determinato nel trattato polacco-sovietico firmato il 16 agosto 1945, che definiva la controversa questione di Leopoli (la citt\u00e0 rimase sul lato della RSS Ucraina del confine). In seguito avvenne il reinsediamento degli Ucraini che vivevano nella parte polacca.\nL'insediamento e lo sviluppo nelle terre post-tedesche furono considerati una priorit\u00e0 assoluta ed il ministero dei Territori recuperati, istituito nel novembre 1945, fu guidato dallo stesso Gomu\u0142ka. Essendo convinto dell'importanza cruciale delle aree acquisite dalla Polonia, persegu\u00ec energicamente il loro sviluppo economico e l'integrazione con il resto del paese. Dopo la guerra, i funzionari polacchi dovettero impegnarsi in complicate contrattazioni con le autorit\u00e0 sovietiche, che consideravano le installazioni industriali site negli ex territori tedeschi come il loro bottino di guerra e volevano portarne il pi\u00f9 possibile nell'Unione Sovietica.\nIl decreto della riforma agraria fu emanato dal PKWN il 6 settembre 1944. Oltre un milione di famiglie di contadini beneficiarono della parcellizzazione di grandi terreni e delle propriet\u00e0 ex-tedesche (circa 6 milioni di ettari di terra). L'atto e la sua attuazione conclusero i vari tentativi di riforma agraria e le realizzazioni parziali risalenti al periodo della Polonia frazionata e della Seconda Repubblica Polacca. Furono create migliaia di aziende agricole statali che gestirono circa 1,5 milioni di ettari e furono intese come modelli di imprese agricole ideali. Le riforme, le cui conseguenze alterarono sostanzialmente la struttura sociale ed economica antiquata della societ\u00e0 polacca, furono fortemente criticate dai sostenitori dell'inviolabilit\u00e0 dei diritti di propriet\u00e0. L'esistenza come classe sociale degli \"ziemia\u0144stwo\" (proprietari di terreni su larga scala) fu eradicata, mentre il sistema economico del libero mercato era ancora in gran parte attivo nel paese.\nRiforme di natura pi\u00f9 moderata furono intraprese nei confronti dell'industria privata. Nel 1944-1945 si verificarono vari e spesso caotici sviluppi, tra cui il passaggio di migliaia di imprese ai consigli di fabbrica. Un successivo e acceso dibattito nazionale port\u00f2 all'approvazione della legge del Consiglio Nazionale del 3 gennaio 1946, con il quale fu deciso che lo stato avrebbe rilevato le aziende che impiegavano oltre 50 persone in un determinato turno, con un risarcimento per i proprietari polacchi o stranieri (non tedeschi). Sulla base di tale statuto, 5 870 imprese furono nazionalizzate entro il 1948, mentre 15 700 furono lasciate in mani private. La pianificazione economica part\u00ec con l'istituzione dell'Ufficio centrale della pianificazione nel novembre 1945, diretto dal socialista Czes\u0142aw Bobrowski. Il Comitato economico del Consiglio dei ministri era guidato da Hilary Minc. Fu avviata la ricostruzione economica della Polonia assieme ad una pianificazione per i successivi 12 anni. Tra il 1945 e il 1947, furono costruiti oltre 230 000 appartamenti residenziali nelle citt\u00e0 e 300 000 nelle periferie, il che risult\u00f2 in una popolazione diffusa in modo pi\u00f9 uniforme e che viveva in condizioni notevolmente migliori.\nFu ripristinata l'istruzione universale obbligatoria e l'istruzione superiore divenne gratuita, ma il governo dovette prima affrontare una carenza di insegnanti necessari per l'eradicazione dell'analfabetismo e l'istituzione della scuola serale per i lavoratori dipendenti. La United Nations Relief and Rehabilitation Administration (UNRRA) forn\u00ec aiuti alimentari, vestiti e attrezzature per il popolo polacco (l'assistenza rappresentava il 22% del reddito nazionale del paese nel 1946). Nel 1947 l'inflazione sal\u00ec al 38% ma fu ridotta al 4% nel 1949. Alla fine del 1946 l'economia polacca si avvicin\u00f2 al livello prebellico del 1938, consentendo cos\u00ec la graduale interruzione del razionamento precedentemente imposto per i prodotti di consumo di massa.\nLa legislazione relativa al piano triennale per la ricostruzione dell'economia () per il 1947-1949 fu approvata dal KRN nel 1946 e confermata nell'anno successivo dalla nuova Camera dei deputati (Sejm) che sostitu\u00ec il KRN dopo le elezioni legislative del 1947. Il Sejm proclam\u00f2 il diritto al lavoro. La disoccupazione fu eliminata ed i salari reali aumentarono del 58% durante gli anni del piano, rimanendo per\u00f2 ancora indietro rispetto al livello del 1938. Nel 1947, il settore pubblico produceva il 50% del reddito nazionale, salito al 64% nel 1949. Il settore privato fu ridotto, mentre la rete delle imprese cooperative registr\u00f2 una crescita significativa nel settore commerciale.\nPersecuzione dell'opposizione.\nI politici polacchi affini in passato alle formazioni della Sanacja e della Democrazia Nazionale non riconobbero le nuove realt\u00e0 e condussero una campagna contro le autorit\u00e0 comuniste, boicottando le decisioni del governo, in particolare quelle relative all'istituzione di strutture amministrative e militari. Ci\u00f2 port\u00f2 a conflitti e intensific\u00f2 le repressioni: furono creati gli organi di sicurezza interna polacchi che, in collaborazione con le loro controparti sovietiche, si mossero per indebolire l'opposizione tramite la persecuzione e il terrore. Gli scontri politici furono accompagnati da attivit\u00e0 armate di gruppi cospiratori antigovernativi.\nLa Chiesa cattolica polacca, guidata dal cardinale August Hlond fino alla sua morte nel 1948, prese posizione contro il regime e affront\u00f2 le difficolt\u00e0 legate all'assenza di organizzazione nei territori recuperati. Nell'autunno del 1945, con il permesso del Vaticano, la Chiesa inizi\u00f2 a creare strutture amministrative provvisorie nei territori presi dalla Germania. L'autorizzazione per l'amministrazione permanente della chiesa polacca non era imminente e l'instabilit\u00e0 in quest'area si aggiunse agli antagonismi esistenti tra tedeschi e polacchi.\nNell'aprile del 1946, fu formata la nuova milizia volontaria ORMO in supporto della polizia (Milicja Obywatelska), del Ministero della pubblica sicurezza (UBP), il Corpo di sicurezza interna, l'esercito polacco, l'NKVD sovietico e l'esercito sovietico per l'eliminazione l'opposizione armata nel governo. L'NKVD uccise, arrest\u00f2 e us\u00f2 la propaganda per reprimere e screditare gli oppositori del regime. Gi\u00e0 durante il periodo 1944-1948, molti furono imprigionati o portati in Unione Sovietica e altri furono condannati a morte dopo processi giudiziari. L'intero sistema di sicurezza era diretto dal politico sovietico Lavrentij Berija.\nLe autorit\u00e0 governative offrirono due amnistie per i combattenti dei gruppi della milizia dell'opposizione che inizialmente appartenevano all'ex Arma Krajowa o ad altre organizzazioni. Decine di migliaia di oppositori approfittarono delle amnistie dichiarate nel 1945 e 1947. Alcuni furono sottoposti a ulteriori procedimenti giudiziari e reclusioni, ma le amnistie posero effettivamente fine al movimento di resistenza armata anticomunista.\nElezioni del 1947 ed eliminazione dell'opposizione legale.\nL'inizio della guerra fredda fece deragliare la prevista conferenza di pace e inaspr\u00ec i conflitti riguardanti la questione del confine occidentale polacco. A ovest solo la Francia aveva chiaramente confermato il suo sostegno alla Polonia nella disputa. I circoli revanscisti avevano una voce preminente in quello che stava diventando la Germania occidentale e il PPR, per ragioni esistenziali, si sent\u00ec in dovere di rafforzare la sua politica di affidamento all'Unione Sovietica. Il TRJN non rius\u00ec ad opporsi.\nIl Partito dei Lavoratori rafforz\u00f2 la propria posizione organizzando un referendum nel giugno 1946, inteso come un plebiscito a favore o contro il nuovo sistema. Per le elezioni, il Blocco Democratico dominato dal PPR prepar\u00f2 un elenco unificato di candidati; il Partito socialista polacco accett\u00f2 di unirsi al blocco, ma il Partito popolare polacco, guidato da Miko\u0142ajczyk, rifiut\u00f2. Il BD fu anche osteggiato da altri gruppi, alcuni dei quali non erano registrati legalmente, mentre altri erano semi-o totalmente cospiratori e ostili al blocco.\nIl referendum interrogava i cittadini sull'abolizione del Senato (la camera alta del parlamento), sulle future riforme costituzionali moderate e socialiste e sulla permanenza dei confini occidentali e settentrionali della Polonia. Il regime al potere doveva mostrare un sostegno schiacciante per il suo programma prima delle elezioni. Di conseguenza, il referendum fu condotto sotto notevoli pressioni (come una forte presenza militare e di polizia) e i risultati furono falsati per dare al Blocco Democratico quella forte maggioranza che desiderava.\nIl PPR e i suoi alleati nel BD erano grandi partiti, ciascuno con un numero di iscritti superiore alle centinaia di migliaia, con il supporto dato dalla struttura sindacale composta da diversi milioni di persone e il controllo delle forze di pubblica sicurezza. Anche il grande Partito popolare invocava le connessioni occidentali della Polonia e la sua tradizione indipendentista, ricevendo l'appoggio del clero cattolico. La campagna elettorale fu dura e il PPR fu spesso sottoposto ad accuse antisemite. Data la pressione sovietica, il Blocco non avrebbe potuto semplicemente vincere le elezioni ricevendo la maggioranza dei voti ma doveva ottenere un risultato abbastanza impressionante per scopi di propaganda.\nI comunisti temevano di essere sconfitti dal partito di Miko\u0142ajczyk e che tale risultato avrebbe causato una completa occupazione sovietica della Polonia. Durante la campagna elettorale, il PPR prese di mira il Partito Popolare, il principale (ma non solo) rivale elettorale del BD, arrestando i suoi candidati e negando loro l'esposizione pubblica. Furono assassinati circa 120 attivisti del partito di opposizione e anche molti membri dello stesso PPR.\nNelle elezioni legislative polacche del 1947 il BD dichiar\u00f2 di aver vinto con l'80% dei voti, ma le elezioni furono considerate fraudolente. I risultati delle campagne e delle elezioni portarono all'eliminazione del Partito Popolare dalla scena politica, lasciando la Polonia senza un'opposizione funzionalmente e legalmente valida. Miko\u0142ajczyk fu costretto a fuggire dal paese nell'ottobre del 1947.\nFusione con il PPS e nascita del Partito Operaio Unificato Polacco.\nIn base ai risultati elettorali annunciati, il PPS ottenne due mandati legislativi in pi\u00f9 rispetto al PPR. La presidenza polacca \u00e8 stata ristabilita dal Sejm e affidata a Boles\u0142aw Bierut, precedentemente presidente del KRN. Il socialista J\u00f3zef Cyrankiewicz, un socialista, divenne il nuovo primo ministro e Gomu\u0142ka fu mantenuto come vice primo ministro. Il Sejm approv\u00f2 la Piccola Costituzione del 1947, mentre fu creato il Consiglio di Stato con poteri d'emergenza e sotto la guida dal presidente. Nonostante le elezioni condotte sotto il controllo comunista e l'amnistia per gli oppositori armati e politici, la situazione in Polonia sub\u00ec un'ulteriore polarizzazione.\nA causa della crescente divisione nella politica internazionale e dell'emergere di due blocchi (occidentale ed orientale) reciprocamente ostili, Stalin esigeva una lealt\u00e0 pi\u00f9 severa nella sfera d'influenza sovietica: furono attuate epurazioni di circoli e individui considerati ideologicamente corrotti o altrimenti inaffidabili. In Polonia, le critiche di Gomu\u0142ka alle politiche sovietiche furono considerate nazionaliste, e la sua \"via polacca al socialismo\" non fu pi\u00f9 tollerata dal momento che Stalin rafforz\u00f2 il suo controllo sul PPR. Gomu\u0142ka e il suo gruppo furono allontanati dalle posizioni pi\u00f9 importanti e nell'agosto 1948 il Comitato Centrale insedi\u00f2 Bierut come segretario generale del PPR. Bierut avrebbe seguito rigorosamente l'esempio sovietico e avrebbe plasmato la societ\u00e0 polacca sul modello stalinista.\nIl PPR fece pressioni sulla rimanente fazione di sinistra del PPS per unire i due partiti. Nel dicembre del 1948, avvenne quindi la fusione e si form\u00f2 il Partito Operaio Unificato Polacco (, PZPR): il processo fu condotto quasi interamente in base alle condizioni imposte dal PPR; dato che allora il PPS era stato \"purificato\" con l'espulsione di centinaia dei suoi membri.\nIl Partito Popolare Polacco riusc\u00ec a sopravvivere per un altro anno, anche se con crescenti persecuzioni. Nel 1949, i suoi ultimi membri si fusero assieme ad un partito filo-comunista per formare il Partito Popolare Unito (in, ZSL).\nDurante i primi anni del governo comunista, la Polonia fu dichiarata \"democrazia popolare\" e non era ufficialmente considerata un'entit\u00e0 socialista per via della costituzione provvisoria del 1947 ancora in vigore. La propriet\u00e0 privata e la funzionalit\u00e0 del libero mercato venivano quindi tollerate mentre il ruolo dello stato non era eccessivamente esposto. Dopo la nascita del PZPR, la situazione cambi\u00f2: fu approvato il piano sessennale del 1950-1956 per un forte sviluppo industriale ed incominci\u00f2 la costruzione del socialismo. Nel 1952 fu approvata una nuova costituzione che proclam\u00f2 la Repubblica Popolare di Polonia e, con un emendamento del 1976, il PZPR divenne costituzionalmente il partito guida dello stato socialista polacco.\nEredit\u00e0.\nNel XXI secolo la sua eredit\u00e0 politica \u00e8 stata rivendicata dal nuovo Partito Comunista di Polonia fondato del 2002."}
{"id": "6515433", "revid": "287204", "url": "https://it.wikipedia.org/wiki?curid=6515433", "title": "Depositum", "text": "Il depositum (in italiano assimilabile al \"deposito\") nel diritto romano era una delle obbligazioni \"re contractae\" (obbligazione nascente dalla consegna della cosa, o reale) in cui uno dei contraenti, il \"depositor\" (deponente) consegnava una cosa mobile al \"depositarius\" (depositario) affinch\u00e9 la custodisse per un certo periodo di tempo in forma gratuita perch\u00e9 poi gliela restituisse.\nDescrizione.\nL'obbligazione nasceva nel momento esatto della consegna della cosa e, in termini moderni si perfezionava cos\u00ec un contratto bilaterale imperfetto. Infatti lo schema contrattuale prevedeva che nascessero, a capo del depositario, gli obblighi di conservare la cosa senza poterne per\u00f2 beneficare dell'uso e di restituirla quando richiesta con gli eventuali frutti. Il deponente, invece, era gravato di obblighi esclusivamente eventuali, ovvero quando andava incontro a spese indispensabili per la conservazione della res (ad esempio nel caso in cui si trattasse di un animale) o altre spese necessarie all'adempimento dell'obbligazione (p.es. spese di trasporto), o ancora, ricevesse danni dalla cosa depositata, in questo caso, il depositario poteva far valere l'obbligo di risarcimento nei confronti del depositante, tramite il \"ius retentionis\", cio\u00e8, il diritto di tenere la cosa finch\u00e9 il depositante non avesse adempiuto.\nEssendo che tale contratto comporta un vantaggio interamente a favore del deponente (il deposito, come detto era gratuito, altrimenti si sarebbe configurata una \"locatio conductio\") il depositario non era responsabile del perimento della \"res\" dovuto a causa di forza maggiore, e inoltre non rispondeva neanche nell'ipotesi in cui essa venga danneggiata o rubata da terzi. L'impossibilit\u00e0 della restituzione sar\u00e0 quindi in queste ipotesi a carico del depositante, il quale potr\u00e0 esperire direttamente l\"'actio furti\" (Gai. 3,207) o l'\"actio legis Aquiliae\" (per il danno \"iniura datum\") contro l'autore dell'illecito. Il depositario rispondeva solo dell'eventuale dolo.\nTale schema contrattuale fu ideato dallo \"ius honorarium\" nel periodo preclassico probabilmente come evoluzione del vetusto contratto di \"fiducia cum amico\". Il praetor concesse nell'ambito della sua iurisdictio l'\"actio depositi in factum\" (e pi\u00f9 tardi un'\"actio depositi in ius\") come azione del processo formulare atta a tutelare tale rapporto. Essa era esprimibile sia dal deponente, \"actio depositi directa\", finalizzata a riavere il bene dato in \"depositum\", sia dal depositario, \"actio depositi indirecta\", con la quale poteva richiedere il pagamento di eventuali danni cagionati dalla cosa depositata o spese che fossero state sostenute per garantire il deposito.\nDepositi particolari.\nI giuristi romani distinguevano tre figure particolari di deposito.:"}
{"id": "6515435", "revid": "122246", "url": "https://it.wikipedia.org/wiki?curid=6515435", "title": "Nazionale Under-18 di pallavolo femminile del Per\u00f9", "text": "La nazionale Under-18 di pallavolo femminile del Per\u00f9 \u00e8 una squadra sudamericana composta dalle migliori giocatrici di pallavolo del Per\u00f9 con un'et\u00e0 inferiore di 18 anni ed \u00e8 posta sotto l'egida della Federazione pallavolistica del Per\u00f9."}
{"id": "6515438", "revid": "1305772", "url": "https://it.wikipedia.org/wiki?curid=6515438", "title": "Duggan", "text": ""}
{"id": "6515440", "revid": "729019", "url": "https://it.wikipedia.org/wiki?curid=6515440", "title": "16\u00aa Squadriglia", "text": "La 16\u00aa Squadriglia fu operativa dal gennaio 1918 sull'Aeroporto di Padova.\nStoria.\nPrima guerra mondiale.\nIl reparto nasce sull'Aeroporto di Padova il 22 gennaio 1918 al comando del Tenente Nino Bartoli che dispone di 3 sezioni.\nLa 1^ su Savoia-Pomilio SP.3 con cannoncino Fiat 25,4 Mod. 1916 e la 2^ e 3^ su Caproni che montavano anche la versione da 37 mm.\nLa 1\u00aa sezione dotata di 4 piloti doveva difendere Padova dai dirigibili e dipendeva dal Comando Difesa Aerea di Padova e le altre 2 sezioni dovevano attaccare treni, stazioni, truppe in movimento agli ordini del Comando d'Aeronautica del Comando supremo militare italiano.\nIl 29 marzo 2 S.P.3 bombardano Primolano ed il 12 aprile l'unit\u00e0 si sposta al Campo di aviazione di Arqu\u00e0 Petrarca dove dal 14 aprile dipende dal XIV Gruppo.\nIl 14 maggio un Ca. lancia 12 bombe sul campo di Feltre ed il 24 maggio i 2 S.P.3 si distaccano e il reparto passa al Ten. Tommaso Salazar che dispone di 3 Ca, altri 6 piloti e 8 mitraglieri e cannonieri.\nIl 1\u00ba giugno bombardano il campo austriaco di San Pietro in Campo di Belluno ed il 7 giugno il campo di Godega di Sant'Urbano.\nDopo 6 voli di guerra il Comando supremo la scioglie il 20 giugno 1918 distribuendo personale e materiale alle altre squadriglie.\nRegia Aeronautica.\nNel 1930 opera con gli IMAM Ro.1 della Regia Aeronautica all'Aeroporto di Benina vicino a Bengasi nell'Aviazione della Cirenaica e nel 1938 ad El-Adem (poi Base aerea Gamal Abd el-Nasser) nel 2\u00ba Gruppo Aviazione di Presidio Coloniale dove era anche al 10 giugno 1940 con 4 Caproni Ca.309."}
{"id": "6515442", "revid": "110157", "url": "https://it.wikipedia.org/wiki?curid=6515442", "title": "Uragano Irma", "text": "L'uragano Irma \u00e8 stato un uragano di tipo capoverdiano, il pi\u00f9 intenso osservato nell'Oceano Atlantico dall'uragano Dean del 2007. \u00c8 stato anche il pi\u00f9 potente uragano Atlantico a colpire gli U.S.A. da Katrina nel 2005 e il primo uragano maggiore (di categoria 3 o superiore sulla scala Saffir-Simpson) ad aver fatto approdo in Florida dall'uragano Wilma nel 2005. Irma \u00e8 stata la nona tempesta tropicale con nome, il quarto uragano e il secondo uragano maggiore della stagione 2017. Ha causato danni diffusi durante tutto il suo percorso, in particolare nelle isole nord-est dei Caraibi.\nStoria della tempesta.\nIrma si \u00e8 sviluppato il 30 agosto al largo di Capo Verde, da un'onda termica tropicale che arrivava dalle coste dell'Africa. A causa delle condizioni favorevoli, Irma si \u00e8 intensificato rapidamente, diventando un uragano di categoria 2 in meno di 24 ore. In poco tempo \u00e8 passato a categoria 3 (uragano maggiore). L'intensit\u00e0 \u00e8 poi diminuita da categoria 3 a 2 per diversi giorni, a causa del ciclo di sostituzione dell'occhio. Dal 4 settembre \u00e8 tornato a intensificarsi raggiungendo la categoria 5 il giorno successivo. Il 6 settembre ha raggiunto il picco di intensit\u00e0, con venti fino a 295 km/h (185 mph) e con una pressione minima di 914 mbar (914 hPa; 27.0 inHg); con questa intensit\u00e0 ha fatto approdo a Barbuda, a Saint Martin e alle Isole Vergini britanniche.\nUn successivo ciclo di sostituzione dell'occhio l'ha fatto declassare momentaneamente a categoria 4, ma successivamente \u00e8 ritornato a categoria 5, mentre stava approdando a Cuba. L'incontro con la terra ferma ha fatto perdere intensit\u00e0 all'uragano che \u00e8 sceso a categoria 3; successivamente si \u00e8 rintensificato a categoria 4 sulle acque calde tra Cuba e la Florida, approdando alle Florida Keys con venti di 215 km/h. \u00c8 poi sceso a categoria 3 facendo un secondo approdo in Marco Island. Il giorno dopo si deintensific\u00f2 a categoria 2 e si dissip\u00f2 sopra gli Stati Uniti sudorientali il 13 settembre 2017. L'uragano ha fatto gravi danni a Barbuda, Saint-Barth\u00e9lemy (collettivit\u00e0 d'oltremare), Saint Martin, Anguilla (isola), e le Isole Vergini, con un bilancio stimato al 14 settembre 2017 di circa 80 vittime (di cui la met\u00e0 negli USA), oltre a parecchie decine di feriti.\nRecord.\nQuando Irma raggiunse la categoria 5 con venti a 280 km/h (175 mph) alle 11:45 UTC del 5 settembre a 57.7\u00b0 O, divenne l'uragano atlantico pi\u00f9 a est di questa intensit\u00e0 che sia mai stato registrato, sorpassando l'uragano David del 1979. Quando i venti raggiunsero la velocit\u00e0 di 295 km/h (185 mph) e una pressione di 914 mbar (914 hPa; 27.0 inHg) divenne il secondo uragano atlantico a pari merito del pi\u00f9 forte mai registrato, sorpassato solo da Allen del 1980 (i cui venti raggiunsero i 305 km/h). Soltanto altri quattro uragani atlantici raggiunsero venti di 295 km/h o superiori: \"The Labor Day Hurricane\" del 1935, Allen del 1980, Gilbert del 1988 e Wilma del 2005.\nIrma mantenne i venti a 295 km/h per 37 ore consecutive, diventando il primo ciclone nella storia mondiale ad aver sostenuto venti di questa velocit\u00e0 per cos\u00ec a lungo, battendo il record precedente di 24 ore del Tifone Haiyan del 2013. Irma fu anche il pi\u00f9 intenso uragano mai registrato nell'Oceano Atlantico al di fuori del golfo del Messico e del mar dei Caraibi. Quando fece approdo nelle isole di Barbuda, Saint-Barth\u00e9lemy, Saint Martin e le Isole Vergini britanniche divenne il terzo uragano per intensit\u00e0 a livello mondiale ad aver mai colpito terra, sorpassato solo dal Tifone Haiyan del 2013 e dal Tifone Meranti del 2016 (entrambi avevano venti di 310 km/h all'approdo). Fu il primo uragano di categoria 5 che colp\u00ec le Isole Sopravento Settentrionali e il secondo uragano di categoria 5 ad aver colpito Cuba dopo un uragano del 1924."}
{"id": "6515444", "revid": "1528507", "url": "https://it.wikipedia.org/wiki?curid=6515444", "title": "Sgombraneve", "text": "Uno sgombraneve (conosciuta in Svizzera con i termini fresa da neve o peter) \u00e8 un qualsiasi macchina per la rimozione della neve da una zona dove non \u00e8 voluta, come ad esempio una strada privata, un marciapiede, una carreggiata, un binario ferroviario, una pista di ghiaccio o una pista d'atterraggio.\nIl termine improprio \"spazzaneve\" viene spesso erroneamente utilizzato come un mezzo che rimuove la neve spingendola verso la parte anteriore oppure lateralmente; in realt\u00e0 uno sgombraneve \u00e8 un mezzo che utilizza una coclea per \"soffiare\" via la neve. \nDescrizione.\nUno sgombraneve pu\u00f2 utilizzare sia l'energia elettrica (linea di alimentazione o la batteria), sia il motore a benzina o diesel per spostare la neve in un'altra posizione o in un camion per la rimozione della stessa.\nQuesti vanno dal modello piccolo, in grado di rimuovere solo pochi centimetri di neve \"leggera\" per una larghezza dai 45 a 50 cm, fino al grande, montato su veicoli di servizio invernali e in grado di sgomberare anche larghezze pari a 6,10 metri di neve \"pesante\" fino a 1,83 m di profondit\u00e0.\nEssi possono essere suddivisi in due classi: \nQuesti ultimi in genere possono gestire anche profondit\u00e0 di neve maggiori rispetto a quelle monostadio, e poich\u00e9 le loro coclee non toccano il suolo, possono essere utilizzate anche su superfici non pavimentate.\nStoria.\nRobert Carr Harris della Contea di Restigouche del Nuovo Brunswick ha brevettato nel 1870 un escavatore ferroviario per la rimozione della neve mediante l'utilizzo di una coclea.\nNel 1923, Robert E. Cole ha brevettato uno spazzaneve che ha operato utilizzando frese e un ventilatore per soffiare la neve da una superficie. Altre innovazioni vi furono. Tuttavia, \u00e8 Arthur Sicard (1876-1946) che \u00e8 generalmente accreditato come l'inventore della prima pratica di \"soffiatrice\" via la neve. Nel 1925 Sicard complet\u00f2 il suo primo prototipo, basato su un concetto descritto nel 1894. Fond\u00f2 la \"Sicard Industries\" a Sainte-Th\u00e9r\u00e8se di Qu\u00e9bec e nel 1927 i suoi mezzi erano gi\u00e0 in uso per rimuovere la neve dalle strade della citt\u00e0 di Outremont, oggigiorno un borgo di Montr\u00e9al. La sua societ\u00e0 \u00e8 ora una divisione di \"SMI-Snowblast, Inc.\" di Watertown di New York."}
{"id": "6515447", "revid": "57342", "url": "https://it.wikipedia.org/wiki?curid=6515447", "title": "Emilio D'Amore", "text": ""}
{"id": "6515449", "revid": "122246", "url": "https://it.wikipedia.org/wiki?curid=6515449", "title": "Nazionale Under-18 di pallavolo femminile dell'Argentina", "text": "La nazionale Under-18 di pallavolo femminile dell'Argentina \u00e8 una squadra sudamericana composta dalle migliori giocatrici di pallavolo dell'Argentina con un'et\u00e0 inferiore di 18 anni ed \u00e8 posta sotto l'egida della Federazione pallavolistica dell'Argentina."}
{"id": "6515453", "revid": "827882", "url": "https://it.wikipedia.org/wiki?curid=6515453", "title": "Caso Nash-Fortenberry", "text": "Per caso Nash-Fortenberry si intende un presunto avvistamento di UFO avvenuto nel luglio 1952 da parte di due piloti civili, William Nash e William Fortenberry, sulla Baia di Chesapeake in Virginia, negli Stati Uniti d'America.\nCronologia degli eventi.\nLa sera del 14 luglio 1952 alle 20,12 i piloti di un aereo DC-4 della compagnia Pan American World Airways, il comandante William Nash e il co-pilota William Fortenberry, sulla rotta New York-Miami, mentre si trovavano sulla Virginia avvistarono una luce rossa brillante proveniente da ovest. Poco dopo, la luce si divise in sei parti a forma di disco, di colore arancione brillante con la parte superiore di colore rosso. I sei oggetti si spostavano rapidamente in formazione; secondo la stima dei piloti, il loro diametro era di circa 30 metri e il loro spessore di circa 4 metri. Gli oggetti scesero di quota andando sotto l'aereo e poi si alzarono nuovamente. Improvvisamente altri due oggetti, provenienti dal basso, si aggiunsero alla formazione. La luminosit\u00e0 degli oggetti diminu\u00ec ed essi cominciarono a lampeggiare, quindi virarono e sparirono rapidamente in 12-15 secondi.\nL'aereo atterr\u00f2 a Miami poco dopo mezzanotte e i piloti fecero rapporto sull'avvistamento. Le autorit\u00e0 militari informarono prontamente che nella zona dell'avvistamento c'erano stati cinque aviogetti, ma i piloti obiettarono che non si trattava sicuramente di aerei.\nInchiesta e spiegazioni ufficiali.\nLa mattina seguente alle 7, un ufficiale dell'USAF telefon\u00f2 per fissare un appuntamento con i piloti nella stessa mattinata. Il maggiore John H. Sharpe arriv\u00f2 all'aeroporto accompagnato da quattro ufficiali; Nash e Fortenberry furono interrogati separatamente. Alla fine del colloquio, i piloti furono informati che altri sette testimoni avevano riportato di avere avvistato da terra alcune luci in cielo nello stesso periodo del loro avvistamento. \nI verbali dell'interrogatorio furono trasmessi ai responsabili del Progetto Blue Book, insieme ad un rapporto meteorologico completo riguardante la zona interessata dal piano di volo dell'aereo. Gli investigatori del Progetto, esaminati i documenti e scartata l'ipotesi che le luci dei cinque aerei militari presenti in zona fossero responsabili dell'avvistamento, classificarono il caso come \"non spiegato\".\nSpiegazioni degli scettici.\nL'astronomo e ufologo scettico Donald Menzel riesamin\u00f2 il caso nel 1962, arrivando alla conclusione che il caso era spiegabile con eventi naturali. Secondo Menzel, la luce rossa di un proiettore da ricerca ubicato a terra sarebbe stata distorta da uno strato di caligine, provocato da un'inversione termica dell'atmosfera e invisibile ai piloti; la luce si sarebbe poi riflessa nelle finestre della cabina di pilotaggio. \nSecondo lo scettico Steuart Campbell, che ha rivisto il caso negli anni novanta, i piloti avrebbero invece visto un miraggio del pianeta Venere.\nArgomenti ufologici.\nLa spiegazione di Menzel \u00e8 stata contestata da Nash, che ha affermato che lui e il suo collega avevano familiarit\u00e0 con i proiettori di ricerca e le loro luci ed erano pertanto convinti di non avere osservato dei riflessi.\nCharles A. Maney, fisico e ufologo del NICAP, in uno scambio di lettere con Menzel ha messo in dubbio la plausibilit\u00e0 della sua ipotesi. In particolare, Maney ha osservato che se il proiettore era situato davanti all'aereo, come ipotizzato da Menzel, l'oggetto in testa alla formazione doveva apparire pi\u00f9 in alto. Inoltre, questa teoria non spiega come mai altri due oggetti siano venuti da sotto l'aereo ed abbiano raggiunto gli altri sei prima che tutti sparissero. \nJames McDonald, docente universitario di meteorologia, ha affermato che l'ipotesi di Menzel non \u00e8 in grado di spiegare il colore degli oggetti (arancione-ambrato con la parte superiore rossa) n\u00e9 il loro movimento rapido e brusco, con il cambiamento repentino dell'elevazione. Secondo McDonald, l'avvistamento non \u00e8 spiegabile neanche con meteore o fulmini globulari, pertanto va ritenuto come \"non risolto\".\nPer l'ufologo Ronald Story, la spiegazione di Menzel non regge senza ipotizzare l'uso di un proiettore speciale come un proiettore laser, ma ci\u00f2 non \u00e8 possibile perch\u00e9 il primo laser fu costruito nel 1960.\nAnche l'ufologo scettico Larry Robinson, ricercatore all'Universit\u00e0 dell'Indiana, ha ammesso che la teoria di Menzel non spiega diversi particolari dell'avvistamento.\nFrank B. Salisbury, ufologo e ricercatore alla Utah State University, ha affermato che \u00e8 difficile conciliare alcuni dettagli dell'avvistamento con l'ipotesi di Menzel, ma ha fatto osservare che la brevissima durata dell'osservazione pone il problema dell'esattezza assoluta dei dettagli del rapporto reso dai piloti. Salisbury si \u00e8 chiesto se certi aspetti che sono stati riferiti dai testimoni corrispondano esattamente ai loro ricordi di quanto accaduto oppure se siano nati successivamente dalla discussione sul caso e siano stati esagerati. Inoltre, la velocit\u00e0 stimata fra i 9000 e i 18000 Km/h e i movimenti con cambiamenti istantanei della direzione, eseguiti ad un'altezza di circa 600 metri in uno strato denso dell'atmosfera, sono estremamente difficili da conciliare con le nostre attuali conoscenze dell'universo. Ci\u00f2 sarebbe possibile per immagini di luce, ma come potrebbero queste immagini eseguire alcune altre manovre riferite dai piloti? Salisbury conclude affermando che questo caso presenta problemi che \u00e8 difficile risolvere con la soddisfazione di tutti."}
{"id": "6515458", "revid": "656135", "url": "https://it.wikipedia.org/wiki?curid=6515458", "title": "Lega del filo d'oro", "text": ""}
{"id": "6515460", "revid": "6923", "url": "https://it.wikipedia.org/wiki?curid=6515460", "title": "Nazionale Under-18 di pallavolo femminile della Colombia", "text": "La nazionale Under-18 di pallavolo femminile della Colombia \u00e8 una squadra sudamericana composta dalle migliori giocatrici di pallavolo della Colombia con un'et\u00e0 inferiore di 18 anni ed \u00e8 posta sotto l'egida della Federazione pallavolistica della Colombia."}
{"id": "6515463", "revid": "767487", "url": "https://it.wikipedia.org/wiki?curid=6515463", "title": "Ra\u00fal Olivares", "text": ""}
{"id": "6515466", "revid": "729019", "url": "https://it.wikipedia.org/wiki?curid=6515466", "title": "Cholodna hora (metropolitana di Charkiv)", "text": "La stazione di Cholodna hora (\u0425\u043e\u043b\u043e\u0434\u043d\u0430 \u0433\u043e\u0440\u0430, ), in russo Cholodnaja Gora (\u0425\u043e\u043b\u043e\u0434\u043d\u0430\u044f \u0413\u043e\u0440\u0430), \u00e8 una stazione della metropolitana di Charkiv, sulla linea Cholodnohirs'ko-Zavods'ka.\nStoria.\nLa stazione, in origine denominata \u00abUlica Sverdlova\u00bb, venne attivata il 23 agosto 1975, contemporaneamente alla prima tratta (da Ulica Sverdlova a Moskovskij prospekt) della linea Cholodnohirs'ko-Zavods'ka.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6515484", "revid": "547034", "url": "https://it.wikipedia.org/wiki?curid=6515484", "title": "Tre\u0107a Liga 1989-1990", "text": "La Tre\u0107a savezna liga SFRJ 1989-1990 (\"terza lega federale 1989-1990\"), conosciuta anche come Tre\u0107a liga 1989-1990 od anche 3. liga 1989-1990, fu la 44\u00aa edizione della terza divisione jugoslava.\nQuesta fu la seconda edizione con la formula delle 4 Me\u0111urepubli\u010dke lige (\"Leghe inter-repubblicane\"), che rimpiazzarono le 8 leghe repubblicane.\nVennero promosse in Druga Liga 1990-1991 le vincitrici dei 4 gironi.\nGirone Sud.\nClassifica.\n Questa la classifica presa da fsgzrenjanin.com:\n Budva 46 punti, Rudar Kakanj 43, Famos Hrasnica 33, Krivaja Zavidovi\u0107i 32, Radni\u010dki Gora\u017ede 32, Mornar Bar 31, Bokelj Kotor 31, Jedinstvo Bijelo Polje 30, Vitez 30, Borac Travnik 29, Bosna Visoko 29, Neretva Metkovi\u0107 29, Ivangrad 29, Borac \u010capljina 29, Igman Konjic 28, OFK Titograd 23, Zmaj Makarska 20.Manca il Neretvanac Opuzen.\nIn Coppa di Jugoslavia.\nLa squadra di Tre\u0107a liga che ha fatto pi\u00f9 strada \u00e8 stato il che ha raggiunto i quarti di finale."}
{"id": "6515510", "revid": "991694", "url": "https://it.wikipedia.org/wiki?curid=6515510", "title": "Macchine da combattimento umanoidi multifunzione Evangelion", "text": ""}
{"id": "6515513", "revid": "6923", "url": "https://it.wikipedia.org/wiki?curid=6515513", "title": "Bruno &amp; Boots", "text": "Bruno e Boots \u00e8 una serie di film per la televisione statunitense basata sulle avventure di Bruno e Boots nella serie di romanzi per ragazzi \"Macdonald Hall\". \u00c8 trasmessa dal 1\u00ba aprile 2016 dall'emittente Nickelodeon. In Italia \u00e8 su Super! dal 10 giugno 2017.\nFilm.\n\"Bruno e Boots: la piscina\".\nTrama.\nBruno Walton e Melvin \"Boots\" O'Neal sono due studenti che frequentano la scuola MacDonald Hall. Il primo rappresenta la mente mentre il secondo \u00e8 il braccio. Per evitare che il compagno Boots venga trasferito in un'altra scuola per via della mancanza di una piscina, Bruno elabora un audace piano.\n\"Bruno e Boots: tutti contro Wizzle\".\nTrama\nAlla McDonald Hall viene assunto un nuovo capo di nome Wizzle, sar\u00e0 lui a decidere cosa mangiare, cosa bere e con cosa bisogna vestirsi.\n\"Bruno e Boots: grossi guai a Macdonald Hall\".\nTrama.\nBruno e Boots iniziano a combinare pi\u00f9 guai del solito, e il preside decide di separarli di stanza..."}
{"id": "6515521", "revid": "1315817", "url": "https://it.wikipedia.org/wiki?curid=6515521", "title": "Rani\u00e8ro da Perugia", "text": ""}
{"id": "6515522", "revid": "89688", "url": "https://it.wikipedia.org/wiki?curid=6515522", "title": "Valzer delle magnolie", "text": ""}
{"id": "6515523", "revid": "6923", "url": "https://it.wikipedia.org/wiki?curid=6515523", "title": "Nazionale Under-18 di pallavolo femminile del Venezuela", "text": "La nazionale Under-18 di pallavolo femminile del Venezuela \u00e8 una squadra sudamericana composta dalle migliori giocatrici di pallavolo del Venezuela con un'et\u00e0 inferiore di 18 anni ed \u00e8 posta sotto l'egida del Federazione pallavolistica del Venezuela."}
{"id": "6515524", "revid": "767487", "url": "https://it.wikipedia.org/wiki?curid=6515524", "title": "Inuit Timersoqatigiiffiat-79 Nuuk", "text": "L'Inuit Timersoqatigiiffiat-79 Nuuk (dal groenlandese: \"club delle nostre origini\") \u00e8 una squadra di calcio groenlandese, con sede a Nuuk.\nMilita nell'Angutit Inersimasut GM (conosciuto anche come Coca Cola GM per motivi di sponsor), la massima serie nazionale.\nDato che il calcio outdoor in Groenlandia \u00e8 praticabile solo in alcuni periodi compresi fra luglio e agosto per via delle temperature estremamente fredde tipiche del territorio (il campionato si tiene infatti durante una sola settimana ad agosto) l'IT-79, come anche altre squadre di calcio groenlandesi, possiede anche una squadra di futsal composta pressoch\u00e9 dagli stessi giocatori che formano la squadra di calcio outdoor. La squadra di futsal ha conquistato il suo primo titolo nel 2016.\nStoria.\nViene fondata nel 1979 col nome di Inuit Timersoqatigiiffiat-79 come associazione sportiva col fine di raggruppare i groenlandesi residenti in Groenlandia e i Groenlandesi che studiavano e vivevano a Copenaghen.Lo scopo dell'associazione, che cercava e ammetteva solo Groenlandesi residenti o studianti a Copenaghen, era di mantenere in forma e in salute i membri dell'associazione e di aumentare il legame fra i locali e gli studenti.\nIl primo presidente dell'associazione fu Thomas Isbosethsen e il club esord\u00ec nel campionato danese di calcio.\nMolti degli studenti tornarono nel 2000 a Nuuk e fondarono una nuova associazione sportiva chiamata Inuit Timersoqatigiiffiat-79 Nuuk che serviva per rincontrarsi fra i vecchi membri e organizzare partite di calcio.\nLa prima direzione vedeva come presidente Morten R. Hansen, come vice-presidente Finn Meinel, come tesoriere T\u00f8nnes O.K. Berthelsen, come segretario Jan H. Pedersen e come auditor Mikkel Skourup.\nTra il 2001 e il 2007 il presidente fu Palle Frederiksen e dal 2008 il presidente \u00e8 Mogens Nathansen.\nIl club venne rifondato nel 2014 dopo essere stato in \"ibernazione\" per 4 anni, durante questo periodo un gruppo di ragazzi inizi\u00f2 ad allenarsi col club femminile, il gruppo and\u00f2 pian piano ad allargarsi fino ad avere i numeri per poter rifondare il club, che si ritrov\u00f2 con parecchi giocatori di tutte le et\u00e0 a disposizione.\nIl club \u00e8 ora tra i 3 pi\u00f9 importanti della Groenlandia e ha conquistato nel 2017 il suo primo titolo nazionale imponendosi ai rigori contro il Boldklubben af 67 (campione uscente e detentrice degli ultimi 5 campionati nazionali) dopo un risultato parziale di 2-2 ai tempi supplementari. La finale si tenne a Qeqertarsuaq, sull'isola di Disko, soprannominata dai locali \"il nostro Grand Canyon\"; le squadre raggiunsero l'isola solo dopo 18 ore di navigazione.\nPrima di ci\u00f2 il club aveva ottenuto un terzo posto nel 2014 e un secondo posto nel 2015.\nValori del Club.\nI valori che il club rappresenta sono:\nPer via della mancanza di corsi di calcio e di posti nei vari club di Nuuk molti ragazzi si vedono costretti ad abbandonare il calcio nel momento in cui passano alle categorie d'et\u00e0 maggiori non potendo cos\u00ec partecipare ai tornei di calcio estivi annuali; ma l'IT-79 offre possibilit\u00e0 a giovani giocatori di allenarsi e di sviluppare le loro abilit\u00e0 anche nella categoria d'et\u00e0 maggiore."}
{"id": "6515526", "revid": "15756", "url": "https://it.wikipedia.org/wiki?curid=6515526", "title": "XVI Gruppo", "text": "Il XVI Gruppo era un gruppo di volo del Servizio Aeronautico del Regio Esercito, attivo nella prima guerra mondiale.\nStoria.\nPrima guerra mondiale.\nNasce a Sovizzo il 16 dicembre 1917 formato dalle squadriglie 31\u00aa Squadriglia, 71\u00aa Squadriglia caccia e 121\u00aa Squadriglia a Sovizzo inquadrato nel Comando di Aeronautica della 1\u00aa Armata al comando interinale del Capitano Amerigo Notari che comandava la 71^.\nA fine dicembre riceve la 1\u00aa Sezione SVA ed il 4 gennaio 1918 l'interinale passa al Cap. Giulio Palma di Cesnola.\nIl 13 febbraio arriva la 135\u00aa Squadriglia Pomilio ed all'inizio del mese di aprile l'interinale passa al Cap. osservatore Franco Scarioni della 31\u00aa.\nIl 12 maggio cede la 1\u00aa Sezione SVA e si sposta al Campo di aviazione di Castelgomberto con le squadriglie.\nIl 29 maggio il comando torna a Palma di Cesnola ed a luglio si scioglie la 135^.\nIl 14 agosto il comando passa al Cap. Ercole Messi, il 4 settembre arriva la 134\u00aa Squadriglia B ed il 23 settembre cede la 71^.\nA dicembre va a Bolzano di San Giovanni al Natisone ed al 28 febbraio 1919 \u00e8 con la 31\u00aa e 11\u00aa.\nViene sciolto il 1\u00ba agosto 1919.\nRegia Aeronautica.\nNell'aprile 1937 fu formato il XVI Gruppo \"Cucaracha\" dell'Aviazione Legionaria che comprendeva la 24\u00aa Squadriglia (precedentemente 1\u00aa Escuadrilla de Caza del Tercio o Squadriglia Cucaracha), 25\u00aa Squadriglia (precedentemente 2\u00aa) e 26\u00aa Squadriglia (precedentemente 3\u00aa) sui Fiat C.R.32 a C\u00e1ceres (Spagna).\nAl 3 agosto 1937 il XVI Gruppo \"La Cucaracha\" operava ancora nella Guerra civile spagnola.\nIl 17 gennaio 1938, promosso al grado di maggiore Armando Fran\u00e7ois, sostitu\u00ec il maggiore Casero al comando del XVI Gruppo Caccia, di stanza sull'aeroporto di Saragozza-Sanjurjo. Il 6 marzo fu sostituito dal maggiore Ciro Aiello, ma proprio quando si accingeva a rientrare in Italia il maggiore Aiello fu abbattuto il 14 marzo, ed egli dovette riassumere il comando del gruppo che mantenne fino al 10 agosto, quando fu sostituito dal tenente colonnello Arrigo Tessari.\nNel pomeriggio del 23 maggio i 28 C.R.32 del XVI Gruppo scort\u00f2 20 bombardieri S.79 Sparviero e cinque B.R.20 Cocogna sulla testa di ponte di Balaguer, in Catalogna, a sostegno dell'esercito nazionalista spagnolo. Durante i combattimenti di quel giorno abbatte un caccia Polikarpov I-16.\nNella mattina del 5 agosto guid\u00f2 in azione le tre squadriglie del XVI Gruppo, forti complessivamente di 30 C.R.32, intercettando sei Tupolev SB della 3\u00aa Escuadrilla \"Katiuska\", scortati da 21 caccia I-16 che stavano avvicinandosi alle posizioni nazionaliste da nord-est, attraversando la linea del fiume su Cherta. Durante il seguente combattimento reclam\u00f2 la distruzione condivisa di un SB, il cui equipaggio si lanci\u00f2 con il paracadute e atterr\u00f2 nella zona repubblicana.\nAl 10 agosto 1938 Tessari divenne comandante del XVI Gruppo Caccia \"La Cucaracha\", del 3\u00ba Stormo Caccia dell'Aviazione Legionaria basato a Caspe. Come suo primo gregario ha il sergente maggiore Giuseppe Biron. nel dicembre del 1938 il suo Gruppo viene destinato ad appoggiare l'avanzata nazionalista su Barcellona. Con la fine della guerra civile rientra in Italia.\nFino al 1938 il 16\u00ba Gruppo volava con la 168\u00aa e 169\u00aa Squadriglia con i Caproni A.P.1 nel 50\u00ba Stormo d'Assalto.\nSeconda guerra mondiale.\nAl 10 giugno 1940 il reparto era a Sorman al comando del Maggiore Spartaco Sella con i Breda Ba.65 della 167\u00aa su 6 BA 65 e 168\u00aa Squadriglia su 5 BA 65 nel 50\u00ba Stormo d'Assalto dell'Aeronautica della Libia - Ovest.\nIn relazione alle operazioni legate all'Invasione della Jugoslavia nell'aprile 1941 entra in allarme come reparto da caccia dall'Aeroporto di Ravenna con 22 Macchi M.C.200 nella 2\u00aa Squadra aerea.\nNel febbraio 1943 \u00e8 all'aeroporto di M\u00e9denine in Tunisia sui Macchi M.C.202 passando poi al 54\u00ba Stormo."}
{"id": "6515527", "revid": "91066231", "url": "https://it.wikipedia.org/wiki?curid=6515527", "title": "Kholodna hora (metropolitana di Charkiv)", "text": ""}
{"id": "6515530", "revid": "1305772", "url": "https://it.wikipedia.org/wiki?curid=6515530", "title": "The Saint", "text": ""}
{"id": "6515533", "revid": "287204", "url": "https://it.wikipedia.org/wiki?curid=6515533", "title": "Unione Sportiva Avellino 1949-1950", "text": "Questa voce raccoglie le informazioni riguardanti l'Unione Sportiva Avellino nelle competizioni ufficiali della stagione 1949-1950."}
{"id": "6515538", "revid": "767487", "url": "https://it.wikipedia.org/wiki?curid=6515538", "title": "Lady Bird (film)", "text": "Lady Bird \u00e8 un film statunitense del 2017 scritto e diretto da Greta Gerwig ed interpretato da Saoirse Ronan, Laurie Metcalf, Tracy Letts, Lucas Hedges e Timoth\u00e9e Chalamet.\nAi Premi Oscar 2018 il film ha ottenuto cinque candidature per il miglior film, miglior attrice a Saoirse Ronan, miglior attrice non protagonista a Laurie Metcalf, migliore sceneggiatura originale e miglior regista a Greta Gerwig.\nTrama.\nNel 2002 Christine McPherson \u00e8 una studentessa dell'ultimo anno di un liceo cattolico della periferia di Sacramento; vive con i suoi genitori, il fratello maggiore, che \u00e8 stato adottato, e la ragazza di quest'ultimo. Ha un rapporto difficile con la madre, che la rimprovera di continuo. Christine, che preferisce farsi chiamare \"Lady Bird\", desidera ormai da tanto tempo lasciare la sua citt\u00e0 natale, dove non si sente realizzata, e coltiva il sogno di poter essere ammessa in una prestigiosa universit\u00e0 della East Coast. Per questo \u00e8 in conflitto con la madre, Marion, che le rinfaccia spesso di essere un'ingrata e di non preoccuparsi dei problemi economici della sua famiglia.\nUn giorno Lady Bird e la sua migliore amica, Julianne \"Julie\" Steffans, si iscrivono al corso di recitazione della loro scuola; Julie ottiene la parte della protagonista nel musical insieme a un ragazzo, Danny O'Neill, che si mette con Lady Bird. I due cominciano a frequentarsi sempre pi\u00f9 spesso, tanto che la ragazza decide di unirsi alla famiglia di lui per la cena del Ringraziamento, con grande disappunto della madre. La loro storia finisce per\u00f2 quando Lady Bird vede Danny che bacia un altro ragazzo in bagno poco dopo la prima del musical; la consola Julie, delusa dalla scoperta che il professore di matematica, di cui \u00e8 da sempre invaghita, \u00e8 felicemente sposato.\nPer volere di sua madre, Lady Bird inizia a lavorare in una caffetteria, dove incontra il musicista Kyle Scheible, con cui comincia a uscire. Nel frattempo si allontana da Julie per iniziare a frequentare una ragazza ricca e bella, Jenna Walton, a cui propone di vandalizzare l'auto di suor Sarah Joan, un'insegnante che aveva ripreso Jenna perch\u00e9 indossava una gonna troppo corta. Dopo che Lady Bird ha lasciato il corso di recitazione, Danny va a trovarla alla caffetteria e scoppia in lacrime, affranto per la difficolt\u00e0 di rivelare ai genitori che \u00e8 gay, e lei lo consola e lo rincuora. Qualche tempo dopo, un pomeriggio, Lady Bird perde la verginit\u00e0 con Kyle, ma rimane sconvolta nell'apprendere che il ragazzo non era vergine come le aveva lasciato credere e decide di lasciarlo.\nNello stesso periodo Jenna scopre che Lady Bird le aveva mentito riguardo al suo indirizzo (aveva detto di vivere nella bella casa della nonna di Danny). Intanto Lady Bird scopre che suo padre, Larry, ha perso il lavoro e che sta combattendo contro la depressione. Con la sua complicit\u00e0, la ragazza inizia a fare domanda per varie universit\u00e0, sperando di essere accettata da una al di fuori della California, nonostante sua madre insista che non se lo possono permettere. Riceve molte lettere di rifiuto, ma viene ammessa dalla UC Davis, vicina a casa, e viene messa in lista d'attesa per un'universit\u00e0 di New York. Non trova per\u00f2 il coraggio di dirlo alla madre.\nLady Bird accetta di andare al ballo di fine anno con Kyle, insieme a Jenna e al suo ragazzo, ma quando Kyle propone a tutti di andare a un'altra festa si fa lasciare a casa di Julie, anche lei senza un accompagnatore per il ballo, dove finalmente le due amiche si riconciliano e vanno alla festa insieme, dove ballano, tra loro, per tutta la sera.\nIl giorno della consegna dei diplomi, Marion scopre che la figlia ha inviato lettere d'ammissione a universit\u00e0 della East Coast, nonostante le abbia parlato dei loro problemi economici, e per questo smette di rivolgerle la parola. Nel 2003, il giorno del suo diciottesimo compleanno, il padre di Lady Bird condivide assieme a lei un cupcake, scherzando sul fatto che lui e sua moglie non possano permettersi il divorzio.\nMaggiorenne, Lady Bird compra un pacchetto di sigarette, un gratta e vinci e un numero di \"Playgirl\"; inoltre passa l'esame di guida e ridipinge la sua stanza. Giunge infine la notizia che \u00e8 stata ammessa all'universit\u00e0 di New York e viene accompagnata all'aeroporto dai genitori, ma la madre rifiuta di andare a salutarla al gate. Mentre \u00e8 in macchina, per\u00f2, non riesce a trattenere le lacrime, quindi entra in aeroporto, scoprendo che la figlia ha gi\u00e0 superato i controlli di sicurezza.\nArrivata a New York, Lady Bird trova nella valigia diverse lettere firmate dalla madre, appallottolate e recuperate dal marito, scritte nel tentativo di salutarla e spiegarle il suo comportamento, in cui la donna si scusa con lei per non averla sostenuta e le palesa il suo affetto. Quella notte a una festa Lady Bird si presenta come Christine, si ubriaca e conosce un ragazzo; viene poi portata in pronto soccorso per gli effetti dell'alcol. Il giorno seguente va alla messa domenicale, al termine della quale chiama a casa. Non trovando nessuno, lascia un messaggio alla madre nel quale lascia trapelare empatia e un po' di nostalgia per l'odiata Sacramento.\nProduzione.\nSviluppo.\nGreta Gerwig ha trascorso anni a scrivere la sceneggiatura; ad un certo punto era lunga pi\u00f9 di 350 pagine e aveva il titolo provvisorio \"Mothers and Daughters\". Nel 2015, Gerwig e il suo team hanno ottenuto finanziamenti dalla IAC Films, che ha prodotto il film insieme alla Scott Rudin Productions; anche la manager di Gerwig, Evelyn O'Neill, ha prodotto il film.\nSebbene il film sia stato descritto come semi-autobiografico, la Gerwig ha affermato che \"nulla del film \u00e8 accaduto nella mia vita\". Per preparare il cast e la troupe, la Gerwig gli ha dato vecchi annuari, foto e diari del liceo, nonch\u00e9 passaggi scritti da Joan Didion, e li ha portati a visitare la sua citt\u00e0 natale. Ha detto a Sam Levy, direttore della fotografia del film, che voleva che il film sembrasse \"come un ricordo\" e che \"cercava di offrire una controparte femminile di racconti come \"I 400 colpi\" e \"Boyhood\"\". Il film \u00e8 stato il primo di Gerwig come regista solista; nel 2008, aveva scritto e co-diretto \"Nights and Weekends\" con Joe Swanberg.\nCasting.\nA settembre 2015, Gerwig ha incontrato Saoirse Ronan al Toronto International Film Festival, dove promuovevano rispettivamente \"Il piano di Maggie - A cosa servono gli uomini\" e \"Brooklyn\". Hanno dato uno sguardo alla sceneggiatura in una stanza d'albergo: Ronan leggeva la parte di Lady Bird e Gerwig leggeva quelle degli altri personaggi. Gerwig si \u00e8 resa conto alla seconda pagina che Ronan era la scelta giusta. A gennaio 2016, Ronan \u00e8 stata ufficialmente selezionata. Gerwig ha poi incontrato Lucas Hedges e gli ha offerto a sua scelta una delle parti maschili. Lui ha puntato per il ruolo di Danny. Gerwig ha scelto Laurie Metcalf dopo aver visto le sue opere teatrali; il resto del cast, tra cui Tracy Letts, Timoth\u00e9e Chalamet, Beanie Feldstein, John Karna e Jordan Rodrigues \u00e8 stato annunciato nel settembre 2016.\nRiprese.\nLe riprese del film dovevano iniziare a marzo 2016, ma sono state posticipate a causa degli impegni della Ronan con un'esibizione de \"Il crogiuolo\". Sono iniziate il 30 agosto 2016 a Sacramento, per poi spostarsi a Los Angeles e New York.\nRonan si \u00e8 tinta i capelli di rosso per il ruolo e non si \u00e8 truccata per coprire l'acne; ha reputato il film come \"un'ottima opportunit\u00e0 per far apparire la faccia di un'adolescente come lo \u00e8 nella vita reale\". Gerwig, usando una tecnica appresa da Rebecca Miller, arrivava un'ora prima di tutti gli altri per mettere a proprio agio gli attori e la troupe facendo sapere loro come sarebbe andata la giornata. Ha anche vietato gli smartphone sul set, una politica presa in prestito da Noah Baumbach.\nPromozione.\nIl primo trailer del film viene diffuso il 5 settembre 2017 sul canale YouTube della A24.\nDistribuzione.\nIl film \u00e8 stato presentato al Telluride Film Festival il 1\u00ba settembre 2017 per poi essere proiettato al Toronto International Film Festival l'8 settembre seguente.\nLa pellicola \u00e8 stata distribuita nelle sale cinematografiche statunitensi a partire dal 10 novembre 2017, mentre in Italia dal 1\u00ba marzo 2018.\nAccoglienza.\nCritica.\nSul sito Rotten Tomatoes la pellicola ottiene il 100% delle recensioni professionali positive con un voto medio di 8,9 su 10 basato su 187 critiche, stabilendo il nuovo record del \"film con il pi\u00f9 alto numero di recensioni completamente positive\" su Rotten Tomatoes, detenuto in precedenza da \"Toy Story 2\" (163). Primato poi perso perch\u00e9 la percentuale \u00e8 scesa al 99% nel dicembre 2017, con 216 recensioni positive ed una sola negativa.\nIl film \u00e8 stato incluso nella classifica dei 25 migliori film dell'anno dalla rivista \"Sight &amp; Sound\", posizionandosi al diciannovesimo posto; Owen Gleiberman di \"Variety\" lo posiziona al primo posto dei film pi\u00f9 belli del 2017; il sito Rotten Tomatoes lo inserisce al quinto posto dei migliori film dell'anno; il Time lo posiziona al secondo posto dei miglior film del 2017.\nNel luglio 2019 il sito \"Indiewire.com\", specializzato in cinema e critica cinematografica, posiziona il film al decimo posto dei migliori cento film del decennio 2010-2019."}
{"id": "6515540", "revid": "38120", "url": "https://it.wikipedia.org/wiki?curid=6515540", "title": "Jigsaw (film 2017)", "text": ""}
{"id": "6515544", "revid": "729019", "url": "https://it.wikipedia.org/wiki?curid=6515544", "title": "Pu\u0161kins'ka (metropolitana di Charkiv)", "text": "La stazione di Pu\u0161kins'ka (\u041f\u0443\u0448\u043a\u0456\u043d\u0441\u044c\u043a\u0430, ), in russo Pu\u0161kinskaja (\u041f\u0443\u0448\u043a\u0438\u043d\u0441\u043a\u0430\u044f), \u00e8 una stazione della metropolitana di Charkiv, sulla linea Saltivs'ka.\nStoria.\nLa stazione di Pu\u0161kins'ka venne attivata l'11 agosto 1984, contemporaneamente alla prima tratta (da Istory\u010dnyj muzej ad Akademika Barada\u0161ova) della linea Saltivs'ka.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia\u00a0\u2013 serviti da una banchina ad isola."}
{"id": "6515547", "revid": "1543377", "url": "https://it.wikipedia.org/wiki?curid=6515547", "title": "Maria Cengia Sambo", "text": "Biografia.\nSuo padre (di origine nobile e proveniente da Valdagno) mor\u00ec quando aveva solo tre anni di et\u00e0; venne cresciuta dalla madre Clelia Fadinelli, aiutata dal nonno materno Domenico e dallo zio materno Giulio, entrambi ingegneri. Quando comp\u00ec nove anni, la madre si rispos\u00f2 col professore Benvenuto Pellegrini, che svolse quindi il ruolo di padre.\nSi avvicin\u00f2 a materie quali botanica, fisica e astronomia; in particolare suo cugino, l'ispettore forestale Vittorio Pellegrini, l'avvicin\u00f2 alla natura portandola a raccogliere animali, fossili, minerali e piante.\nNel 1905 ottenne il diploma di maestra elementare e lavor\u00f2 per un breve periodo; si iscrisse quindi all'Universit\u00e0 di Padova laureandosi in Geometria; si avvi\u00f2 anche a una seconda laurea in Scienze naturali e insegn\u00f2 fisica e matematica a una scuola tecnica di Vicenza.\nAvvi\u00f2 una vasta collezione botanica (in particolare di licheni) proveniente dalle Alpi italiane, dalla Venezia Euganea, dal Bellunese, dal Feltrino, dal Garda e dai Colli Euganei. Rimasta isolata, produsse buona parte del suo lavoro di studio e ricerca dedicato ai licheni durante la prima guerra mondiale senza riuscire ad avere contatti con le altre figure specializzate in lichenologia. Pubblic\u00f2 anche alcune ricerche sui licheni extra-europei.\nDal 1920 al 1923 insegn\u00f2 botanica all'Universit\u00e0 degli Studi di Urbino Carlo Bo, continuando lo studio dei licheni.\nSposata con Ettore Sambo (con cui ebbe cinque figli), nel 1924 si trasfer\u00ec a Prato, dove lui lavorava. Continu\u00f2 la propria specializzazione e i propri studi presso il Dipartimento di Botanica dell\u2019Universit\u00e0 di Firenze.\nDiede vita a circa cinquanta pubblicazioni riguardanti nello specifico i licheni, nel 1926 pubblic\u00f2 uno studio (\"Licheni della Patagonia e di altre regioni dell'Argentina raccolti dai missionari Salesiani\") sui licheni raccolti in Patagonia e in Terra del Fuoco da missionari, in particolare da Alberto De Agostini.\nNel corso dei suoi studi individu\u00f2 124 entit\u00e0 di licheni, tra cui nuove undici variet\u00e0, il genere Tylophoropsis Nyeriana Sambo e le specie Phylliscidiopsis Abissinica Sambo, Actinoplaca Balboi, Cyphelium Kenyanum, Tylophoropsis Nyeriana e Usnea Epiphilla. Il nome standard dato alle piante da lei catalogate \u00e8 \"Sambo\".\nCollabor\u00f2 con la rivista \"Nuovo giornale botanico italiano\", la rivista \"Studi trentini di scienze naturali\" (ed. Scotoni), la \"Societ\u00e0 italiana di scienze naturali\", la \"Societ\u00e0 botanica italiana\", l\"Orto Botanico della Regia Universit\u00e0 di Napoli\", la \"Societ\u00e0 italiana per il progresso delle scienze\", la \"Sezione italiana della Societ\u00e0 internazionale di microbiologia\" e l\"'Archivio Botanico\". \nMor\u00ec nel 1939 a soli 51 anni.\nFondo Sambo.\nI coniugi Maria Cengia ed Ettore Sambo raccolsero numerose pubblicazioni scientifiche (riguardanti fiori, piante e ambienti) in una personale biblioteca botanica, poi donata dalla figlia Emilia Sambo al Centro di Scienze Naturali \"Fondazione Parsec\" di Prato."}
{"id": "6515552", "revid": "767487", "url": "https://it.wikipedia.org/wiki?curid=6515552", "title": "The Temple of Venus", "text": "The Temple of Venus \u00e8 un film muto del 1923 diretto da Henry Otto al quale si deve anche il soggetto e la sceneggiatura, firmati insieme alla sceneggiatrice Catherine Carr.\nTrama.\nVenere, volendo sapere se l'amore romantico esiste ancora, manda sulla Terra Cupido. Lui trova Moira e Peggy, le figlie di un pescatore, innamorate entrambe: una con un artista, l'altra con un pescatore.\nProduzione.\nIl film fu prodotto dalla Fox Film Corporation.\nDistribuzione.\nIl copyright del film, richiesto dalla Fox Film Corp., fu registrato l'11 novembre 1923 con il numero LP19690.\nDistribuito dalla Fox Film Corporation e presentato da William Fox, il film usc\u00ec nelle sale cinematografiche USA l'11 settembre 1923 dopo essere stato presentato a New York il 29 ottobre.\nNon si conoscono copie ancora esistenti della pellicola che viene considerata presumibilmente perduta."}
{"id": "6515563", "revid": "729019", "url": "https://it.wikipedia.org/wiki?curid=6515563", "title": "Distaccamento A.R.", "text": "Il Distaccamento A.R. fu operativo dal mese di settembre 1917 sull'Aeroporto di Gioia del Colle con aerei da bombardamento Caproni.\nStoria.\nDopo l'affondamento del Giuseppe Garibaldi (incrociatore 1899) da parte di un sommergibile, il Generale Leone Andrea Maggiorotti Capo dei Servizi Aeronautici del Comando supremo militare italiano pensa di usare i Caproni Ca.33 450\u00a0hp dal 28 agosto 1917 sfruttando il periodo lunare dal 25 settembre all'8 ottobre per bombardare il porto di Cattaro.\nViene quindi viene formato un Gruppo di 2 squadriglie dedicate per un volo di 6 ore per 500 km ai limiti dell'autonomia con un carrello fisso che in caso di ammaraggio in emergenza avrebbe causato quasi sicuramente il rovesciamento dell'aereo.\nDal 25 settembre decolla dal Campo di aviazione di Taliedo con il Maggiore Armando Armani come comandante del Distaccamento A.R. (le lettere iniziali del suo nome e cognome ARmando ARmani) su Ca.450 diretto all'Aeroporto di Gioia del Colle facendo scalo all'Aeroporto di Roma-Centocelle.\nLe munizioni arrivano in ritardo solo domenica 30 settembre quando si debbono aspettare favorevoli condizioni meteorologiche.\nAgli ordini di Armani vi erano la squadriglie 1\u00aa Bis comandata da Gabriele D'Annunzio e la 15\u00aa Bis al comando del Capitano Leonardo Nardi con 14 Ca.450\u00a0hp che alle 23.00 del 4 ottobre decollano su suo ordine per bombardare il porto di Cattaro. \nOltre a Maurizio Pagliano, Luigi Gori, Ivo Oliveti, Casimiro Buttini, Gino Lisa, Mariano D'Ayala Godoy e Andrea Bafile, alla rischiosa impresa prese parte anche Guelfo Civinini, corrispondente di guerra del \"Corriere della Sera\".\nCome ausilio alla rotta si usano dei proiettori dal campo fino alla baia di Conversano ed in mare vi erano ogni 30\u00a0km una Torpediniera ma dopo la prima, a causa della foschia, gli equipaggi devono usare solo la bussola e le stelle.\nDopo un'ora di volo, due Ca., tra cui quello di Buttini, devono rientrare per problemi ad un motore.\nArrivati al porto di Genovich nelle Bocche di Cattaro sganciano da 3.000 metri 24 granate-mina da 260 mm e 72 da 162 sul porto di Cienvich e su un deposito di benzina di Kumbor vicino a Herceg-Novi riscontrando scarsa reazione della contraerea rimasta sorpresa dell'attacco aereo.\nNegli ultimi dieci giorni del mese gli equipaggi rientrano ai reparti per la Battaglia di Caporetto.\nL'impresa ebbe molta notoriet\u00e0 anche all'estero dimostrando la capacit\u00e0 offensiva strategica delle unit\u00e0 da bombardamento italiane."}
{"id": "6515569", "revid": "1543377", "url": "https://it.wikipedia.org/wiki?curid=6515569", "title": "Werner R\u00fcgemer", "text": "Biografia.\nNacque ad Amberg. Condusse gli studi primari e secondari in \"Brendlorenzen/Rh\u00f6n\", Bad Neustadt an der Saale e in Berchtesgaden. Segu\u00ec gli studi universitari di Scienza del testo, Filosofia e Economia a Monaco di Baviera, all'Universi\u00e0 degli Studi di Tubinga, all'Universit\u00e0 libera di Berlino, e a Parigi. Nel 1979 concluse il dottorato nell'universit\u00e0 di Brema sul soggetto, \"Antropologia filosofica\" \"e crisi delle epoche.\" \"Studio sulla relazione tra la crisi generale del capitalismo e il fondamento antropol\u00f3gico della Filosofia prendendo come esempio\" ad \"Arnold Gehlen\". Dal 1984 lavora nel campo radiofonico e televisivo e come commentatore per le stazioni radiofoniche e televisive della WDR, SWR, DLF e DLR. Inoltre, dal 1989, lavora anche come autore \"freelance\". Le sue numerose pubblicazioni diedero origine a molte iniziative popolari nella Repubblica Federale di Germania.\nPeriodici, riviste e libri.\nDopo varie esperienze nel mondo del giornalismo, venne nominato nel 1974 fino 1989 redattore delle mensile \"Demokratische Erziehung\". Nel contesto degli outlet legati al mondo della carta stampata, ha collaborato sin dagli anni ottanta a diverse pubblicazioni radio e televisione, soprattutto con il WDR. Sue principali aree di interesse sono la \"criminalit\u00e0 aziendale\" e la \"criminalit\u00e0 delle banche\", occupandosi soprattutto della corruzione. Il lavoro di Werner R\u00fcgemer riguarda tanto la \"\"Kl\u00fcnge\"l\", la corruzione e la criminalit\u00e0 aziendale nella sua citt\u00e0 natale di Colonia, nei comuni europei e nell'economia globale. Dunque R\u00fcgemer critica la tendenza a corrompere la democrazia in Germania e nella \"comunit\u00e0 occidentale dei valori\", dal momento che il debito pubblico, la corruzione e l'arricchimento delle elite scelte e non elette, hanno raggiunto in passato un livello attribuito solo ai \"paesi in via di sviluppo\".\nNelle sue pubblicazioni sulla crisi finanziaria di 2008, si chiede la liquidazione per insolvenza controllata delle banche, che hanno speculato. R\u00fcgemer si sostiene lo scioglimento delle tre principali agenzie di rating Standard &amp; Poor's, Fitch Ratings e Moody's, nonch\u00e9 le quattro principali societ\u00e0 di contabilit\u00e0 KPMG, Price Waterhouse Coopers, Ernst &amp; Young e . per i loro compiti sovrani a livello mondiale.\nNel 1999, fu co-fondatore della Neue Rheinische Zeitung\nNuova tecnologia - la vecchia societ\u00e0. Silicon Valley..\nNel libro del 1984, ha descritto \"Il lato oscuro dell'High Tech\". Uno studio sul campo proveniente dalla California, dove \u00e8 iniziata la rivoluzione digitale. Includendo la storia delle invenzioni, le condizioni di lavoro dei lavoratori, interviste con scienziati di Stanford, sindacalisti, ingegneri di armamenti, pompieri e una biografia Steve Jobs.\n\"Staatsgeheimnis Abwasser\".\nLo \"Staatsgeheimnis Abwasser\" \u00e8 un libro del 1994, opera d'esordio dell'autore. Descrive il ciclo dell'acqua potabile e delle acque reflue, delle acque reflue industriali e del sistema di corruzione che orbitava attorno a queste tecnologie, come esemplificato dalla citt\u00e0 di Colonia.\n\"Economie senza corruzione?\".\n\"Economie senza corruzione\" \u00e8 un romanzo di Werner R\u00fcgemer del 1996. Il libro racconta la storia della corruzione nella Repubblica federale di Germania e la pratica internazionale, degli USA, della Francia, della Gran Bretagna, nel questo campo.\n\"Colonia Corrupta\".\nNel 2005 pubblica una delle opere pi\u00f9 importanti, il libro \"\"Colonia Corrputa - Privatizzazione, Globalizzazione e Corruzione a Colonia\".\" Descrive un articolo sull'impianto di incenerimento dei rifiuti di Colonia.\nIl banchiere.\nNel 2006, pubblica libro, \"\"Der Bankier\" -\"Ungebetener Nachruf auf Alfred Freiherr von Oppenheim\".\" Oltre a descrivere alcuni aspetti del partito di Helmut Kohl, il libro rivela che, nei primi anni ottanta, Kohl venne segretamente finanziato dalla banca Oppenheim con almeno 1,3 milioni di DM.\n\"Grasshoppers\" nello spazio pubblico.\nFu uno dei primi a criticare gli svantaggi del Cross-Border-Leasing (CBL) e del partenariato pubblico-privato (PPP). Nella sua trasmissione, ha criticato alcune pratiche CBL nelle quali vengono vendute propriet\u00e0 pubbliche a investitori privati statunitensi. Inoltre, ha criticato la stipula, da parte delle autorit\u00e0 pubbliche, di affari aventi termini contrattuali della durata di cento anni. Questo trattato venne in gran parte tenuto segreto e svelato attraverso il suo libro \"Cross-Border Leasing\", nel quale ha approfondito la discussione. Si tratta di un libro dove si dimostra l'evidente esproprio globale delle citt\u00e0 da parte dei privati con la collusione dei politici. Nel libro, inoltre viene approfondito il saccheggio, da parte dei privati, dei fondi pubblici, mostrando che questo comportamento mina anche la democrazia.\nPrivatizzazione in Germania. Un bilancio.\nNel 2006 venne pubblicato il suo libro \"Privatizzazione in Germania. Un bilancio\"\". Nel libro, ha tracciato un equilibrio dei progetti di privatizzazione avviati e attuati a partire dal 1984, e il loro impatto sui bilanci pubblici, sui servizi pubblici e sulla democrazia.\n\"Agenzie di rating: approfondimenti sull'attuale potere capitalistico\".\nL'economista del S\u00fcddeutsche Zeitung, Rudolf Hickel, raccomanda la lettura sia ai critici che ai sostenitori del capitalismo. R\u00fcgemer ha rivelato apertamente \"la sistematica mancanza di transparenza e di responsabilit\u00e0 a seguito di decisione scorrette\"\" delle agenzie.\n\"Union Busting\".\nDal 2012, R\u00fcgmer lavora con il giornalista \"Elmar Wigand\" sul blog, arbeitsunrecht.de, sulla documentazione e le critiche della Union Busting in Germania. Entrambi gli autori esplorano la lotta sistematica dei sindacati, dei comitati e dei dipendenti, al pari di un servizio professionale. Nel suo libro \"Die Fertigmacher\" pubblicato nel 2014, R\u00fcgemer e Wiegand analizzano come un settore di servizi professionali si sviluppi per combattere i lavoratori scomodi, i comitati di lavoro e i sindacati. Con i ritratti personali dei rispettivi attori e la descrizione di vari conflitti operativi, gli autori danno un'idea della pratica corrente.\n\"Die Fertigmacher\".\nNel 2014 \u00e8 stato pubblicato il libro \"\"Die Fertigmacher - Arbeitsunrecht und professionelle Gewerkschaftsbek\u00e4mpfung\" di R\u00fcgemer. Nel libro si analizza il fenomeno, nel contesto dell'offensiva neoliberista sin dagli anni '90.\n\"Fino a quando questa libert\u00e0 illumina il mondo\".\nQuesta \u00e8 un'antologia di diverse pubblicazioni. Non si tratta solo delle grandi domande del rapporto transatlantico, ma anche di ci\u00f2 che sta succedendo nelle citt\u00e0, nelle chiese, nelle imprese, nelle oasi finanziarie, nelle strade, nei tribunali, nelle amministrazioni, negli uffici editoriali - o nell'arte, nella musica e nella letteratura.\nLe sue appartenenze.\nWerner R\u00fcgemer fu co-fondatore dell'Iniziativa \"\"Gemeingut di B\u00fcrgerinnenhand\". Dal 5 maggio 2007 al 16 maggio 2009 era Presidente del Business Crime Control. \u00c8 membro di Transparency International, la Societ\u00e0 Internazionale Gramsci, l'Associazione degli scrittori tedeschi (VS) in \"ver.di\", il Centro PEN della Germania, l'attack Scientific Advisory Board ed \u00e8 co-fondatore delle azioni contro l'abuso del lavoro."}
{"id": "6515575", "revid": "599013", "url": "https://it.wikipedia.org/wiki?curid=6515575", "title": "Luigi Gherardeschi", "text": "Biografia.\n\u00c8 un erede della grande tradizione dei Gherardeschi, maestri di cappella a Pistoia fin dal Cinquecento. Era figlio di Giuseppe, che lo avvi\u00f2 allo studio della musica fin da ragazzo.\nAlla morte del padre nel 1815 eredit\u00f2 la carica di maestro di cappella del Duomo di Pistoia, ma prefer\u00ec completare gli studi prima di insediarsi. Studi\u00f2 all'Accademia di Firenze con Disma Ugolini, mentre a Pistoia lo sostitu\u00ec temporaneamente Giovan Pietro Baldi (1776-1835). Le notizie sulla sua vita sono pressoch\u00e9 inesistenti, e si presume non abbia pi\u00f9 lasciato Pistoia n\u00e9 il suo lavoro al Duomo fino al 1866, quando nomin\u00f2 suo erede il figlio Gherardo (1835-1905).\nBenvoluto dalla comunit\u00e0 pistoiese e dalla nobile famiglia dei Rospigliosi, fu apprezzato soprattutto per la sua capacit\u00e0 di gestire la parte canora delle sue opere religiose. Hanno suscitato interesse negli studiosi le sue composizioni per organo, poich\u00e9 provviste sempre di indicazioni di registrazione, cosa che le rende una fonte coeva importante per la ricostruzione della prassi esecutiva storica. In qualit\u00e0 di maestro di cappella era tra i suoi doveri anche insegnare musica: tra i suoi allievi ci fu forse Teodulo Mabellini.\nOpere e fonti.\nLa sua produzione \u00e8 quasi completamente sacra, ma scrisse anche alcuni pezzi profani (un \"Potpourri\" per coro e orchestra, un paio di sinfonie e sonate, qualche ouverture, alcune pastorali, marce, e pochi esercizi drammatici), oltre a un paio di trattati armonici. Tutto quanto \u00e8 conservato all'Archivio Capitolare di Pistoia, quasi sempre in esemplari autografi. Si ha notizia di pochissime sue opere stampate, spesso risalenti al periodo di studio fiorentino. Solo a partire dal 2000 risultano essere state pubblicate edizioni moderne delle sue opere.\nDiscografia.\nNel 2000, l'organista Silvano Rodi ha inciso una composizione di Gherardeschi in un suo disco incentrato sui pezzi per organo del Sette-Ottocento distribuito dall'etichetta Eco di Monza."}
{"id": "6515576", "revid": "125343771", "url": "https://it.wikipedia.org/wiki?curid=6515576", "title": "Zorba il greco (libro)", "text": "Zorba il greco (\u0392\u03af\u03bf\u03c2 \u03ba\u03b1\u03b9 \u03a0\u03bf\u03bb\u03b9\u03c4\u03b5\u03af\u03b1 \u03c4\u03bf\u03c5 \u0391\u03bb\u03ad\u03be\u03b7 \u0396\u03bf\u03c1\u03bc\u03c0\u03ac, \"V\u00edos kai Polite\u00eda tou Al\u00e9xi Zorb\u00e1\", ) \u00e8 un romanzo del 1946 dello scrittore greco Nikos Kazantzakis.\nTrama.\nLa vicenda si svolge a Creta intorno agli anni 30 del XX secolo. Il romanzo narra l'incontro dell'autore Kazantzakis con l'operaio-giramondo Alexis Zorba, un anziano mac\u00e8done che viene assunto dal padrone, il giovane narratore intellettuale e inesperto della vita, come capo operaio alla miniera di lignite affittata presso un piccolo villaggio sul litorale meridionale di Creta. I due conducono vita separata durante il giorno, uno al lavoro nella miniera l'altro a leggere e scrivere, ma a sera condividono il pasto e la casa in riva al mare presa in affitto da Madame Hortense, un'attempata prostituta ex cantante di cabaret che presto si innamora di Zorba e che sposer\u00e0 in una finta cerimonia in riva al mare. \nI momenti liberi trascorsi assieme sono occasione per il giovane di conoscere la vita e il mondo attraverso gli accadimenti e i racconti di Zorba, che lungi dal considerarsi arrivato, vive ogni istante con entusiasmo, goliard\u00eca e giocosit\u00e0 toccando talora i vertici di una poesia spontanea che affonda le radici nel rapporto quotidiano e viscerale con tutti gli elementi della natura. In lui la rudezza sfacciata convive con la tenerezza sensuale, quando le mani callose da gran lavoratore accarezzano le corde del salterio per farne uscire struggenti melodie, o quando il suo corpo non pi\u00f9 giovane ma ancora forte diventa agile nelle danze improvvisate sulla spiaggia. \nI dialoghi, a volte accesi, sulla vita, sui libri, sulla religione, mettono a confronto due posizioni spesso contrapposte che portano per\u00f2 a consolidare un'amicizia istintiva e profonda tra i due.\nAlla vicenda dei due protagonisti fanno da sfondo, come in un'azione corale, il villaggio rurale abitato da uomini e donne dalla vita semplice e austera e il monastero sul monte vicino dal quale Zorba acquista un bosco per incrementare lo sviluppo dell'attivit\u00e0 e costruire una teleferica. Leggi antiche e spietate regolano la vita degli abitanti del paese e quando, per l'amore non ricambiato verso una vedova, si suicida il giovane Pavlis, tutto il villaggio, con le donne in prima fila, grida alla vendetta.\nVita e morte si alternano per tutto il romanzo e i due protagonisti si avvicinano pericolosamente e quasi sprezzanti all'una e all'altra: Zorba rischia la vita in un crollo della miniera; il \u201cpadrone\u201d ha un incontro amoroso con la vedova; entrambi sono testimoni dell'omicidio di un giovane monaco; il giorno di Pasqua, mentre il villaggio \u00e8 in festa, assistono alla tragica fine della vedova, che solo Zorba tenta di difendere, uccisa davanti alla chiesa da Mavrandonis, il padre di Pavlis; ritrovano morto sulla spiaggia un secondo monaco, Zacar\u00ecas che, tormentato dalla sua condizione infelice, aveva finito per dar fuoco al monastero.\nIl progetto di ampliamento dell'attivit\u00e0 fallisce miseramente con il crollo della teleferica il giorno dell'inaugurazione e ci\u00f2 pone fine al sodalizio fra il giovane e l'anziano, ma non alla loro amicizia. I due si separano ma periodicamente arriva per posta uno scritto di Zorba che annuncia la sua nuova condizione di vita. Dopo alcuni anni di silenzio, una lettera del maestro di un villaggio serbo comunica al giovane narratore la morte di Alexis Zorba."}
{"id": "6515604", "revid": "729019", "url": "https://it.wikipedia.org/wiki?curid=6515604", "title": "Pivdennyj vokzal (metropolitana di Charkiv)", "text": "La stazione di Pivdennyj vokzal (\u041f\u0456\u0432\u0434\u0435\u043d\u043d\u0438\u0439 \u0432\u043e\u043a\u0437\u0430\u043b, ), in russo Ju\u017enyj vokzal (\u042e\u0436\u043d\u044b\u0439 \u0432\u043e\u043a\u0437\u0430\u043b), \u00e8 una stazione della metropolitana di Charkiv, sulla linea Cholodnohirs'ko-Zavods'ka.\nStoria.\nLa stazione di Pivdennyj vokzal venne attivata il 23 agosto 1975, contemporaneamente alla prima tratta (da Cholodna hora a Moskovs'kij prospekt) della linea Cholodnohirs'ko-Zavods'ka.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6515605", "revid": "729019", "url": "https://it.wikipedia.org/wiki?curid=6515605", "title": "Central'nyj rynok (metropolitana di Charkiv)", "text": "La stazione di Central'nyj rynok (in ucraino \u0426\u0435\u043d\u0442\u0440\u0430\u043b\u044c\u043d\u0438\u0439 \u0440\u0438\u043d\u043e\u043a, , in russo \u0426\u0435\u043d\u0442\u0440\u0430\u043b\u044c\u043d\u044b\u0439 \u0440\u044b\u043d\u043e\u043a ) \u00e8 una stazione della metropolitana di Charkiv, sulla linea Cholodnohirs'ko-Zavods'ka.\nStoria.\nLa stazione di Central'nyj rynok venne attivata il 23 agosto 1975, contemporaneamente alla prima tratta (da Cholodna hora a Moskovs'kij prospekt) della linea Cholodnohirs'ko-Zavods'ka.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6515609", "revid": "91067312", "url": "https://it.wikipedia.org/wiki?curid=6515609", "title": "Tsentralnyi Rynok (metropolitana di Charkiv)", "text": ""}
{"id": "6515612", "revid": "118513046", "url": "https://it.wikipedia.org/wiki?curid=6515612", "title": "The Saint (film 2017)", "text": "The Saint \u00e8 un film per la televisione del 2017 diretto da Ernie Barbarash, e basato sul personaggio di Simon Templar, nato dalla penna di Leslie Charteris nel 1928.\nTrama.\nIl ladro Simon Templar, soprannominato \"il santo\", viene ingaggiato da un milionario banchiere per poter ritrovarne la figlia che \u00e8 stata rapita."}
{"id": "6515622", "revid": "293377", "url": "https://it.wikipedia.org/wiki?curid=6515622", "title": "Tony Lecce", "text": "Biografia.\nNato in Italia, si trasfer\u00ec in Canada, ottenendone anche la nazionalit\u00e0. \nCarriera.\nClub.\nDopo aver militato nel , nel 1967 viene ingaggiato dai . Con i \"Tigers\" ottiene il terzo posto della \"Northern Division\" della American Soccer League 1966-1967.\nL'anno dopo passa ai , nuova denominazione del Toronto Italia, con cui ottiene il terzo posto della \"Lakes Division\" della North American Soccer League 1968. \nNel 1971 torna a giocare nella North American Soccer League tra le file del , club in cui militer\u00e0 sino al 1973. Nel campionato 1973, dopo aver vinto al \"Northern Division\", accede alla semifinale del torneo, perdendola contro i futuri campioni del .\nNazionale.\nNaturalizzato canadese, Lecce gioc\u00f2 nove incontri con la nazionale di calcio del Canada tra il 1968 ed il 1972."}
{"id": "6515624", "revid": "1543377", "url": "https://it.wikipedia.org/wiki?curid=6515624", "title": "Aeruginascina", "text": "Aeruginascina, (N, N, N-trimetil-4-fosporilossitriptamina), \u00e8 un alcaloide indolico non-basico analogo della psilocibina, prodotto naturalmente dal fungo Inocybe aeruginascens (0,14% - 0,35%). \nLa farmacologia e la tossicologia dell\u2019aeruginascina non sono state ancora valutate. A causa della presenza del gruppo ammonico quaternario, \u00e8 improbabile che essa attraversi la barriera ematoencefalica, condizione necessaria per esplicare effetti psicoattivi. \u00c8 possibile che l\u2019aeruginascina sia rapidamente defosforilata in vivo negli animali, dando origine a 4-Idrossi-N,N,N-trimetiltriptamina, in analogia con quanto avviene per gli altri alcaloidi psilocibinici.\nHa una struttura simile alla muscarina, ed \u00e8 stata identificata in cromatografia su strato sottile.\nViene probabilmente sintetizzato tramite un enzima metiltransferasi a partire dalla psilocibina."}
{"id": "6515625", "revid": "1372756", "url": "https://it.wikipedia.org/wiki?curid=6515625", "title": "Gotta Get a Grip", "text": ""}
{"id": "6515627", "revid": "124123", "url": "https://it.wikipedia.org/wiki?curid=6515627", "title": "Emanuele Ferraris", "text": ""}
{"id": "6515629", "revid": "110157", "url": "https://it.wikipedia.org/wiki?curid=6515629", "title": "Joon", "text": "La JOON era una compagnia aerea a basso costo francese basata all'aeroporto di Parigi Charles de Gaulle, filiale di Air France e del gruppo Air France-KLM.\nStoria.\nLa creazione di \"Joon\" (col nome \"Boost\") \u00e8 annunciata il . Il la societ\u00e0 \u00e8 immatricolata al registro delle imprese di Bobigny (RCS: 824 537 740). Il la compagnia \u00e8 stata rinominata \"Joon\". L'obiettivo della dirigenza era quello di affiancare ad Airfrance una compagnia low-cost, con un'immagine fresca e rivolta soprattutto ai giovani.\nNel gennaio del 2019, il presidente di Airfrance ha dichiarato che il brand non rientrava pi\u00f9 nelle strategie del gruppo, e che il 26 giugno 2019 sarebbe avvenuto l'ultimo volo sotto il marchio Joon. In seguito, gli aerei della compagnia saranno riassorbiti nella flotta di Airfrance, che torner\u00e0 anche ad operare le rotte affidate in precedenza a Joon.\nJoon cess\u00f2 le operazioni il 28 Giugno 2019.\nFlotta.\nAl momento della fusione con Airfrance a giugno 2019, la flotta di Joon risultava composta dai seguenti aerei:\nInizialmente era prevista la sostituzione, in un secondo momento, degli Airbus A340-300 con i nuovi Airbus A350-900."}
{"id": "6515631", "revid": "125420592", "url": "https://it.wikipedia.org/wiki?curid=6515631", "title": "N. K. Jemisin", "text": "I suoi lavori esplorano un'ampia variet\u00e0 di temi inclusi i conflitti e l'oppressione culturale. Ha vinto numerosi premi per i suoi lavori inclusi premi Locus e Hugo.\nNel 2010 il suo racconto breve \"Non-Zero Probabilities\" \u00e8 stato un finalista per i premi premio Hugo e Nebula per il miglior racconto breve. Il suo romanzo di debutto, \"I centomila regni\" (\"The Hundred Thousand Kingdoms\"), fu candidato al Nebula nel 2010 e inserito nella lista breve per il Premio James Tiptree Jr.. Nel 2011 \u00e8 stata candidata al Premio Hugo, Premio World Fantasy, e il Premio Locus, vincendo il Locus Award per il miglior primo romanzo. \"The Hundred Thousand Kingdoms\" ha vinto anche il premio Sense of Gender nel 2011.\nNel 2016, il suo romanzo \"La quinta stagione\" ha vinto il premio Hugo per il miglior romanzo, rendendola la prima autrice afroamericana a vincere un premio Hugo in questa categoria. I due seguiti, \"Il portale degli obelischi\" e \"Il cielo di pietra\", hanno vinto rispettivamente il premio Hugo per il miglior romanzo nel 2017 e nel 2018.\nBiografia.\nNata ad Iowa City ma cresciuta tra New York e Mobile in Alabama. Ha vissuto in Massachusetts per dieci anni e quindi si \u00e8 trasferita a New York. Dal 1990 al 1994 ha frequentato l'Universit\u00e0 Tulane conseguendo un BS in psicologia e ha proseguito i suoi studi all'Universit\u00e0 del Maryland, College Park per ottenere il Master of Education.\nDopo aver frequentato nel 2002 il workshop di scrittura Viable Paradise, ha pubblicato diversi racconti e romanzi. Jemisin \u00e8 stata un membro del gruppo di scrittura BRAWLers della zona di Boston ed \u00e8 membro di Altered Fluid, un gruppo di critica della narrativa speculativa.\n\u00c8 stata ospite d'onore alle convention di fantascienza WisCon 2014 e Arisia 2015 a Boston.\nNel suo discorso come ospite d'onore alla convention Continumm 2013 in Australia ha fatto notare che il 10% dei membri della Science Fiction and Fantasy Writers of America (SFWA) ha votato per lo scrittore Theodore Beale, noto anche come Vox Day ed esponente dell'alt-right, per l'elezione del presidente dell'SFWA. Ha proseguito definendo Beale \"un autonominatosi misogino, razzista, antisemita e altre varianti di stronzo\" e ha precisato che il silenzio su questi argomenti era equivalente ad accettarli; Beale le ha risposto definendola \"istruita, ma ignorante semiselvaggia\", il link al commento di Beale fu twittato sul feed degli autori dell'SFWA e in seguito Beale fu espulso dall'organizzazione.\nDal 2016 ha iniziato a tenere la colonna bimensile \"Otherworldly\" per il \"The New York Times\"\nDal maggio 2016 ha aperto un canale di finanziamento su Patreon che le ha permesso di ottenere fondi sufficienti ad abbandonare il suo lavoro come psicologa di supporto e concentrarsi a tempo pieno sulla scrittura. L'anno seguente la rivista \"Bustle\" ha definito Jemisin \"la scrittrice di fantascienza che ogni donna dovrebbe leggere\".\nVita personale.\nJemisin vive e lavora a Brooklyn, New York. \u00c8 cugina di secondo grado del cabarettista W. Kamau Bell.\nOpere.\nRomanzi.\nLa novella \"The Awakened Kingdom\" ambientata in questa trilogia \u00e8 stata pubblicata insieme a un omnibus della trilogia il 9 dicembre 2014.\nUn trittico intitolato \"Shades in Shadow\" \u00e8 stato pubblicato il 28 luglio 2015. Contiene tre storie brevi, tra cui un prequel della trilogia."}
{"id": "6515632", "revid": "767487", "url": "https://it.wikipedia.org/wiki?curid=6515632", "title": "Yakuza Apocalypse", "text": " \u00e8 un film del 2015 diretto da Takashi Miike.\nPellicola d'azione horror grottesca giapponese sceneggiata da Yoshitaka Yamaguchi.\nTrama.\nKamiura \u00e8 un vecchio e rispettato boss yakuza di un'imprecisata cittadina del Giappone, che si occupa di proteggere i suoi abitanti mantenendo la pace.\nIl boss per\u00f2 ha un segreto: essere un potente vampiro che, avendo deciso di non nutrirsi pi\u00f9 di civili innocenti, \u00e8 sempre pi\u00f9 debole. Uno dei pochi ad essere a conoscenza della sua natura \u00e8 il giovane e promettente braccio destro, Kageyama.\nUn giorno, l'armonia della cittadina viene interrotta dall'arrivo di due bizzarri quanto spietati individui: Bateren, un padre vittoriano armato d'un fucile che spara proiettili d'elettricit\u00e0 e Kyoken, un letale combattente vestito da otaku. I due, dopo un breve scontro, metteranno ko Kageyama e decapiteranno Kamiura sotto i suoi occhi. Prima di perdere i sensi, per\u00f2, il giovane ragazzo vedr\u00e0 il capitano della yakuza Zenba al fianco dei killer, capendo cos\u00ec il suo tradimento e quello della stessa yakuza.\nKageyama, sopravvissuto all'assalto, verr\u00e0 morso dalla testa decapitata del defunto boss ereditando i suoi poteri. Inizier\u00e0 cos\u00ec una battaglia per la vendetta tra yakuza vampiri convertiti dallo stesso Kageyama e bizzarri individui (fra cui il coboldo Gataro con problemi di alitosi e Kaeru-kun, un potente combattente che indossa un grosso costume da rana mascotte) fiancheggiati dagli stessi yakuza traditori.\nDistribuzione.\nIl film viene distribuito in DVD il 1\u00ba dicembre 2015 negli Stati Uniti, mentre verr\u00e0 distruibito in Italia nel 2017.\nCuriosit\u00e0.\nLa cassa da morto con dentro il fucile che si porta dietro Bateren \u00e8 un chiaro omaggio a \"Django\" di Sergio Corbucci del 1966, dove il protagonista interpretato da Franco Nero porta dietro con se una cassa da morto con dentro una mitragliatrice. Takashi Miike \u00e8 dichiaratamente un amante del cinema di genere italiano e gi\u00e0 nel 2007 gir\u00f2 \"Sukiyaki Western Django\", omaggiando il film di Sergio Corbucci con l'amico statunitense Quentin Tarantino che compare in un cameo e che, sei anni dopo, girer\u00e0 a sua volta \"Django Unchained\"."}
{"id": "6515634", "revid": "1543377", "url": "https://it.wikipedia.org/wiki?curid=6515634", "title": "Zona di frattura di Clipperton", "text": "Con l'espressione zona di frattura di Clipperton si indica sia una zona di frattura che la faglia trasforme a essa associata situata sul fondale dell'oceano Pacifico nord-equatoriale. La lunghezza dell'intera formazione \u00e8 di circa 7240\u00a0km. Questa \u00e8 la pi\u00f9 meridionale delle cinque grandi zone di frattura scoperte sul fondo del Pacifico settentrionale dall'Istituto oceanografico Scripps nel 1950; procedendo verso nord, le altre zone di frattura sono quelle di Clarion, di Molokai, di Murray e di Mendocino. \nEstensione e struttura.\nLa zona di frattura di Clipperton si estende in direzione est-nord-est a partire da un'area in prossimit\u00e0 della Sporadi Equatoriali (conosciute anche come Isole della Linea), all'incirca ad una longitudine di 153\u00b0W e ad una latitudine di 2\u00b0N, fino ad arrivare nelle vicinanze della fossa centroamericana, al largo della costa dell'America Centrale, ad una latitudine di 10\u00b0N, formando una linea pi\u00f9 o meno alla stessa latitudine delle isole Kiribati e dell'isola di Clipperton. \nCome detto, in letteratura si tende ad identificare con questo nome anche la faglia trasforme associata a questa zona di frattura. La faglia in questione, una delle tre grandi faglie trasformi che tagliano la regione settentrionale della dorsale del Pacifico orientale (le altre due sono la faglia di Orozco, pi\u00f9 a nord, e la faglia di Siqueiros, pi\u00f9 a sud), \u00e8 una faglia a scorrimento laterale destro e taglia la suddetta dorsale ad una latitudine di circa 10\u00b015'N, dislocando i due rami di dorsale di circa 85\u00a0km, con quello pi\u00f9 a ovest situato ad una longitudine di 104\u00b020'W e quello pi\u00f9 a est situato a 103\u00b030'W. \nL'analisi delle anomalie magnetiche del fondo marino lungo i due lati della zona di frattura, unitamente alla sua lunghezza, hanno permesso di ipotizzare che la zona di frattura sia la traccia di un'attivit\u00e0 di allargento del fondale, e quindi di fagliazione, risalente ad almeno 80 milioni di anni fa. Osservando poi nel dettaglio la direzione di propagazione di questa zona di frattura, cos\u00ec come quella delle altre quattro pi\u00f9 a nord, \u00e8 stato possibile identificare almeno cinque possibili fasi di accrescimento del fondale, ognuna con una direzione significativamente diversa, di cui la terza, avvenuta attorno ad un polo di rotazione posto alle coordinate 79\u00b0N, 111\u00b0E, \u00e8 stata quella dalla durata pi\u00f9 lunga.\nLungo il corso della zona di frattura, che risulta piuttosto montagnosa per una zona di frattura di questo tipo si possono individuare inoltre alcune zone dalle caratteristiche topografiche comuni, ad esempio: nell'intervallo di longitudine 127\u00b0\u2014113\u00b0 W, \u00e8 presente un ampio e basso solco lungo circa 1.450\u00a0km, con una depressione centrale larga dai 16 ai 50\u00a0km; pi\u00f9 a est, nell'intervallo 113\u00b0\u2014107\u00b0 W, \u00e8 invece presente una catena montuosa sottomarina ricca di vulcani (le cui altezze arrivano ai 5.500\u00a0m dal fondo marino) larga 100\u00a0km e lunga 530 e con una profonda e stretta fossa sul lato settentrionale; nell'intervallo 107\u00b0\u2014101\u00b0 W, la zona di frattura ha di nuovo l'aspetto di un basso solco con una depressione centrale avente una profondit\u00e0 che va dai 360 ai 750\u00a0m, in questo intervallo si ha poi, come gi\u00e0 descritto sopra, la presenza della faglia trasforme; adiacente a questa zona c'\u00e8 poi una regione, compresa nell'intervallo 101\u00b0\u201496\u00b0 W, caratterizzata da una netta virata della direzione che da ovest/est diventa sud-ovest/nord-est la quale comprende la dorsale di Tehuantepec, che si estende per circa 650\u00a0km verso nord-est, fino ad arrivare al margine continentale.\nSebbene la comunit\u00e0 scientifica identifichi, come detto, il margine occidentale della zona di frattura di Clipperton alla longitudine di 153\u00b0W, spesso la fossa di Nova-Canton, una depressione compresa nell'intervallo 165\u00b030' - 172\u00b030'W, \u00e8 vista come un'estensione di questa formazione.\nEcosistema abissale.\nNel 2016, durante uno studio del fondale nei pressi della zona di frattura di Clipperton, un'area pensata come possibile sito per una escavazione a scopi di sfruttamento delle risorse minerarie, \u00e8 stata scoperta una incredibile abbondanza e variet\u00e0 di forme di vita marine, di cui pi\u00f9 della met\u00e0 sconosciute. Tale esplorazione, parte del progetto ABYSSLINE, \u00e8 stata condotta con un mezzo a controllo remoto ed ha interessato quattro diverse aree della regione orientale della zona di frattura. Le specie appartenenti all'ecosistema abissale trovato sembrano essere fortemente dipendenti dai noduli polimetallici presenti sul fondale, il che lascia pensare che un'escavazione mirata allo sfruttamento di tali risorse minerarie avrebbe un impatto forse addirittura devastante su tali forme di veita."}
{"id": "6515636", "revid": "298229", "url": "https://it.wikipedia.org/wiki?curid=6515636", "title": "Morolake Akinosun", "text": ""}
{"id": "6515644", "revid": "287204", "url": "https://it.wikipedia.org/wiki?curid=6515644", "title": "I centomila regni", "text": "I centomila regni (\"The Hundred Thousand Kingdoms\") \u00e8 un romanzo fantasy del 2010, opera di esordio della scrittrice statunitense N. K. Jemisin. Costituisce il primo capitolo della trilogia \"Inheritance\".\nIl romanzo ha vinto il Premio Locus per la migliore opera prima ed \u00e8 stato tra i finalisti del premio Nebula per il miglior romanzo.\nTrama.\nYeine Darr, dopo la morte della madre in circostanze misteriose, viene convocata nella grande citt\u00e0 di Sky e portata al cospetto del Re, che la nomina sua erede. Yeine dovr\u00e0 indagare sulla morte della madre e nel frattempo districarsi tra gli intrighi politici per difendersi dalla minaccia creata da due suoi cugini che contestano la sua leadership.\nRiconoscimenti.\nIl romanzo ha vinto il Premio Locus per la migliore opera prima ed \u00e8 stato tra i finalisti del premio Nebula per il miglior romanzo."}
{"id": "6515661", "revid": "3115", "url": "https://it.wikipedia.org/wiki?curid=6515661", "title": "Andrea Di Nicola", "text": "Biografia.\nNel 1991 si diploma in Maturit\u00e0 Scientifica a Verona, nel 1996 si laurea in giurisprudenza all'Universit\u00e0 di Trento, nel 2001 consegue il dottorato di ricerca in criminologia e si dedica ad approfondire i temi delle politiche migratorie, del traffico internazionale di migranti e della criminalit\u00e0 economica organizzata. A partire dal 1998 ha sia partecipato che diretto vari studi per la Commissione Europea, il Parlamento Europeo, il Ministero dell\u2019Interno ed il Ministero della Giustizia.\nNel 2010 crea il gruppo di ricerca \"eCrime\", che coniuga ICT, legge &amp; criminologia.\nDal 2015 \u00e8 socio fondatore della startup \"Intellegit\", dedicata alla gestione dei rischi legati alla sicurezza, la quale nel 2017 ha stretto un accordo con l'organizzazione \"The International AntiCounterfeiting Coalition (IACC)\" e Alibaba per il controllo della merce contraffata.\nCoautore, con il giornalista Giampaolo Musumeci, del libro di inchiesta \"Confessioni di un trafficante di uomini\", incentrato sugli interessi economici legati ai migranti e tradotto anche in Germania, Francia, Olanda, Polonia, Finlandia e Taiwan.\nIl libro ha suscitato interesse sia a livello nazionale che internazionale"}
{"id": "6515662", "revid": "365417", "url": "https://it.wikipedia.org/wiki?curid=6515662", "title": "Lettino", "text": "Un lettino, o letto infantile o letto per l'infanzia, \u00e8 un complemento d'arredo necessario per il riposo di neonati e bambini. \nI lettini sono progettati per contenere un bambino gi\u00e0 in grado di camminare da s\u00e9: il suo utilizzo \u00e8 di solito immediatamente successivo alla culla. Il design del lettino impedisce al bambino di uscire o incastrare accidentalmente delle parti del corpo alla struttura.\nI letti infantili sono comunemente utilizzati nei paesi assorbiti dall'occidentalizzazione, impiegati dalla maggioranza dei genitori come alternativa alla condivisione di un letto o per cultura.\nSicurezza.\nIn Europa, la progettazione dei lettini deve seguire specifiche e rigide norme di sicurezza: la legge europea di riferimento \u00e8 la EN 716.\nIn Italia, il testo di legge viene tradotto e distribuito dall'UNI (Ente nazionale italiano di unificazione)."}
{"id": "6515675", "revid": "53508", "url": "https://it.wikipedia.org/wiki?curid=6515675", "title": "Lettini", "text": ""}
{"id": "6515704", "revid": "1318658", "url": "https://it.wikipedia.org/wiki?curid=6515704", "title": "Mitsubishi Starion", "text": "La Mitsubishi Starion \u00e8 un'autovettura sportiva a trazione posteriore e motore anteriore prodotta dalla casa automobilistica giapponese Mitsubishi dal 1982 al 1989.\nCaratteristiche.\nLa Starion ha il motore anteriore e la trazione posteriore (Layout FR). L\u2019auto utilizza sospensione MacPherson e barra antirollio montati davanti e dietro. Il telaio \u00e8 stato ripreso dalla Lambda, precedente coup\u00e9 della Mitsubishi.\nIl Cx \u00e8 di 0,32.\nFu inoltre una delle prime sportive giapponesi turbocompresse dotate di iniezione elettronica.\nPanoramica.\nMitsubishi commercializz\u00f2 la Starion nel 1982, in un periodo in cui erano disponibili varie grand tourer giapponesi, quali: Subaru XT, Mazda RX-7, Toyota Supra, Isuzu Piazza, Honda Prelude e Nissan 300ZX.\nPer il mercato Nord Americano, varie versioni della Starion vennero commercializzate sotto altri marchi: Plymouth, Dodge, Chrysler.\nFino alla model year 1985.5 erano disponibili due versioni: narrowbody (parafanghi normali) e widebody (parafanghi allargati), ma per via di tasse aggiuntive in Giappone, la widebody dopo il restyling del 1985 venne tolta dal commercio e venne offerta solo la narrowbody, che, nel 1988 venne portata da 1685 mm a 1735 mm.\nOltre ai parafanghi, ci\u00f2 che differenziava le narrowbody dalle widebody era che queste ultime erano dotate anche di intercooler e potenza maggiore. \nNome.\nMitsubishi dichiara che il nome sia un'abbreviazione di \"Star of Orion\", un'unione quindi di \"Star\" (stella) \"of Orion\" (di Arione). \nLa copertina della brochure di vendita della Starion di Maggio 1982 conteneva il testo: \"the name STARION \u2014 derived from the combination of star and Arion, Hercules' horse in Greek mythology, symbolizes a sense of the universe, and of power and high performance.\"\nVersioni.\nNel corso degli anni dal 1982 al 1989 sono state realizzate varie versioni per diversi mercati:\nEuropeo.\nMotore G63B da 2.0 L con turbocompressore MHI TC06-11A e G54B da 2.6l con turbocompressore TD05-12A per la versione GSR-VR\nCon la differenza di quelli australiani, molti modelli erano disponibili sia in versione narrowbody che widebody.\nAttivit\u00e0 sportiva.\nLa Starion corse in varie discipline, tra cui il Gruppo A e il Gruppo N, dove ottenne i risultati migliori. Ottenne risultati degni di nota anche in varie gare endurance.\nStarion 4WD.\nPanoramica.\nLa RallyArt, con base nel Regno Unito, era la divisione che si occupava della preparazione delle vetture da corsa per il mondiale rally, e fu la responsabile per lo sviluppo della Starion 4WD, che sarebbe stata impiegata nel Gruppo B.\nAspetto tecnico.\nIn una prima fase, la Starion 4WD utilizzava una versione rivista del 2.0 L turbo con intercooler e sistema di iniezione controllato elettronicamente. Anche se, la casa aveva in programma di utilizzare una versione del Sirius presentato al salone di Tokyo nel 1983, con l'obbiettivo di raggiungere i 350 CV.\nQuesto motore aveva una testa con 3 valvole per cilindro. due per l'ingresso, di cui una sempre operativa e l'altra controllata elettronicamente per entrare in funzione dai 2500 giri in poi. L'iniezione era gestita da un sistema Bosch EFI. La cosa interessante \u00e8 che la potenza era trasferita alla stessa unit\u00e0 a 5 rapporti con doppio piatto della versione a trazione posteriore, ma rinforzata con elementi derivanti dalla Pajero. Questo rendeva necessaria la presenza di un secondo albero che inviasse nuovamente la trazione anche alle ruote anteriori.\nImpiego sportivo.\nIl progetto aveva caratteristiche molto semplici e contrastava la tendenza di creare corpi vettura molto rastremati con potenze spesso difficili da gestire. Purtroppo, l'auto, che portava in campo concetti molto innovativi, non raggiunse mai le aspettative a cui la casa aspirava per lei. Prese parte a aventi come il Milles Piste Rally nel 1984 e il rally Hong Kong - Pechino del 1986. L'omologazione ufficiale della Starion Gruppo B prevedeva l'ingresso della casa nel Lombard RAC rally nel novembre del 1986. Il progetto, in seguito, fu abbandonato per le modifiche nei regolamenti di questa categoria."}
{"id": "6515712", "revid": "1005847", "url": "https://it.wikipedia.org/wiki?curid=6515712", "title": "Citt\u00e0 del Camerun", "text": ""}
{"id": "6515719", "revid": "1543377", "url": "https://it.wikipedia.org/wiki?curid=6515719", "title": "1. L\u012bga 2017", "text": "La 1. L\u012bga 2017 \u00e8 stata la 26\u00aa edizione della seconda divisione del Campionato lettone di calcio. Il Valmiera ha vinto il campionato per la prima volta nella sua storia.\nStagione.\nNovit\u00e0.\nIl campionato \u00e8 composto da 14 squadre, una in meno rispetto alla stagione precedente: a fronte della promozione in Virsl\u012bga del , della retrocessione in 2.L\u012bga del e del fallimento dello , sono stati colmati solo due dei tre posti vacanti: dalla V\u012brsliga \u00e8 sceso il mentre dalla 2.L\u012bga \u00e8 salito il .\nIl 14 luglio 2017 le squadre e sono state squalificate a seguito di un'inchiesta su frodi derivanti da scommesse e tutti i risultati precedenti sono stati annullati.\nFormula.\nLe quattordici squadre partecipanti si affrontano in turni di andata e ritorno per un totale di 26 incontri per squadra. La formazione prima classificata \u00e8 promossa in Virsl\u012bga 2017, la seconda effettua uno spareggio con la nona (penultima) di Virsl\u012bga 2017. La squadra classificata all'ultimo posto \u00e8 retrocessa in 2. L\u012bga.\nSpareggio promozione/retrocessione.\nAllo spareggio salvezza viene ammessa la seconda classificata in 1.L\u012bga, l'AFA Olaine, e la settima classificata in Virsl\u012bga, il Metta/LU."}
{"id": "6515721", "revid": "1573940", "url": "https://it.wikipedia.org/wiki?curid=6515721", "title": "Alsodes kaweshkari", "text": "Alsodes kaweshkari \u00e8 una specie di anfibi anuri appartenente alla famiglia Alsodidae."}
{"id": "6515722", "revid": "1305772", "url": "https://it.wikipedia.org/wiki?curid=6515722", "title": "David Flusser", "text": "Biografia.\nDavid Flusser nacque a Vienna il 15 settembre del 1917 ma ancora bambino si trasfer\u00ec e crebbe nella citt\u00e0 boema di P\u0159\u00edbram; frequent\u00f2 in seguito l'universit\u00e0 di Praga. In tale citt\u00e0 ebbe un incontro con il pastore Josef Perl, il quale accese il suo interesse per la figura di Ges\u00f9 e per il cristianesimo. Nel 1939 Flusser si trasfer\u00ec in Palestina, a quel tempo mandato britannico e complet\u00f2 il dottorato all'Universit\u00e0 ebraica di Gerusalemme nel 1957. Tenne in seguito la cattedra del dipartimento di religioni comparate per molti anni.\nFlusser fu un devoto ebreo ortodosso e si applic\u00f2 allo studio della Torah e del Talmud, dei testi in Greco antico, Latino ed Arabo nonch\u00e9 all'ebraico dei Manoscritti del Mar Morto.\nFlusser mor\u00ec a Gerusalemme il 15 settembre del 2000, il giorno del suo 83\u00ba compleanno.\nIl pensiero di Flusser riguardo a Ges\u00f9.\nGli studi di Flusser furono focalizzati anche sulla figura di Ges\u00f9 esaminando e comparando testi ebraici e cristiani dell'antichit\u00e0. In Ges\u00f9 vide un ebreo autentico il cui ruolo era stato mal compreso dai suoi seguaci, accettando i resoconti dei vangeli per quanto in essi vi \u00e8 di riferimento alla sua storicit\u00e0. \nSecondo David Satran, professore di religioni comparate all'Universit\u00e0 di Gerusalemme, \"il Dr. Flusser fu molto chiaro nella sua convinzione che Ges\u00f9, non soltanto fu un autentico ebreo dalla nascita alla morte, ma che allo stesso tempo non fece nulla che possa essere interpretato come una ribellione o una messa in discussione dei principi basilari del giudaismo\".\nFlusser svilupp\u00f2 la sua ricerca mentre molti ebrei maledicevano la cristianit\u00e0 a causa del nazismo. Durante il suo processo in Israele Adolf Eichmann rifiut\u00f2 di fare un giuramento sul nuovo Testamento, insistendo che avrebbe giurato solo \"in nome di Dio.\" Flusser comment\u00f2 in un editoriale sul \"Jerusalem Post\": \"Non so chi \u00e8 il Dio nel cui nome Eichmann ha giurato, ma sono certo che non \u00e8 n\u00e9 il Dio di Israele n\u00e9 il Dio della Chiesa cristiana. Ora dovrebbe diventare chiaro ai pi\u00f9 forti oppositori ebrei del cristianesimo che il cristianesimo 'di per s\u00e9' impone limitazioni, e che il pi\u00f9 grande crimine contro il nostro popolo non \u00e8 stato commesso in nome della fede cristiana\nFlusser ha pubblicato oltre articoli in ebraico, tedesco, inglese, ed altre lingue. Il risultato dei suoi molti studi accademici \u00e8 condensato del suo libro \"Jesus\" del 1965 la cui seconda edizione, \"The Sage from Galilee\", del 1998, \u00e8 stata rivista e incorpora le sue ultime ricerche e il suo punto di vista su Ges\u00f9.\nUno dei punti di vista di Flusser che fu particolarmente influente in Germania e che fu fatto proprio anche da Joachim Jeremias era che il significato del nome \"Yeshu\" usato nel Talmud non fosse affatto una costruzione ad hoc ma una versione dialettale tipica della Galilea in quanto che, secondo Flusser, i galilei hanno difficolt\u00e0 a pronunciare la finale \"Ayin\" del nome Yeshua. \nFlusser nel 1992 afferm\u00f2 il suo parere circa il reale significato del \"Birkat Ha Minim\", riferibile in origine ai Sadducei e non ai Giudeo-Cristiani..\nLa preparazione accademica di Flusser era quale filologo, quindi lo studio dei manoscritti greci, latini, ebraici e aramaici fu fondamentale per le sue ricerche. Un interesse particolare riserv\u00f2 al medioevale libro di Yosippon dal 1940 al 1982 quando complet\u00f2 la sua edizione di tale storia medioevale del periodo secondo del tempio. I suoi studi sui rotoli del Mar morto e sui i manoscritti del nuovo Testamento hanno fatto luce sia su molti aspetti del periodo contemporaneo che echeggiano nel libro di Yosippon.\nRiconoscimenti.\nFlusser fu membro dell'Accademia israeliana delle scienze e delle lettere e ricevette l'Israel Prize nel 1980 per i suoi contributi allo studio della storia degli Ebrei.\nLawrence Schiffman, presidente del dipartimento di Ebraico e Studi ebraici all'Universit\u00e0 di New York, lo ha accreditato quale pioniere dello studio moderno del cristianesimo nello stato d'Israele nel contesto accademico."}
{"id": "6515725", "revid": "827882", "url": "https://it.wikipedia.org/wiki?curid=6515725", "title": "Itchycoo Park", "text": "Itchycoo Park \u00e8 un brano musicale del gruppo rock britannico Small Faces. Composto da Steve Marriott e Ronnie Lane, venne pubblicato assieme a \"I'm Only Dreaming\" su 45 giri il 4 agosto 1967 in Gran Bretagna. Il singolo raggiunse la terza posizione in classifica nella Official Singles Chart, e la numero 16 nella \"Billboard\" Hot 100 statunitense nel 1968. Successivamente la traccia venne inclusa nell'album raccolta \"The Autumn Stone\" del 1969.\nIl brano.\n\"Itchycoo Park\", uno dei brani pi\u00f9 famosi degli Small Faces insieme a \"Lazy Sunday\", \"Tin Soldier\", e \"All or Nothing\"; \u00e8 uno dei primi singoli di musica pop a ricorrere alla tecnica del \"flanger\", un effetto musicale elettronico, che nel brano pu\u00f2 essere ascoltato nel bridge dopo ogni ritornello. La maggior parte delle fonti attribuisce il merito di aver introdotto l'effetto all'ingegnere del suono degli Olympic Studios George Chkiantz che lo mostr\u00f2 a Glyn Johns, l'abituale tecnico del suono della band, che a sua volta lo fece ascoltare ai membri del gruppo (sempre entusiasti nello sperimentare nuove innovazioni tecniche) che vollero assolutamente includerlo nel singolo.\nIspirazione.\nIl brano venne ideato e principalmente scritto da Ronnie Lane, che stava leggendo un d\u00e9pliant sulle virt\u00f9 balneari della localit\u00e0 di Oxford che menzionava le sue \"spiagge da sogno\".\nAlcune fonti affermano che il titolo della canzone derivi dal soprannome di Little Ilford Park, su Church Road nel sobborgo di Londra di Manor Park, dove il cantante degli Small Faces Steve Marriott era cresciuto. Il soprannome \"itchycoo\" \u00e8, a sua volta, attribuito alle piante di ortica che crescono l\u00ec. Altre fonti invece indicano nella vicina zona di Wanstead Flats (alla fine di Manor Park) l'ispirazione per la canzone.\nMarriott e il manager degli Small Faces, Tony Calder, quando vennero a sapere che la BBC aveva messo al bando la canzone per i suoi presunti riferimenti alle droghe, decisero di inventarsi una storia per \"discolpare\" la canzone. A tal proposito Calder conferm\u00f2:\nSuccessivamente, fu Ronnie Lane a rivelare la vera location di Itchycoo Park: \u00ab\u00c8 un posto dove andavamo a Ilford anni fa. Alcuni tipi che conoscevamo ci segnalarono il posto perch\u00e9 \u00e8 pieni di ortiche e devi grattarti continuamente\u00bb.\nNel corso di un'intervista, Steve Marriott disse che \"Itchycoo Park\" era in realt\u00e0 il Valentine's Park di Ilford, dove i membri del gruppo venivano sempre punti dalle vespe. La tal cosa venne poi confermata dall'attore Tony Robinson, amico d'infanzia di Marriott.\nItchy Park \u00e8 un parco pubblico situato nell'East End di Londra, inaugurato durante l'epoca vittoriana.\nIl termine \"Itchycoo\", inoltre \u00e8 presente nella lingua scozzese sin dagli anni cinquanta."}
{"id": "6515726", "revid": "91068656", "url": "https://it.wikipedia.org/wiki?curid=6515726", "title": "Sausset", "text": ""}
{"id": "6515728", "revid": "1318658", "url": "https://it.wikipedia.org/wiki?curid=6515728", "title": "Chiesa di San Lorenzo (Macao)", "text": "La chiesa di San Lorenzo venne costruita dai padri missionari gesuiti che giunsero a Macao nel XVI secolo. Si trova a San Lorenzo, nella citt\u00e0 di Macao, e dal 2005 \u00e8 parte del complesso di edifici storici appartenenti al centro storico di Macao iscritto nella lista dei beni patrimonio dell'umanit\u00e0 dell'UNESCO.\nL'edificio \u00e8 considerato uno dei pi\u00f9 antichi di tutta Macao, in quanto i lavori vennero avviati nel 1558 all'arrivo dei primi padri missionari gesuiti nella colonia portoghese e venne conclusa nel 1560. La costruzione iniziale venne prima sostituita da una struttura in terra battuta nel 1618 e poi in pietra nel 1801-1803. Considerato che un tempo era situata ai margini meridionali della citt\u00e0, le famiglie di marinai portoghesi erano abituate a riunirsi sulla sua scalinata principale che aveva una vista diretta sul mare. Per questa ragione la chiesa era conosciuta anche con il nome \"Feng Shun Tang\", cio\u00e8 la \"chiesa dei Venti di Navigazione Calma\", oppure come \"Fong Song T'ong\", cio\u00e8 \"chiesa del Vento Favorevole\". Anticamente le donne portoghesi, oltre ad attendere i famigliari marinai sulla scalinata principale, salivano alla chiesa per pregare per la loro sicurezza in mare.\nIl tracciato della chiesa compone una croce latina di 37 metri di lunghezza e 29 metri di larghezza, con i lati minori della croce che vanno a formare due cappelle laterali. La facciata, in stile neoclassico, raggiunge i 21 metri di altezza. L'interno \u00e8 riccamente decorato con colonne ornamentali e un soffitto di legno dipinto di turchese, con travi bianche e dorate. La navata principale presenta l'altare maggiore decorato con un'immagine di san Lorenzo e alcune finestre della chiesa sono decorate con vetrate colorate che descrivono la vita del santo. All'interno della chiesa sono preservati dei particolari oggetti di arte sacra tra cui alcune immagini della Maria Addolorata e santa Lucia."}
{"id": "6515731", "revid": "729019", "url": "https://it.wikipedia.org/wiki?curid=6515731", "title": "Majdan Konstituci\u00ef (metropolitana di Charkiv)", "text": "La stazione di Majdan Konstituci\u00ef (\u041c\u0430\u0439\u0434\u0430\u043d \u041a\u043e\u043d\u0441\u0442\u0438\u0442\u0443\u0446\u0456\u0457, ), in russo Plo\u0161\u010dad' Konstitucii (\u041f\u043b\u043e\u0449\u0430\u0434\u044c \u041a\u043e\u043d\u0441\u0442\u0438\u0442\u0443\u0446\u0438\u0438), \u00e8 una stazione della metropolitana di Charkiv, sulla linea Cholodnohirs'ko-Zavods'ka.\nStoria.\nLa stazione di Majdan Konstituci\u00ef venne attivata il 23 agosto 1975, contemporaneamente alla prima tratta (da Cholodna hora a Moskovs'kij prospekt) della linea Cholodnohirs'ko-Zavods'ka.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6515733", "revid": "91068800", "url": "https://it.wikipedia.org/wiki?curid=6515733", "title": "Maidan Konstytutsii (metropolitana di Charkiv)", "text": ""}
{"id": "6515736", "revid": "767487", "url": "https://it.wikipedia.org/wiki?curid=6515736", "title": "Daiquan Walker", "text": ""}
{"id": "6515740", "revid": "729019", "url": "https://it.wikipedia.org/wiki?curid=6515740", "title": "Flying Elephant", "text": "Il Flying Elephant era un progetto di un carro armato superpesante britannico concepito durante la prima guerra mondiale, di questo carro armato non ne fu costruito neppure un prototipo.\nEra formato da una grossa casamatta in ferro ma non era dotato di torretta come i carri francesi Renault FT-17. L'armamento consisteva in un cannone simile a quello del Tank Mark 1 posizionato anteriormente e circa 6 mitriagliatrici, due per ogni lato ed altre due posizionate sul retro del carro armato. Una cosa curiosa su questo carro era il fatto che questo carro avesse oltre ai due cingoli principali un altro paio di cingoli pi\u00f9 corti e piccoli posizionati nel ventre del carro armato, probabilmente servivano come cingoli di riserva se i due principali fossero stati colpiti e inutilizzabili oppure potevano servire ad aiutare i cingoli principali a superare ostacoli come trincee o grossi massi che potrebbero essere stati insormontabili.\nIl Flying Elephant era stato progettato in due versioni, la versione A che era munita solo di un cannone e la versione B che era munita di un cannone e 6 mitragliatrici. Nella versione A erano visibili i cingoli secondari posizionati sul retro del carro armato ed era munito di una lastra di ferro per proteggere i cingoli anteriormente, \u00e8 stato uno dei primi progetti di carri armati superpesanti della storia, ad oggi esiste un modellino in scala del Flying Elephant nella versione B esposto al Bovington Tank Museum in Gran Bretagna."}
{"id": "6515741", "revid": "1005847", "url": "https://it.wikipedia.org/wiki?curid=6515741", "title": "Mayo Bal\u00e9o", "text": ""}
{"id": "6515742", "revid": "729019", "url": "https://it.wikipedia.org/wiki?curid=6515742", "title": "Prospekt Haharina (metropolitana di Charkiv)", "text": "La stazione di Prospekt Haharina (\u041f\u0440\u043e\u0441\u043f\u0435\u043a\u0442 \u0413\u0430\u0433\u0430\u0440\u0456\u043d\u0430, ), in russo Prospekt Gagarina (\u041f\u0440\u043e\u0441\u043f\u0435\u043a\u0442 \u0413\u0430\u0433\u0430\u0440\u0438\u043d\u0430), \u00e8 una stazione della metropolitana di Charkiv, sulla linea Cholodnohirs'ko-Zavods'ka.\nStoria.\nLa stazione di Prospekt Haharina venne attivata il 23 agosto 1975, contemporaneamente alla prima tratta (da Cholodna hora a Moskovs'kij prospekt) della linea Cholodnohirs'ko-Zavods'ka.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6515744", "revid": "84184", "url": "https://it.wikipedia.org/wiki?curid=6515744", "title": "Storia della Somalia", "text": "La Somalia (somalo: \"Soomaaliya\"; ) \u00e8 uno Stato dell'Africa Orientale situato nel corno d'Africa.\nPreistoria.\nLe prime testimonianze di insediamenti umani in Somalia risalgono al Paleolitico: esempi di pittura rupestre risalenti al IX millennio a.C. sono stati ritrovati nella parte settentrionale del Paese. I pi\u00f9 famosi sono quelli ritrovati a Laas Gaal, dove si trovano alcune fra le pi\u00f9 antiche testimonianze del continente africano, fra cui alcune iscrizioni non ancora decifrate. Durante l'et\u00e0 della pietra, si registrano varie testimonianze di pi\u00f9 culture, fra cui la comunit\u00e0 di Hargheisa (perlopi\u00f9 autoctona) e quella di Doia (probabilmente proveniente dal Nordafrica).\nSempre nel Paese sono state rintracciate le prime testimonianze, risalenti al IV millennio a.C., di sepoltura nel corno d'Africa. Gli utensili in pietra trovati nel sito archeologico di Jalelo, nel nord della Somalia, sono stati definiti \"\"il pi\u00f9 importante collegamento, considerando tutto il Paleolitico, fra Oriente e Occidente\".\nDall'antichit\u00e0 fino all'et\u00e0 classica.\nCi sono varie testimonianze di edifici e altre costruzioni (strutture piramidali, tombe, rovine di citt\u00e0 e muri di pietra), fra cui il Muro di Wargaade, che evidenziano l'esistenza di una civilt\u00e0 piuttosto avanzata nella penisola somala (probabilmente riconducibile al leggendario Paese di Punt), la cui scrittura resta ancora oggi non decifrata e che aveva rapporti commerciali con l'antico Egitto e la civilt\u00e0 micenea a partire perlomeno dal II millennio a.C.\nI commercianti di Punt \"commerciavano non solo la propria produzione di incenso, ebano e bovini dalle corna corte, ma anche merci delle regioni confinanti, compreso oro, avorio e pelli animali\"\". Si ha inoltre testimonianza dell'addomesticamento del dromedario durante il III millennio a.C., da cui poi si \u00e8 diffuso nell'antico Egitto e poi nel Nordafrica. Nel periodo classico, le citt\u00e0-stato di Mossilone, Opone, Malao, Mundus, Sarapion e Tabae svilupparono una lucrosa rete commerciale con i mercanti di Fenicia, Egitto, Grecia, Impero partico, Saba, Nabatea e Impero romano. \nDurante l'era classica, i macrobici, che si ipotizza siano stati gli antenati dei somali, stabilirono un potente regno tribale che regn\u00f2 su gran parte della moderna Somalia. Essi erano famosi per la loro longevit\u00e0 e ricchezza e si diceva che fossero \"i pi\u00f9 alti e belli di tutti gli uomini\". I macrobici erano pastori guerrieri e navigatori. Secondo il racconto di Erodoto, l'imperatore persiano Cambise II, dopo la sua conquista dell'Egitto nel 525 a.C., invi\u00f2 ambasciatori a Macrobia, portando doni di lusso per il re macrobico per attirare la sua sottomissione. Il sovrano macrobico, che fu eletto in base alla sua statura e bellezza, rispose invece con una sfida per il suo omologo persiano sotto forma di un arco non teso: se i persiani riuscissero a disegnarlo, avrebbero avuto il diritto di invadere il suo paese; ma fino ad allora, avrebbero dovuto ringraziare gli dei che i macrobiani non hanno mai deciso di invadere il loro impero. I macrobici erano una potenza regionale famosi per loro architettura avanzata e ricchezza d'oro, che era cos\u00ec abbondante che incatenavano i loro prigionieri in catene d'oro.\nDopo la conquista della Nabatea da parte dei Romani e l'instaurazione di una presenza navale ad Aden per combattere la pirateria, i mercanti arabi e somali impedirono alle navi indiane di entrare nei porti della penisola araba, mantenendo cos\u00ec il monopolio della tratta Mar Rosso-Mar Mediterraneo. Tuttavia, i mercanti indiani continuavano ad avere libero accesso ai porti somali, liberi dalle interferenze romane.\nPer secoli, la cannella fu fra le merci pi\u00f9 importate da Sri Lanka e Indonesia verso i porti arabi e somali, i cui mercanti poi la esportavano verso il Nordafrica, il Vicino Oriente e l'Europa con fortissimi ricarichi (concordati con i loro colleghi indiani e cinesi). La provenienza della spezia fu uno dei segreti meglio tenuti dai mercanti, al punto che Greci e Romani pensavano che provenisse dall'Arabia o/e dalla Somalia.\nDalla nascita dell'Islam alla fine del Medioevo.\nAlcuni popoli arabi provarono ad appropriarsi del territorio: i primi arabi giunsero nel Corno d'Africa nel VII secolo, allora sotto l'influenza del regno di Axum. Un hadith di Maometto ricorda l'evento, vietando ai musulmani di attaccare il regno di Axum perch\u00e9 aveva dato rifugio ai primi convertiti all'islam fuggiti dalla Mecca. Nel corso del VII gli Arabi fondarono molte colonie nell'attuale Somalia, come la citt\u00e0 di Zeila nell'odierno Somaliland, che divenne capitale di un sultanato a partire dall'VIII secolo. Secondo altri studi, soltanto a partire dal IX secolo l'emiro di Zeila ottenne il sopravvento sul sultanato di Iyat. \nSecondo la descrizione del geografo arabo al-Ya'qubi, il sultanato era esteso nell'VIII secolo lungo tutta la costa dell'attuale Somalia settentrionale, mentre gli scali commerciali arabi di Mogadiscio, Merca e Brava pur intrattenendo relazioni con esso si governavano autonomamente come citt\u00e0 stato marinare. \nA partire dal tredicesimo secolo, somali e pastori nomadi stabilitisi nel nord del Corno d'Africa, cominciarono a emigrare in direzione dell'attuale regione della Somalia. Prima i Galla, pastori e agricoltori, avevano iniziato la loro migrazione dall'Ogaden e l'Abissinia. Tutti questi popoli si installarono definitivamente sul territorio. \nNel XIV secolo, le citt\u00e0 arabe della costa di Benadir si unirono in un'entit\u00e0 statuale distinta, il sultanato di Mogadiscio, che divenne lo scalo principale dei mercanti Arabi, e commerciava anche con i popoli cuscitici dell'entroterra etiopico e della regione dei Danakil, cio\u00e8 gli Oromo e gli Afar. \nIn questo periodo il sultano di Adal, la cui residenza era allora Zeila, attacc\u00f2 il negus Amda Seyon I, espandendosi nel Corno d'Africa. Successivamente nel 1415 il sultano di Adal Sa'ad ad-Din II fu attaccato e sconfitto dal negus Yeshaq I, che fece comporre una canzone per commemorare la propria vittoria e il proprio dominio sulla regione di \"Somali\" . Il nome Somali compare per la prima volta in luogo del precedente nome di Punt. \nLa regione del Giuba e del Uebi Scebeli, nell'attuale Somalia, fu parte integrante del Sultanato degli Agiuran per tutto il Medioevo e fino alla fine del XVII secolo.\nIl dominio del Sultanato di Zanzibar.\nI sultani di Zanzibar provarono e riuscirono ad impadronirsi delle coste somale meridionali, anche se il controllo su tale territorio costiero era pi\u00f9 nominale e \u201cde facto\u201d solamente per quanto riguarda il riconoscimento statale e a livello internazionale dell\u2019appartenenza di tali territori ai Sultani di Zanzibar, poich\u00e9 le trib\u00f9 somale che vivevano in quei territori non erano sottomesse del tutto. Durante questo periodo, il sultano di Zanzibar dominava una parte rilevante della costa orientale africana, nota come Zanj, comprendente Mombasa e Dar es Salaam, e le rotte commerciali che si estendevano molto all'interno dell'Africa, come Kindu sul fiume Congo. Nel novembre 1886, una commissione anglo-tedesca fiss\u00f2 i confini in una striscia larga dieci miglia nautiche (19\u00a0km) lungo la costa da Capo Delgado (nell'odierno Mozambico) a Kipini (ora in Kenya), che includeva tutte le isole e parecchie citt\u00e0 in quella che oggi \u00e8 la Tanzania. Tuttavia, dal 1887 al 1892, tutti questi possedimenti di terraferma furono progressivamente perduti a vantaggio delle potenze coloniali del Regno Unito, della Germania e dell'Italia, sebbene alcune non furono formalmente vendute o cedute fino al XX secolo (Mogadiscio agli italiani nel 1905 e Mombasa ai britannici nel 1963). Molti somali si dispersero nel territorio, specialmente in prossimit\u00e0 dell'Abissinia.\nTanganica.\nAl termine della grande guerra, la Lega delle Nazioni assegn\u00f2 al Regno Unito gran parte dell'ex Africa Orientale Tedesca con il nome di Tanganica. Il mandato britannico fu trasformato in amministrazione fiduciaria nel 1946. Dopo la seconda guerra mondiale, comunque, inizi\u00f2 il processo che avrebbe portato all'indipendenza. Fra i principali attori di questo processo ci fu il movimento politico Tanganyika African National Union (TANU), fondato da Julius Nyerere. Molti somali accolsero la notizia con gioia.\nIl periodo coloniale.\nL'anno 1884 pose fine a un lungo periodo di pace. Con la Conferenza di Berlino, inizi\u00f2 una lunga lotta sanguinosa in cui tre stati si contendevano la Somalia. L'Italia, la Gran Bretagna e la Francia si spartirono il suo territorio nel tardo XIX secolo.\nI britannici stabilirono il Protettorato della Somalia Britannica nel 1886 dopo la ritirata dell'Egitto e il trattato con la cabila Uarsangheli. L'Egitto tentava di impedire l'espansione coloniale europea nell'Africa nordorientale. L'area meridionale, occupata dall'Italia nel 1892, divenne nota come Somalia italiana. La parte pi\u00f9 settentrionale del territorio fu data alla Francia, che stabil\u00ec la Somalia Francese, costituita dai territori di Afars e Issas. La guerra di resistenza dello Stato dei dervisci contro inglesi ed italiani (1898-1920) fu guidata dal poeta, studioso e politico somalo Mohammed Abdullah Hassan. La guerra termin\u00f2 con il bombardamento da parte della RAF del forte di Sayid, che caus\u00f2 una grande perdita di militari e civili somali.\nIl 2 ottobre 1869 il governo italiano, guidato dal presidente Luigi Federico Menabrea, stipula un trattato segreto per comprare terreno sulle coste dell'Africa allo scopo di promuovere il colonialismo italiano. Nel 1885 viene stipulato il primo accordo tra il sultano di Zanzibar e l'Italia per ottenere un protettorato sulla Somalia; in realt\u00e0 l'Italia aveva iniziato ad acquisire il controllo di varie parti della Somalia dal 1880 con alle spalle una controversa situazione internazionale, dove alcuni stati sostenevano questo genere di politica estera. Dal 1869 esistevano territori italiani privati, di societ\u00e0 genovesi poi ceduti allo stato italiano, nella vicina Eritrea. Tutta l'area si trovava contesa tra Inghilterra, Italia e Francia.\nQuando l'Egitto si ritir\u00f2 dal Corno d'Africa nel corso del 1884, i diplomatici italiani fecero un accordo con la Gran Bretagna per l'occupazione del porto di Massaua che assieme ad Assab form\u00f2 i cosiddetti possedimenti italiani nel Mar Rosso, dal 1890 denominati Colonia Eritrea, e base per un progetto che doveva sfociare nel controllo dell'intero Corno d'Africa. I britannici stabilirono il Protettorato della Somalia Britannica, futuro Somaliland, nel 1886, dopo la ritirata egiziana e il trattato con il cabila Uarsangheli. L'area meridionale, occupata dall'Italia nel 1892, divenne conosciuta come Somalia italiana. La parte pi\u00f9 settentrionale del territorio fu data alla Francia, che stabil\u00ec la Somalia Francese, costituita dai territori di Afars e Issas.\nAgli inizi degli anni 1880 questa zona era abitata da popolazioni dancale, somale e oromo autonome o sottoposte a diversi dominatori: gli egiziani lungo le coste del Mar Rosso, sultani (tra cui Harar, Obbia, Zanzibar), emiri e capi tribali, mentre l'Etiopia, era retta dal Negus Neghesti (Re dei Re) Giovanni IV, con la presenza di un secondo Negus (Re) nei territori del sud: Menelik.\nIl Regno d'Italia cominci\u00f2 a penetrare nell'area somala negli anni ottanta dell'Ottocento, fino alla creazione di una vera e propria colonia.\nNumerosi coloni italiani si radicarono nella Somalia italiana, specialmente nella capitale Mogadiscio dove gli Italo-somali erano 20.000 (su un totale di 50.000 abitanti) nel 1938. Negli anni trenta la Somalia ebbe un certo sviluppo economico, centrato sull'esportazione di banane e prodotti agricoli grazie anche alla costruzione di strade carrozzabili ed alle moderne infrastrutture di cui fu dotato il porto di Mogadiscio. La capitale Mogadiscio ebbe un notevole sviluppo urbano all'interno dell'A.O. I., inferiore solo a quello di Asmara; la citt\u00e0, capoluogo della Colonia fu dotata infatti di strade asfaltate, fognature, uffici e palazzi, scuole ed ospedali e fu progettata una sede per l'universit\u00e0.\nDi questo periodo \u00e8 la costruzione del villaggio-colonia agricola Duca degli Abruzzi, noto per le sue moderne tecniche d'irrigazione e coltivazione. Nel 1936, dopo la guerra d'Etiopia, la Somalia italiana entr\u00f2 a far parte dell'Africa Orientale Italiana insieme all'Etiopia e all'Eritrea e le venne aggiunto l'Ogaden.\nNell'estate 1940 le truppe italiane occuparono la Somalia Britannica e parte del Kenya vicino all'Oltregiuba. Questi territori furono annessi alla Somalia Italiana ingrandendola ed ottenendo -anche se per pochi mesi- l'unione territoriale di tutti i Somali nella \"Grande Somalia\".\nNel 1941, nel corso della seconda guerra mondiale fu occupata da truppe britanniche, che ne mantennero il controllo fino al novembre del 1949, quando le Nazioni Unite la diedero in Amministrazione fiduciaria alla Repubblica italiana.\nL'Amministrazione fiduciaria italiana della Somalia (acronimo \"A.F.I.S.\") fu una Amministrazione fiduciaria delle Nazioni Unite sull'ex Somalia italiana, a partire dal 1\u00ba gennaio 1950, affidata alla Repubblica italiana per preparare il paese all'indipendenza. L'indipendenza fu raggiunta il 1\u00ba luglio 1960 quando la ex Somalia italiana e la Somalia Britannica si unirono nell'attuale Repubblica di Somalia. Gibuti (ex Somalia Francese) divenne invece indipendente nel 1977.\nL'indipendenza e la dittatura di Siad Barre.\nOttenuta l'indipendenza, nel 1964 e nel 1977 la Somalia combatte due guerre contro l'Etiopia. Nonostante la diversit\u00e0 religiosa le guerre erano tuttavia di matrice territoriale.\nEra infatti conteso il territorio che era popolato da somali ma rimasto all'Etiopia in seguito alla divisione delle terre colonizzate effettuata dalla Gran Bretagna nella seconda met\u00e0 dell'Ottocento. Il territorio di Ogaden \u00e8 rimasto poi all'Etiopia ed il dipartimento somalo ha successivamente deciso di abbandonarne la rivendicazione.\nNel 1969, un colpo di Stato militare, ai danni del presidente della repubblica Abdirashid Ali Shermarke, port\u00f2 al potere il generale Siad Barre. Fra la fine degli anni settanta e l'inizio degli anni ottanta iniziarono a formarsi organizzazioni di guerriglia ostili al regime di Barre. Ebbe cos\u00ec inizio un'epoca di guerra civile intermittente con diversi contendenti. \nLa guerra civile e il governo di transizione.\nNel 1991 Barre fu estromesso dal ministro della Difesa, Mohammed Farah Aidid, aprendo una lotta per il potere tra diversi clan tribali. Nello stesso anno il territorio settentrionale dell'ex Somaliland britannico annunci\u00f2 la propria secessione. I cosiddetti Signori della guerra sottomisero la popolazione locale e imperversarono per anni in gran parte del sud del Paese. Ci furono scontri anche nella capitale Mogadiscio, tra l'ostilit\u00e0 della popolazione locale. Nei primi mesi del 1994 i militari americani furono messi in fuga e l'anno seguente 1995 anche i caschi blu ONU, provocando il fallimento della missione UNOSOM \"Restore Hope\". \nSolo a fine anni novanta ci furono i primi successi diplomatici, con un accordo fra ventisei fazioni (1997), la Conferenza di pace di Gibuti (2000), e la Conferenza di pace di Mbagathi (2002).\nNel 2004 il processo di pacificazione politica sembrava avviarsi alla conclusione. Nel corso di una Conferenza di pace in Kenya, cui parteciparono anche gli USA, direttamente e tramite l'Etiopia, l'UE, e la IGAD, organizzazione politico-commerciale dei paesi del Corno d'Africa, i vari signori della guerra furono costretti ad accordarsi per creare una parvenza di governo, un governo di transizione, cio\u00e8 non ancora eletto dal popolo, e relativo parlamento federale. \nFu nominato come presidente ad interim Abdullahi Yusuf Ahmed, un potente signore della guerra, e come capo del Governo Nazionale di Transizione Mohamed Mohalim Gedi. Ma al di l\u00e0 della facciata concorde, nessun signore della guerra era in realt\u00e0 disposto a lasciare il proprio feudo al governo transitorio, men che meno quelli di Mogadiscio, quasi tutti componenti del governo stesso.\nNel 2006 i signori della guerra furono costretti a dichiarare guerra ad al-Q\u0101\u02bfida, e all'integralismo islamico in generale, in quanto in 16 anni di guerra la popolazione era divenuta integralista e le Corti islamiche locali avevano su di essa un notevole potere. Con la mediazione di IGAD, Lega araba e ONU e l'appoggio militare del governo etiope, il governo provvisorio somalo cerc\u00f2 di giungere a un accordo con l'Unione delle Corti islamiche, che riuscirono a riportare una relativa pace a Mogadiscio e nelle citt\u00e0 e regioni da esse governate, contenendo l'inflazione dei beni di prima necessit\u00e0, sebbene al prezzo di esecuzioni sommarie e gravi riduzioni delle libert\u00e0. In quell'anno si verific\u00f2 la secessione anche della regione somala di Galmudug.\nLe milizie delle Corti islamiche avanzavano nel frattempo verso le citt\u00e0 di Baidoa e Gallacaio, minacciando anche le regioni autonome del Somaliland e del Puntland, che per il passato erano state caratterizzate da governi relativamente stabili e infrastrutture operative (porti e aeroporti).\nCon la risoluzione 1725/2006 il Consiglio di Sicurezza dell'ONU revoc\u00f2 l'embargo delle armi al governo federale somalo e consent\u00ec la creazione di una forza internazionale regionale per il monitoraggio e il mantenimento della pace a Baidoa, permettendo di fatto al governo di transizione di riarmarsi. Subito si intensificarono gli scontri tra milizie delle Corti islamiche e truppe fedeli al governo provvisorio di Baidoa, sostenute militarmente dall'Etiopia, che riuscirono in pochi giorni a entrare nella capitale somala, provocando migliaia di morti e suscitando la disapprovazione di Unione Africana, Lega Araba ed IGAD.\nNel 2007 anche gli Stati Uniti entrarono al fianco del governo somalo e dell'Etiopia nella guerra contro gli islamisti, e attaccarono diversi villaggi nel sud del Paese dove si sarebbero rifugiati esponenti di al-Q\u0101\u02bfida, causando la morte di numerosi civili e ricevendo dure critiche dall'Unione europea e dall'ONU. L'intervento statunitense convinse infine i signori della guerra Mohamed Qanyare Afrah, del clan dei murursade, e Mussa Sudi Yalaow, a capo degli Abgal/daud), a disarmare le loro milizie ed entrare nell'esercito somalo. Inoltre il portavoce del Parlamento Sharif Hassan Shek Aden, ritenuto troppo vicino alle Corti Islamiche, fu sfiduciato dal parlamento.\nA marzo giunsero a Mogadiscio le truppe ugandesi della missione di pace dell'Unione Africana Amisom (African Mission to Somalia) per contrastare il ritorno delle milizie islamiche, uniche truppe nazionali dei \"caschi verdi\" africani a presentarsi, a differenza di quelle attese da Nigeria, Ghana, Malawi e Burundi). Nonostante i caschi verdi, in aprile ci furono violenti scontri a Mogadiscio tra le truppe governative ed etiopi e i ribelli appoggiati da miliziani delle Corti islamiche, tanto che il governo somalo nomin\u00f2 il mese seguente una commissione di inchiesta sui crimini di guerra commessi.\nIn estate vi \u00e8 una parvenza di miglioramento della situazione che induce 125.000 sfollati a rientrare a Mogadiscio, ma in autunno vi \u00e8 una crisi sanitaria e umanitaria a causa della guerra, e violenze tra le truppe etiopi e i ribelli armati, nonch\u00e9 verso la popolazione, mentre il solo contingente ugandese appare insufficiente per opporvi resistenza. Il primo ministro Mohamed Mohalim Gedi si dimise in novembre e al suo posto fu eletto Nur Hassan Hussein, che pot\u00e9 entrare a Mogadiscio soltanto nel gennaio 2008, al seguito di un contingente di pace dell'Unione Africana rafforzato anche da truppe del Burundi. In questo periodo ad Asmara Sharif Sheikh Ahmed fond\u00f2 un nuovo partito politico, l'Alleanza per la Riliberazione della Somalia (ARS), anche con l'appoggio di Sheikh Hassan Dahir Aweys, ex leader delle Corti Islamiche. Nel giugno 2008 questo partito stipul\u00f2 col governo di transizione un accordo di pace a Gibuti, grazie all'impegno di Ahmed e del Primo Ministro Nur Hassan Hussein. L'accordo prevedeva la fine degli scontri armati, l'ingresso delle forze internazionali ed il ritiro dei militari etiopi, e il coinvolgimento degli esponenti moderati delle Corti islamiche, tuttavia a seguito dell'impossibilit\u00e0 di realizzarlo il presidente Abdullahi Yusuf Ahmed si dimise in dicembre, criticando la comunit\u00e0 internazionale per il mancato sostegno economico, necessario a finanziare le operazioni militari contro le corti islamiche e gli altri gruppi ribelli. Il presidente del parlamento Aden Mohamed Nur assunse anche la funzione di presidente ad interim.\nNel 2009 fu eletto capo del governo federale di transizione Sheikh Sharif Sheikh Ahmed, leader dell'Alleanza per la Riliberazione della Somalia (ARS), una fazione moderata dell'Unione delle Corti Islamiche. battendo nelle elezioni il primo ministro Nur Hassan Hussein appoggiato della comunit\u00e0 internazionale, e il generale Maslah Mohamed Siad, figlio dell'ultimo presidente della Somalia prima della guerra, Siad Barre.\nNel 2010 con l'accordo di Kampala si prolung\u00f2 di un anno il mandato del Presidente e del Parlamento la cui fine era prevista nell'estate 2011. Nell'autunno 2011 il governo somalo diede dunque inizio all'Operazione Linda Nchi, con l'aiuto di truppe keniote, per sconfiggere i ribelli islamisti nel sud del Paese. L'azione militare congiunta riottenne il controllo dei territori somali meridionali in possesso dei miliziani islamici, tra cui le citt\u00e0 di Baidoa, Belet Uen e Afgoi.\nLa Somalia oggi.\nA inizio 2012 fu elaborato il progetto di una nuova costituzione, che tra gli altri vide d'accordo il presidente Sharif Ahmed, il Primo Ministro Abdiweli Mohamed Ali, il Presidente del Parlamento Sharif Adan Sharif Hassan, il Presidente del Puntland Abdirahman Mohamed Farole, il Presidente del Galmudug Mohamed Ahmed Alim, ed anche Khalif Abdulkadir Noor, rappresentante del movimento paramilitare sufi anti-Shabaab Ahlu Sunnah Wal Jama'a.\nL'Assemblea Nazionale Costituente approv\u00f2 il 1\u00ba agosto il progetto con il 96% dei voti, il 2% di contrari ed altrettanti astenuti.\nIl 20 agosto nacque ufficialmente la \"Repubblica Federale di Somalia\"; lo stesso giorno, terminarono il mandato di Ahmed e l'esistenza del Governo Federale di Transizione.\nNelle elezioni successive il 16 settembre 2012 Sheikh Sharif Sheikh Ahmed viene sconfitto inaspettatamente alle elezioni da Hassan Sheikh Mohamud, primo presidente della Repubblica Federale.\nGrazie anche al processo di ricostituzione della polizia e dell'esercito, alla fine del 2012 il governo centrale controlla secondo l'ONU circa l'85% del territorio nazionale.\nNel 2013 il presidente Mohamud ha ripreso i colloqui di riconciliazione tra il governo centrale di Mogadiscio, da lui presieduto, e quello del Somaliland, regione settentrionale che rivendica l'indipendenza dal resto della Somalia dal 1991, peraltro senza riconoscimento internazionale. \u00c8 stato siglato un accordo che prevede un'equa assegnazione al Somaliland di una parte degli aiuti umanitari stanziati per la Somalia, e cooperazione in materia di sicurezza.\nL\u20198 febbraio 2017 Mohamed Abdullahi Mohamed Farmajo viene eletto dal parlamento alla presidenza dello Stato Federale e il successivo 16 febbraio si insedia ufficialmente nominando Hassan Ali Kheyre a capo dell\u2019esecutivo il 23 febbraio."}
{"id": "6515745", "revid": "729019", "url": "https://it.wikipedia.org/wiki?curid=6515745", "title": "Sportyvna (metropolitana di Charkiv)", "text": "La stazione di Sportyvna (\u0421\u043f\u043e\u0440\u0442\u0438\u0432\u043d\u0430, ), in russo Sportivnaja (\u0421\u043f\u043e\u0440\u0442\u0438\u0432\u043d\u0430\u044f), \u00e8 una stazione della metropolitana di Charkiv, sulla linea Cholodnohirs'ko-Zavods'ka.\nStoria.\nLa stazione di Sportyvna venne attivata il 23 agosto 1975, contemporaneamente alla prima tratta (da Cholodna hora a Moskovs'kij prospekt) della linea Cholodnohirs'ko-Zavods'ka.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6515746", "revid": "767487", "url": "https://it.wikipedia.org/wiki?curid=6515746", "title": "F\u00f3x\u00ecngl\u00f9n", "text": "Il F\u00f3x\u00ecngl\u00f9n (\u4f5b\u6027\u8ad6, in Wade-Giles: \"Fo-hsing lun\"; giapponese: \"Bussh\u014dron\"; coreano: \ubd88\uc131\ub860, \"Puls\u014fngnon\"; lett. \"Trattato sulla natura di Buddha\") \u00e8 un importante trattato buddhista Mah\u0101y\u0101na che si occupa specificatamente della Natura di Buddha (in cinese: \u4f5b\u6027 \"f\u00f3x\u00ecng\"). Il testo \u00e8 tradizionalmente attribuito a Vasubandhu, l'esegeta indiano vissuto tra il IV e il V secolo.\nIl \"F\u00f3x\u00ecngl\u00f9n\" nel Canone buddhista cinese.\nIl \"F\u00f3x\u00ecngl\u00f9n\" si colloca al T.D. 1610 del Canone buddhista cinese dove risulta tradotto da Param\u0101rtha intorno alla met\u00e0 del V secolo. Gli studiosi ritengono che il testo possa essere in qualche misura un prodotto dell'opera del traduttore stesso."}
{"id": "6515748", "revid": "729019", "url": "https://it.wikipedia.org/wiki?curid=6515748", "title": "Zavod imeni Maly\u0161eva (metropolitana di Charkiv)", "text": "La stazione di Zavod imeni Maly\u0161eva (in ucraino \u0417\u0430\u0432\u043e\u0434 \u0456\u043c\u0435\u043d\u0456 \u041c\u0430\u043b\u0438\u0448\u0435\u0432\u0430, in russo \u0417\u0430\u0432\u043e\u0434 \u0438\u043c\u0435\u043d\u0438 \u041c\u0430\u043b\u044b\u0448\u0435\u0432\u0430) \u00e8 una stazione della metropolitana di Charkiv, sulla linea Cholodnohirs'ko-Zavods'ka.\nStoria.\nLa stazione di Zavod imeni Maly\u0161eva venne attivata il 23 agosto 1975, contemporaneamente alla prima tratta (da Cholodna hora a Moskovs'kij prospekt) della linea Cholodnohirs'ko-Zavods'ka.\nStrutture e impianti.\nSi tratta di una stazione sotterranea, con due binari \u2013 uno per ogni senso di marcia \u2013 serviti da una banchina ad isola."}
{"id": "6515763", "revid": "91069239", "url": "https://it.wikipedia.org/wiki?curid=6515763", "title": "Zavod Imeni Malysheva (metropolitana di Charkiv)", "text": ""}
{"id": "6515768", "revid": "22229", "url": "https://it.wikipedia.org/wiki?curid=6515768", "title": "Cimitero monumentale di Bergamo", "text": "Il cimitero monumentale di Bergamo \u00e8 il camposanto principale della citt\u00e0 di Bergamo. \u00c8 stato progettato da Ernesto Pirovano ed Ernesto Bazzaro e costruito tra il 1896 e il 1913 in stile eclettico nel quartiere di Borgo Palazzo.\nStoria.\nL'editto di Saint Cloud del 12 giugno 1804, applicato anche in Italia a seguito delle conquiste napoleoniche, vietava la tumulazione dei defunti all'interno delle chiese e prevedeva che le aree cimiteriali fossero edificate al di fuori delle mura cittadine.\nTre cimiteri vennero quindi aperti a Bergamo nel 1810: uno nella zona di Santa Lucia,poi via Nullo, un altro in Valverde e il terzo nella piana di San Maurizio. Il primo, dimostratosi inadatto, venne chiuso dopo pochi anni e sostituito dal nuovo camposanto di San Giorgio alla Malpensata. Nel 1892, per motivi anche igienici, la citt\u00e0 decise di sopprimere i tre cimiteri ed accorparli in una struttura unica, ampliando il camposanto di San Maurizio (dove oggi persiste il cimitero dei bambini).\nSecondo il bando l'ingresso monumentale, doveva servire da famedio e ospitare un atrio/peristilio, le sale di necroscopia e di osservazione, gli uffici del custode e di contabilit\u00e0, due entrate a porticato, l'alloggio del custode e del capo seppellitore e una cappella per i riti funebri.\nL'architetto milanese Ernesto Pirovano vinse il bando per la realizzazione del nuovo cimitero - nonostante un preventivo ben superiore alle 150.000 lire previste. L'esproprio dei terreni impegn\u00f2 l'amministrazione fino al 1900, quando prese avvio il cantiere. I lavori si dimostrarono difficoltosi e furono sospesi nel 1905 per riprendere nel 1910, ora affidati all'impresa edile dello stesso Pirovano, per concludersi nel 1913. Le prime sepolture nella nuova struttura iniziarono nel 1904.\nNel secondo dopoguerra venne modificata la struttura della cappella e costruito l'avancorpo ad est, su progetto dell'Ufficio Tecnico Comunale.\nPirovano progetta una struttura in stile eclettico, con un ingresso monumentale sovrastato dal Famedio, dove sono raccolte le spoglie dei bergamaschi pi\u00f9 illustri, tra cui il letterato Ciro Caversazzi, il politico Angelo Mazzi, i compositori Antonio Cagnoni e Alessandro Nini, e il maestro Gianandrea Gavazzeni.\nOltre a loro, riposano al cimitero monumentale di Bergamo il sociologo e politico cattolico Nicol\u00f2 Rezzara (1848-1915), l'aviatore Antonio Locatelli (1895-1936), il premio Nobel per la chimica Giulio Natta, lo stilista Nicola Trussardi, Giulia Gabrieli (1997-2011), il calciatore Piermario Morosini (1986-2012), l'artista Trento Longaretti (1916-2017)."}
{"id": "6515775", "revid": "262457", "url": "https://it.wikipedia.org/wiki?curid=6515775", "title": "F\u00f3x\u00ecng l\u00f9n", "text": ""}
{"id": "6515776", "revid": "107831", "url": "https://it.wikipedia.org/wiki?curid=6515776", "title": "Nuoto ai Campionati europei di nuoto 2016 - 50 metri dorso maschili", "text": "La gara dei 50 metri dorso maschili degli Europei 2016 si \u00e8 svolta il 18 e il 19 maggio 2016. Il 18 maggio si sono svolte batterie (al mattino) e semifinali (al pomeriggio), mentre la finale nel pomeriggio del giorno seguente.\nRecord.\nPrima della manifestazione il record del mondo (RM), il record europeo (EU) e il record dei campionati (RC) erano i seguenti.\nDurante la competizione non sono stati migliorati record.\nRisultati.\nBatterie.\nLe batterie sono state dispute il 18 maggio alle 11.04 ora locale.\nSemifinali.\nLe semifinali sono state disputate il 18 maggio alle 19.49 ora locale.\nFinale.\nLa finale \u00e8 stata disputata il 19 maggio alle 19.32 ora locale."}
{"id": "6515777", "revid": "91069360", "url": "https://it.wikipedia.org/wiki?curid=6515777", "title": "CeCe Drake", "text": ""}
{"id": "6515778", "revid": "262457", "url": "https://it.wikipedia.org/wiki?curid=6515778", "title": "Foxing lun", "text": ""}
{"id": "6515780", "revid": "1345932", "url": "https://it.wikipedia.org/wiki?curid=6515780", "title": "Faglia di Clipperton", "text": ""}
{"id": "6515785", "revid": "1318658", "url": "https://it.wikipedia.org/wiki?curid=6515785", "title": "Casa di Lou Kau", "text": "La casa di Lou Kao (in portoghese: \"Casa de Lou Kau\"; in cinese: \"\u76e7\u5bb6\u5927\u5c4b\") \u00e8 un edificio storico situato nella parrocchia di S\u00e9, a Macao. L'edificio fa parte del centro storico di Macao, inserito nella lista del patrimonio dell'umanit\u00e0 dell'UNESCO il 15 giugno 2005.\nEdificato nel 1889, l'edificio appartenne ad un ricco commerciante cinese di nome Lou Kai che lo rinomin\u00f2 \"Salone dell'Oro e della Giada\" (Kam Yuk Tong). Costruita con mattoni blu e in uno stile cinese legato alla tradizione, ma abbellito da decorazioni legate allo stile portoghese, la struttura venne inserita nella lista degli edifici di interesse culturale dal governo cittadino gi\u00e0 dal 1992 e ristrutturata nel 2002. Venne riaperta al pubblico nel 2005, anno del riconoscimento a sito UNESCO."}
{"id": "6515791", "revid": "729019", "url": "https://it.wikipedia.org/wiki?curid=6515791", "title": "Relazioni bilaterali tra Italia e Malta", "text": "Le relazioni bilaterali tra l'Italia e Malta sono state stabilite nel 1964, a seguito dell'indipendenza di quest'ultima dal Regno Unito. L'Italia \u00e8 inoltre garante della neutralit\u00e0 di Malta in base ad un accordo bilaterale del 1980.\nRelazioni diplomatiche e consolari.\nL'Italia ha un'ambasciata alla Valletta. Malta ha un'ambasciata a Roma e 18 consolati onorari a (Bari, Bologna, Brescia, Cagliari, Catania, Genova, Livorno, Milano, Napoli, Palermo, Perugia, Reggio Calabria, Savona, Siracusa, Torino, Trieste, e Venezia).\nEntrambi i paesi sono membri dell'Unione europea e dell'Unione per il Mediterraneo.\nLe relazioni di Malta con l'Italia sono state descritte come \"generalmente eccellenti\".\nStoria.\nMalta e la penisola italiana hanno una lunga storia di rapporti data la loro vicinanza. Malta \u00e8 stata parte del Regno di Sicilia fin dai normanni .\nNel 1530 Malta venne concessa in affitto perenne dal Regno di Sicilia ai Cavalieri Ospitalieri, che la governarono fino alle guerre napoleoniche. In tale periodo, la lingua italiana fu lingua franca dell'amministrazione nell'arcipelago. Anche l'aristocrazia maltese, in questo periodo, utilizzava l'italiano come lingua colta.\nDurante il dominio britannico su Malta.\nDopo la guerra contro l'occupazione francese dell'isola, nel 1800 Malta \u00e8 diventato un protettorato congiunto dal Regno di Sicilia e dal Regno Unito, sebbene quest'ultimo abbia avuto pi\u00f9 influenza. Nel 1814 l'isola divenne una colonia britannica e quindi si spost\u00f2 fuori della sfera italiana, anche se la presenza della cultura e della lingua italiane rimase forte.\nIl Risorgimento ebbe risonanza anche a Malta, dove si era costituita una piccola comunit\u00e0 di esuli, alcuni dei quali aderirono poi a organizzazioni irredentiste. Il Partito Anti Riformista, guidato da Fortunato Mizzi dal 1880 al 1905, aveva posizioni vicine a quelle degli esuli risorgimentali e si opponeva alle riforme coloniali britanniche e alla Chiesa Cattolica.\nIl Partito Nazionalista e l'irredentismo italiano a Malta.\nDopo la fine della Prima guerra mondiale, si form\u00f2 una nuova coalizione pi\u00f9 ampia e pi\u00f9 moderata, che prese il nome di Unione Politica Maltese (\"Unjoni Politika Maltija\", UPM). Da questa fuoriusc\u00ec la corrente pi\u00f9 estremista e pro-italiana, guidata da Enrico Mizzi, che si costitu\u00ec in Partito Democratico Nazionalista (\"Partit Demokratiku Nazzjonalista\", PDN).\nIl sette giugno 1919 le truppe britanniche spararono sulla folla disarmata che manifestava contro l'aumento del prezzo del pane in seguito a nuove tasse introdotte dall'autorit\u00e0 britannica. Questo avvenimento rafforz\u00f2 i sentimenti irredentisti della popolazione maltese. Il \"sette giugno\" (in italiano) rimane \u00e8 una delle feste nazionali di Malta.\nL'UPM, risultato primo partito alle elezioni del 1921, scelse di governare in coalizione con il Partito Laburista, esprimendo due Primi ministri: Joseph Howard e Francesco Buhagiar. UPM e PDN parteciparono ancora una volta separati, sebbene in coalizione, alle elezioni del 1924. Nel 1926, decisero di riunirsi e di adottare nuovamente il nome di Partito Nazionalista. Il nuovo partito unitario usc\u00ec per\u00f2 sconfitto dalle elezioni del 1927.\nIrredentismo e repressione al tempo del fascismo.\nL'aspirazione di una notevole parte della popolazione maltese ad unirsi al Regno d'Italia rappresent\u00f2 la maggiore preoccupazione politica dei britannici, specialmente dopo l'avvento del Fascismo che rivendicava apertamente l'italianit\u00e0 di Malta.\nGli irredentisti maltesi negli anni venti e trenta, riuniti nel Partito Nazionalista vicino alle posizioni fasciste, avevano nell'avvocato Carlo Mallia il loro ideologo e si esprimevano tramite il giornale \"Gazzetta Maltese\", diretto da Enrico Mizzi (che successivamente fu primo ministro maltese nel 1950). Vi si opponeva il Partito Costituzionale, su posizioni filo-britanniche. Il Partito Nazionalista emerse indiscusso vincitore delle elezioni del 1932, ma la loro stagione di Governo non dur\u00f2 a lungo: preoccupate dall'ascesa dell'Italia fascista nel Mar mediterraneo e in Africa, le autorit\u00e0 coloniali britanniche presero come pretesto le misure a sostegno dell'insegnamento della lingua italiana nelle scuole per sospendere sia il Governo che la Costituzione maltese.\nNel 1934 la lingua italiana fu abolita come lingua ufficiale a Malta a favore dell'inglese e del maltese. Nello stesso anno circa il 66% della popolazione maltese si considerava \"maltese italiana\" secondo Mallia (ma il dato potrebbe essere stato gonfiato a fini propagandistici). In quel periodo l'italiano era lingua esclusiva della nobilt\u00e0, ed era parlato solo dal 14% della popolazione maltese (all'epoca circa 35.400 abitanti) \nAlcuni antifascisti italiani si trasferirono a Malta in quegli anni, sostenuti dal governo inglese, mentre alcuni fascisti maltesi come Carmelo Borg Pisani presero la cittadinanza italiana poich\u00e9 consideravano Malta italiana.\nLe mire italiane sull'isola furono evidenziate nell'aprile del 1933, quando in una visita all'isola, il sottosegretario italiano dell'armadio Francesco Giunta dichiar\u00f2 di essere ancora sul suolo italiano e che il futuro dell'isola stava in una completa unione con l'Italia.\nLa seconda guerra mondiale e il passaggio di Malta verso l'indipendenza.\nL'irredentismo italiano sub\u00ec contraccolpi irrecuperabili con la Seconda guerra mondiale e i bombardamenti dell'aviazione fascista su Malta: l'assimilazione del Partito Nazionalista all'Italia fascista gli alien\u00f2 il sostegno dell'elettorato e il suo leader Enrico Mizzi (figlio del fondatore Fortunato) fu esiliato in Uganda, al pari di molti altri membri di rilievo degli irredentisti maltesi.\nAncora nel 1948 vi erano circa mille cittadini italiani a Malta, concentrati nel capoluogo.\nIl Partito Nazionalista si riorganizz\u00f2 negli anni successivi ed arriv\u00f2 al governo dell'arcipelago nel 1950, ma ormai ogni velleit\u00e0 irredentista italiana era abbandonata. Il Partito Nazionalista si oppose al progetto laburista di integrazione con il Regno Unito negli anni cinquanta, passando a sostenere l'opzione per l'indipendenza di Malta, che fu concessa dal Regno Unito nel 1964.\nPost-indipendenza maltese.\nL'avvio delle relazioni bilaterali.\nTra i principali sostenitori dell'indipendenza maltese vi fu anche il presidente del consiglio italiano Aldo Moro. Nel videomessaggio trasmesso in RAI la sera del 21 settembre 1964, Moro inviava ai maltesi un \u201cfervido saluto augurale in occasione della proclamazione dell'indipendenza\u201d, esprimendo soddisfazione per l\u2019ingresso dell\u2019arcipelago maltese \u201ccome nuovo membro libero e indipendente della comunit\u00e0 internazionale\u201d.\nL'Italia fu il primo paese a stabilire relazioni diplomatiche e a nominare un ambasciatore a Malta (dal 1967 residente a \"Villa Bel Air\" a Ta' Xbiex) dopo che l'arcipelago acquis\u00ec indipendenza e divenne membro dell'ONU. Il primo dicembre 1964, il primo ambasciatore italiano, Antonio Dazzi, presentava le sue credenziali al governatore generale, Sir Maurice Dorman.\nUn servizio di traghetto (attivo tre volte a settimana) tra Malta e Siracusa, gestito dalla societ\u00e0 Tirrenia, fu inaugurato gi\u00e0 nel 1965 a seguito dell'intesa tra il ministero dello sviluppo industriale maltese e quello italiano della marina mercantile. I voli Alitalia iniziarono ad atterrare a Luqa nel 1966, sulle tratte Roma-Malta e Catania-Malta. L'apertura dei collegamenti aerei e navali fu un passo avanti per l'apertura di Malta al turismo italiano e la diversificazione della sua economia.\nI quattro accordi del 1967.\nIl primo ministro maltese Giorgio Borg Olivier e l'omologo italiano Aldo Moro intavolarono in quegli anni un dialogo volto alla firma di accordi di cooperazione e alla discussione di questioni bilaterali quali i prestiti a basso tasso d\u2019interesse, gli aiuti all'industrializzazione, la parificazione dei maltesi agli italiani in materia di lavoro. Il ministro degli esteri Amintore Fanfani si rec\u00f2 a Malta il 28 luglio 1967 per firmare i quattro accordi italo-maltesi:\nLa relazione con l'Italia fu inoltre vitale per Malta nell'avvicinamento alla Comunit\u00e0 Economica Europea, siglato dall'accordo di associazione del 5 dicembre 1970.\nFu sempre Aldo Moro, come ministro degli esteri, a partecipare ai colloqui sulla questione della chiusura delle basi militari inglesi (basi NATO) a Malta, richiesta dal premier socialista maltese Dom Mintoff, arrivando ad un accordo nel marzo 1972. In riconoscenza, il governo maltese affid\u00f2 all'Istituto Italiano di Cultura della Valletta il prestigioso Palazzo della Vecchia Cancelleria dell\u2019Ordine di Malta, proprio di fronte al Palazzo Presidenziale, e dedic\u00f2 ad Aldo Moro un'importante arteria stradale a Marsa.\nAltri accordi bilaterali italo-maltesi furono firmati nel maggio 1972 da Aldo Moro, sulla cooperazione scientifica e tecnica, sull'assistenza militare (inclusa l'invio di una missione tecnica, operativa dal 1973 e tuttora presente, che negli anni ha portato all'apertura di un collegamento radio ad onde corte nel 1974, della circonvallazione di Marsa nel 1977, e della nuova pista dell'aeroporto di Luqa nel 1977), e sull'assistenza finanziaria e di cooperazione economica (con una linea di credito di 1,5 miliardi di lire).\nUn anno dopo il passaggio alla repubblica nel 1974, Malta ospit\u00f2 il capo di stato italiano Giovanni Leone il 5 dicembre 1975 come prima visita di Stato a Malta. Faranno seguito le visite di Francesco Cossiga (settembre 1991), Oscar Luigi Scalfaro (novembre 1995), Carlo Azeglio Ciampi (maggio 2005), Giorgio Napolitano (luglio 2010) e Sergio Mattarella (settembre 2017).\nTra il 1979 e il 2002 l'Italia sostenne l'avvicinamento progressivo di Malta alla CEE tramite cinque protocolli finanziari.\nL'affare maltese e l'accordo di garanzia della neutralit\u00e0 del 1980.\nNel 1980, a seguito delle vicende del cosiddetto affare Maltese, Malta ha firmato un accordo di neutralit\u00e0 con l'Italia, sotto la quale Malta ha accettato di non entrare in alcuna alleanza e l'Italia ha accettato di garantire la neutralit\u00e0 di Malta.\nIl trattato, denominato \"Accordo sul Riconoscimento e la Garanzia della Neutralit\u00e0 di Malta\" viene ratificato ufficialmente, assieme ad un primo protocollo sulla assistenza finanziaria, tecnica ed economica. Nel trattato italo maltese, conseguito con uno scambio tra Roma e La Valletta di note firmate, l'Italia si impegna a garantire la neutralit\u00e0 maltese (affermata da Malta nel 1979) e a sua volta Malta afferma il divieto di avere basi militari straniere sul proprio territorio, ribadisce il suo impegno verso una politica di non allineamento, invita tutti gli Stati affacciati sul Mediterraneo ad impegnarsi a protezione della sovranit\u00e0 maltese, ed infine si impegna ad utilizzare i propri cantieri navali solo per scopi civili commerciali e per la riparazione di navi militari, ma solo se poste preventivamente in condizione di non combattimento, con esclusione, in ogni caso, delle navi militari di Stati Uniti e Unione Sovietica.\nL'accordo firmato col governo italiano permise il raggiungimento di una indipendenza sostanziale di Malta. L'isola poteva dirsi autosufficiente sia dal punto di vista politico che da quello economico, fruendo di consistenti aiuti economici italiani, a cui successivamente avrebbero potuto aggiungersi i proventi del futuro sfruttamento dei giacimenti petroliferi eventualmente scoperti nel sottosuolo dei banchi di Medina, rispetto ai quali la Corte de L'Aia successivamente si pronunci\u00f2 a favore di Malta. Grazie al trattato bilaterale con l'Italia, Malta poteva dirsi protetta anche dal punto di vista militare.\nMalta e l'Italia nell'UE.\nFu inoltre alla Presidenza italiana del Consiglio UE che il Governo maltese indirizz\u00f2 la richiesta di adesione alla CEE nel 1990.\nUn nuovo protocollo fiscale (che emenda l'accordo del luglio 1981) \u00e8 stato firmato dal ministro degli esteri maltesi Tonio Borg a Roma nel marzo 2009. Nel 2010, il governo italiano ha anche rimosso Malta dalla lista dei paradisi fiscali, il che ha incentivato lo spostamento delle societ\u00e0 finanziarie verso l'arcipelago.\nMalta interpreta gli accordi internazionali in tema di assistenza in mare in maniera restrittiva, sostenendo che i profughi recuperati in mare vadano trasferiti al porto sicuro pi\u00f9 vicino (solitamente Lampedusa) anche quando essi sono soccorsi in acque di competenza \"search and rescue\" maltese. Ci\u00f2 ha provocato vari casi di controversia con l'Italia. Nel giugno 2004 la nave umanitaria tedesca \"Cap Anamur\" rimase in mare con 37 profughi per oltre 18 giorni prima che Italia e Malta si accordassero sul porto di sbarco. Di nuovo nell'aprile 2009 le relazioni italo-maltesi sono deteriorate per via del caso del mercantile \"Pinar\", con a bordo 154 profughi, cui Malta ha rifiutato l'attracco, scatenando le proteste italiane. Lo stesso \u00e8 accaduto di nuovo nel 2017 alla nave spagnola Golfo Azzurro.\nLa questione del confine marino italo-maltese nel Mediterraneo \u00e8 rimasta insoluta, anche per via dei potenziali giacimenti energetici sottomarini (cfr. affare maltese). Il contenzioso tra i due paesi ha raggiunto l'apice a fine dicembre 2012, quando con un decreto ministeriale il gi\u00e0 dimissionario ministro italiano per lo Sviluppo economico Corrado Passera (governo Monti) estese unilateralmente la giurisdizione italiana sulla piattaforma continentale in un tratto di mare a sud-est della Sicilia (\u201cZona marina C \u2013 Settore sud\u201d), arrivando a sovrapporsi alle acque rivendicate da Malta, inclusi quei \"Medina bank\" che furono teatro della crisi tra Libia e Malta nel 1980 (cf. affare maltese). Nel 2007 Malta aveva concesso l'esplorazione in tali aree alla Heritage Oil plc, attirandosi la diffida della Libia.\nMalta \u00e8 rimasta al riparo dall'ondata migratoria lungo la rotta del Mediterraneo centrale negli anni 2010. Bench\u00e9 l'Italia abbia accolto 150.000 profughi nel 2013, Malta ha registrato solo 2.008 sbarchi lo stesso anno. Il leader dell'opposizione maltese, Simon Busuttil, ha denunciato l'esistenza di un accordo informale tra il governo Renzi e il governo maltese di Joseph Muscat secondo cui l'Italia si sarebbe fatta carico della gestione dell'emergenza profughi in cambio del via libera allo sfruttamento dei giacimenti energetici nelle acque a sud-est di Malta, la cui sovranit\u00e0 \u00e8 contesa tra i due paesi. Il governo maltese ha smentito. A fine 2015, Malta e l'Italia hanno raggiunto un accordo informale di sospensione delle trivellazioni esplorative nell\u2019area.\nNel 2015 \u00e8 stato inaugurato l'interconnettore elettrico Sicilia-Malta, con fondi europei, volto a contribuire alla sicurezza energetica dell'arcipelago maltese.\nL'Italia \u00e8 il principale partner commerciale di Malta, con scambi commerciali che superano 1 miliardo di euro. Oltre il 26% delle importazioni totali di Malta provengono dall'Italia. Il turismo reciproco \u00e8 anche importante, con 77.500 persone in visita dai rispettivi paesi nel 2010. L'Italia \u00e8 anche il secondo pi\u00f9 importante mercato turistico per Malta.\nLingua e cultura.\nMalta rimane ancora oggi molto legata all'Italia, oltre che all'ex potenza coloniale britannica. I legami sono principalmente di tipo culturale: la lingua italiana a Malta - bench\u00e9 senza alcuno status ufficiale - resta molto diffusa e parlata correntemente da circa due terzi dei maltesi, anche grazie all'influenza delle radio e televisioni italiane, fino agli anni novanta tra le poche direttamente ricevibili nell'arcipelago.\nPer contro, la lingua maltese - lingua semitica di derivazione siculo-araba - ancora oggi accoglie un'importante quantit\u00e0 di lessico italiano, siciliano e neo-latino, lascito del tempo della lingua franca italiana all'epoca dei cavalieri, anche se la tendenza odierna \u00e8 verso una sempre maggiore anglicizzazione lessicale..\nAltro legame dell'isola con l'Italia \u00e8 data dalla presenza a Malta di molti cognomi di chiare origini italiane, dovuta al progressivo popolamento da parte di siculo-arabi dall'anno 1000 e alle successive ondate di immigrazione.\nReligione.\nLa Chiesa cattolica, fondamento dell'identit\u00e0 nazionale maltese, \u00e8 un altro importante elemento delle relazioni italo-maltesi. Oggi la nuova consapevolezza popolare maltese, grazie a studi storici e genetici inoppugnabili, tende a rigettare le false origini arabo-musulmane, per sottolineare invece la continuit\u00e0 cattolica dell'arcipelago (ed anche le sue radici \"semitico-fenicie\"), e di conseguenza i legami con l'Italia attraverso la Chiesa cattolica. [fonte?]\nImmigrazione italiana a Malta.\nNel 2013 il Ministero dell'Interno contava 1.362 cittadini italiani aventi diritto al voto residenti a Malta. La cifra degli italiani a Malta \u00e8 probabilmente ben pi\u00f9 alta, per via della mobilit\u00e0 temporanea dei cittadini UE (molti dei quali non iscritti all'AIRE).\nSecondo una ricerca maltese, gli italiani a Malta sono aumentati da 379 nel 2008 a 1.070 nel 2013 e 1.668 nel 2014, attirati dalle prospettive economiche nell'arcipelago. La maggioranza degli italiani a Malta lavora nei settori dell'accoglienza turistica e della ristorazione."}
{"id": "6515793", "revid": "767487", "url": "https://it.wikipedia.org/wiki?curid=6515793", "title": "Lometa Odom", "text": "Carriera.\nDurante la sua permanenza al Wayland Baptist College, venne nominata 4 volte All-American. Con gli ha disputato i Giochi panamericani di Citt\u00e0 del Messico 1955, dove ha vinto la medaglia d'oro.\nDopo il ritiro ha allenato per 37 anni a livello di high school.\nNel 1992 \u00e8 stata introdotta nella Wayland Baptist Hall of Honor. Nel 2011 \u00e8 stata introdotta nella Women's Basketball Hall of Fame."}
{"id": "6515798", "revid": "731511", "url": "https://it.wikipedia.org/wiki?curid=6515798", "title": "Nora McDermott", "text": "Carriera.\nDopo la carriera con la University of British Columbia, dove conquist\u00f2 due campionati Vancouver Senior B nel 1947 e nel 1948, vinse con le Vancouver Eilers 9 campionati canadesi in 14 anni. Con il ha disputato tre edizioni dei Giochi panamericani (Citt\u00e0 del Messico 1955, Chicago 1959, San Paolo 1963).\nCome allenatrice condusse il Canada alla medaglia di bronzo ai Giochi panamericani di Winnipeg 1967.\n\u00c8 stata introdotta nella \"Basketball Canada Hall of Fame\" e nella \"UBC Sports and Basketball BC Halls of Fame\"."}
{"id": "6515799", "revid": "599013", "url": "https://it.wikipedia.org/wiki?curid=6515799", "title": "Regione del Centro", "text": ""}
{"id": "6515800", "revid": "1305772", "url": "https://it.wikipedia.org/wiki?curid=6515800", "title": "Greece", "text": ""}
{"id": "6515802", "revid": "640277", "url": "https://it.wikipedia.org/wiki?curid=6515802", "title": "Linea Saltovskaja", "text": ""}
{"id": "6515806", "revid": "640277", "url": "https://it.wikipedia.org/wiki?curid=6515806", "title": "Linea Alekseevskaja", "text": ""}
{"id": "6515808", "revid": "640277", "url": "https://it.wikipedia.org/wiki?curid=6515808", "title": "Alekseevskaja (metropolitana di Charkiv)", "text": ""}
{"id": "6515811", "revid": "300067", "url": "https://it.wikipedia.org/wiki?curid=6515811", "title": "Alberta Cox", "text": "Carriera.\nAttiva per 20 anni nella AAU, disput\u00f2 due Campionati del mondo (1957, 1964) con gli , vincendo la medaglia d'oro nel 1957.\nDopo il ritir\u00f2 allen\u00f2 la squadra nazionale, disputando altri due Campionati del mondo (1967, 1971) e i Giochi panamericani di Winnipeg 1967, dove conquist\u00f2 la medaglia d'argento."}
{"id": "6515812", "revid": "1305772", "url": "https://it.wikipedia.org/wiki?curid=6515812", "title": "Acacia nubica", "text": "Acacia nubica, \u00e8 una pianta appartenente alla famiglia delle leguminose originario dell'Africa orientale.\nDescrizione.\nSi presenta come un arbusto alto fino a 5 metri con rami che irradiano dalla base in tutte le direzioni. Presenta ramoscelli diritti color grigio-bianco, con spine lunghe fino a 1,5 cm.\nDistribuzione.\nCresce in terreni alluvionali, in Africa orientale, dall'Egitto al Kenya, in Iraq e in Iran."}
{"id": "6515820", "revid": "363629", "url": "https://it.wikipedia.org/wiki?curid=6515820", "title": "HIV Drug Resistance Database", "text": " \nHIV Drug Resistance Database, noto anche come \"Stanford HIV RT and Protease Sequence Database\", \u00e8 un database presso la Universit\u00e0 di Stanford che segue 93 mutazioni comuni dell'HIV. \u00c8 stato ricompilato nel 2008 che elenca 93 mutazioni comuni, dopo la sua compilazione iniziale di mutazioni nel 2007 di 80 mutazioni. L'ultima lista utilizza dati provenienti da altri laboratori in Europa, Canada e Stati Uniti, tra cui pi\u00f9 di 15.000 sequenze di individui non trattati."}
{"id": "6515822", "revid": "212348", "url": "https://it.wikipedia.org/wiki?curid=6515822", "title": "Garrett G. Fagan", "text": ""}
{"id": "6515823", "revid": "767487", "url": "https://it.wikipedia.org/wiki?curid=6515823", "title": "Carolyn Miller", "text": "Carriera.\nDurante la sua permanenza al Wayland Baptist College, fece parte della squadra che vinse 133 partite di college di fila. Fu AAU All-American nel 1959, 1960 e 1967. Con gli ha disputato i Campionati del mondo del 1967 e due edizioni dei Giochi panamericani, dove ha vinto una medaglia d'oro (Chicago 1959) e una d'argento (Winnipeg 1967).\nDopo il ritiro ha allenato per 29 anni in varie scuole, inclusa la Stephen F. Austin State University. Ha inoltre fatto parte del Comitato olimpico degli Stati Uniti dal 1967 al 1971 e del Comitato olimpico femminile dal 1973 al 1976.\nNel 1998 \u00e8 stata introdotta nella Wayland Baptist University's Athletic Hall of Honor."}
{"id": "6515825", "revid": "110157", "url": "https://it.wikipedia.org/wiki?curid=6515825", "title": "Serie B 2017-2018 (calcio femminile)", "text": "L'edizione 2017-2018 \u00e8 stata la quarantasettesima del campionato di Serie B femminile italiana di calcio, il secondo livello nella struttura del calcio femminile in Italia. Il campionato inizia il 17 settembre 2017 e si \u00e8 concluso il 13 maggio 2018.\nStagione.\nNovit\u00e0.\nAl termine della stagione 2016-2017 sono state promosse in Serie A Empoli Ladies, Sassuolo, Valpolicella e Pink Sport Time, mentre sono retrocesse in Serie C Musiello Saluzzo, Gordige, S\u00fcdtirol e Grifone Gialloverde. Dalla Serie A 2016-2017 sono state retrocesse Como 2000, Chieti, Luserna e Jesina.\nDelle squadre aventi diritto non sono state ammesse al campionato di Serie B per espressa rinuncia: Alessandria, Azzurra San Bartolomeo, Domina Neapolis Academy, Napoli, New Team Ferrara, Udinese, Virtus Padova, Bassano 2015, Monturano Campiglione e Roggiano (queste ultime tre neopromosse).\nDi conseguenza, a completamento dell'organico, sono state ammesse al campionato di Serie B il Grifone Gialloverde, il Musiello Saluzzo, il Riccione e il Pisa.\nInoltre, dalla fusione del Napoli e del Napoli Dream Team \u00e8 nato il Napoli Femminile.\nFormula.\nLe 57 squadre partecipanti sono state suddivise in due gironi da 13 squadre ciascuno, un girone da 15 squadre e un girone da 16 squadre. In ogni girone le squadre si affrontano in un girone all'italiana con partite di andata e ritorno per un totale di 24 giornate nei gironi da 13, 28 giornate nel girone da 15 e 30 giornate nei gironi da 16. Vista la riforma dei campionati per la stagione 2018-2019, la formula del campionato per la promozione \u00e8 stata modificata per la stagione 2017-2018:\nSempre alla luce della riforma dei campionati per la stagione 2018-2019, acquisiscono diritto alla partecipazione alla Serie B 2018-2019:\nIn caso di parit\u00e0 di punteggio tra due squadre, si procede con uno spareggio in campo neutro e gara secca per determinare la squadra terza classificata. In caso di parit\u00e0 di punteggio tra pi\u00f9 di due squadre, si definiscono tramite classifica avulsa le due squadre che accedono allo spareggio in campo neutro e gara secca per determinare la squadra terza classificata.&lt;br&gt;\nTutte le restanti squadre verranno ammesse al campionato di Serie C 2018-2019.\nGirone A.\nClassifica finale.\n\"Fonte: sito ufficiale LND.\"\nLegenda:\nNote:\nGirone B.\nClassifica finale.\n\"Fonte: sito ufficiale LND.\"\nLegenda:\nNote:\nGirone C.\nClassifica finale.\n\"Fonte: sito ufficiale LND.\"\nLegenda:\nNote:\nGirone D.\nClassifica finale.\n\"Fonte: sito ufficiale LND.\"\nLegenda:\nNote:\nSpareggi promozione.\nAgli spareggi promozione sono ammesse le squadre vincitrici dei quattro gironi: il Florentia per il girone A, l'Orobica per il girone B, il Pro San Bonifacio per il girone C, la Roma per il girone D.\nPrima fase.\nNella prima fase le squadre prime classificate di ciascun girone si affrontano in campo neutro e gara secca per definire due promozioni in Serie A. Il sorteggio per gli accoppiamenti si \u00e8 tenuto il 9 maggio 2018.\nSeconda fase.\nAgli spareggi promozione/retrocessione accedono la nona e la decima classificata in Serie A e le due squadre Serie B perdenti gli spareggi promozione. Gli spareggi si disputano in campo neutro e gara secca e le vincitrici sono ammesse in Serie A."}
{"id": "6515854", "revid": "212348", "url": "https://it.wikipedia.org/wiki?curid=6515854", "title": "David Mc Cullough", "text": ""}
{"id": "6515856", "revid": "287204", "url": "https://it.wikipedia.org/wiki?curid=6515856", "title": "Ann Dunham", "text": " Era la madre di Barack Obama, il 44\u00ba presidente degli Stati Uniti d'America.\nDunham fu conosciuta con il nome di Stanley Ann Dunham durante gli anni del college, e successivamente come Ann Dunham, Ann Obama, Ann Soetoro, poi Ann Sutoro dopo il secondo divorzio, e infine come Ann Dunham. Nata in Wichita, Kansas, trascorse l'infanzia tra California, Oklahoma, Texas e Kansas, l'adolescenza a Mercer Island nello Stato di Washington, e la maggior parte dell'et\u00e0 adulta tra le Hawaii e l\u2019Indonesia.\nLa Dunham complet\u00f2 gli studi presso l'East-West Center (EWC) e l'Universit\u00e0 delle Hawaii a Manoa, Honolulu, dove consegu\u00ec la laurea in antropologia nel 1967, seguita da un Master of Arts (MA) (1974) e da un dottorato (1992) nella stessa materia. Frequent\u00f2 anche l'Universit\u00e0 di Washington a Seattle tra il 1961 e il 1962. Il suo interesse per l'artigianato, la tessitura e il ruolo delle donne nelle \"cottage industries\", la port\u00f2 a concentrare gli studi di ricerca sul lavoro femminile nell\u2019isola di Giava e sulla lavorazione del metallo in Indonesia. Durante il suo servizio come consulente per la United States Agency for International Development (USAID), cre\u00f2 dei programmi di microcredito per porre rimedio al problema della povert\u00e0 nei villaggi rurali. Lavor\u00f2 anche per la Ford Foundation a Giacarta e come consulente per la Asian Development Bank a Gujranwala in Pakistan. Negli anni della maturit\u00e0, lavor\u00f2 per la Bank Rakyat Indonesia dove applic\u00f2 la sua ricerca al pi\u00f9 vasto programma di microfinanza al mondo.\nL'elezione del figlio a presidente degli Stati Uniti port\u00f2 rinnovato interesse per il lavoro della Dunham: l'Universit\u00e0 delle Hawaii tenne un simposio sul suo lavoro di ricerca; una mostra della sua collezione di tessuti batik indonesiani fece il giro degli Stati Uniti, e nel dicembre del 2009, la Duke University Press pubblic\u00f2 \"Surviving against the Odds: Village Industry in Indonesia\" un libro basato sulla sua tesi di dottorato originale del 1992. Nel 2011, Janny Scott, autrice ed ex giornalista del New York Times, pubblic\u00f2 una biografia della Dunham dal titolo \"A Singular Woman\". L\u2019interesse postumo ha portato anche alla creazione del fondo di ricerca Ann Dunham Soetoro presso il dipartimento di antropologia dell\u2019Universit\u00e0 delle Hawaii a Manoa, e della borsa di studio Ann Dunham Soetoro per il finanziamento degli studi post-laurea di studenti associati all\u2019East-West Center a Honolulu, nelle Hawaii.\nIn un'intervista, Barack Obama defin\u00ec sua madre come \"la figura predominante negli anni della mia formazione\u2026 I valori che mi ha trasmesso continuano ad essere un punto di riferimento nelle mie decisioni politiche\".\nPrimi anni.\nStanley Ann Dunham nacque il 29 novembre 1942 nel Saint Francis Hospital di Wichita, Kansas, unica figlia di Madelyn Lee Payne e Stanley Armour Dunham. Di radici prevalentemente inglesi, con alcune discendenze tedesche, svizzere, scozzesi, irlandesi e gallesi, era parente di quinto grado di Wild Bill Hickok, suo sesto cugino. Usando una combinazione di vecchi documenti e analisi del DNA, il 30 luglio 2012 il sito Ancestry.com pot\u00e9 annunciare che la madre della Dunham fu una discendente dell\u2019africano John Punch, schiavo e servo debitorio nella Virginia coloniale del XVII secolo.\nEntrambi i genitori nacquero in Kansas e si incontrarono a Wichita, dove si sposarono il 5 Maggio del 1940. Dopo l\u2019attacco di Pearl Harbor, il padre si arruol\u00f2 nell\u2019esercito degli Stati Uniti mentre la madre lavor\u00f2 in uno stabilimento della Boeing a Wichita. Stando a quanto dichiarato dalla stessa Dunham, il padre avrebbe desiderato un figlio maschio e per questo le pass\u00f2 il nome, anche se questa versione dei fatti \u00e8 messa in dubbio dalla famiglia. Lo zio paterno sostiene che il nome le sarebbe stato dato invece dalla madre come omaggio al personaggio della sua attrice preferita Bette Davis nel film \"In questa nostra vita\", perch\u00e9 riteneva che il nome Stanley avesse un suono sofisticato su una ragazza. Durante l'infanzia e l'adolescenza, la Dunham fu nota con il nome di Stanley. Nonostante fosse oggetto di scherno da parte degli altri bambini, lo mantenne fino alle scuole superiori \u201cscusandosene ogni volta, all\u2019arrivo in una nuova citt\u00e0\u201d. Quando inizi\u00f2 a frequentare il college, fu invece conosciuta con il suo secondo nome, Ann. Dopo la Seconda Guerra Mondiale, i Dunham si trasferirono da Wichita alla California, dove il padre frequent\u00f2 l\u2019Universit\u00e0 della California, Berkeley. Nel 1948 si trasferirono a Ponca City, Oklahoma, poi a Vernon, Texas, ed infine a El Dorado, Kansas. Nel 1955 si trasferirono a Seattle, Washington, dove il padre trov\u00f2 impiego come commerciante di mobili e la madre come vice presidente di una banca. Vissero in un complesso residenziale nel quartiere di Wedgwood dove Ann frequent\u00f2 la Nathan Eckstein Junior High School.\nNel 1956, i Dunham si trasferirono a Mercer Island, un quartiere suburbano nella zona est di Seattle. I genitori di Ann vollero che la figlia, allora tredicenne, frequentasse la Mercer Island High School inaugurata di recente. Gli insegnanti Val Foubert e Jim Wichterman mostrarono alla Dunham l\u2019importanza dello sfidare le norme sociali e del mettere in discussione le autorit\u00e0, lezioni che la giovane prese a cuore: \"Sentiva di non aver bisogno di uscire con qualcuno, sposarsi o avere dei figli\u201d. Un compagno di classe la ricord\u00f2 come \u201cintellettualmente molto pi\u00f9 matura di noi e un po' pi\u00f9 avanti dei suoi tempi, in una maniera originale\", mentre un amico delle superiori la descrisse come ben informata e progressista: \"Se c'era un qualche fatto negativo accaduto nel mondo che destava le tue preoccupazioni, Stanley ne era gi\u00e0 al corrente prima di tutti. Eravamo liberali ancora prima di sapere cosa fossero, i liberali\". Un altro amico la defin\u00ec \"la femminista originale\".\nVita familiare e matrimoni.\nIl 21 agosto 1959 le Hawaii divennero il 50\u00ba Stato ad essere incluso nell'Unione. I genitori della Dunham andarono in cerca di nuove opportunit\u00e0 di affari nel nuovo Stato, e appena terminati gli studi superiori nel 1960, Ann e la famiglia si trasferirono a Honolulu, dove la giovane si iscrisse poco dopo all'Universit\u00e0 delle Hawaii a Manoa.\nPrimo matrimonio.\nDurante una lezione di lingua russa, la Dunham conobbe Barack Obama, Sr., il primo studente africano della scuola. All\u2019et\u00e0 di 23 anni, Obama, Sr. era venuto alle Hawaii per completare i suoi studi, lasciando a casa, nella cittadina di Nyang'oma Kogelo in Kenya, una moglie incinta e un figlio piccolo. Dunham e Obama Sr. si sposarono sull\u2019isola di Maui nelle Hawaii il 2 febbraio 1961, nonostante l\u2019opposizione di entrambe le famiglie. La Dunham era incinta di tre mesi. Obama Sr. inform\u00f2 successivamente la Dunham del suo primo matrimonio in Kenya, dichiarando per\u00f2 di essere divorziato, fatto che anni dopo lei scopr\u00ec essere falso. La prima moglie di Obama Sr., Kezia, dichiar\u00f2 di aver acconsentito al secondo matrimonio del marito in linea con le usanze Luo.\nIl 4 agosto 1961, all'et\u00e0 di 18 anni, la Dunham diede alla luce il suo primo figlio, Barack Obama II. Gli amici nello Stato di Washington ricordano la sua visita nel 1961 con il piccolo a un mese di et\u00e0. La Dunham frequent\u00f2 le lezioni all\u2019Universit\u00e0 di Washington dal settembre 1961 al giugno 1962 e visse da sola con il bambino nel quartiere Capitol Hill di Seattle mentre il marito proseguiva gli studi nelle Hawaii. Quando Obama, Sr. si laure\u00f2 all\u2019Universit\u00e0 delle Hawaii nel giugno del 1962, gli venne offerta una borsa di studio a New York che per\u00f2 rifiut\u00f2, preferendo invece frequentare la pi\u00f9 prestigiosa Universit\u00e0 di Harvard. Part\u00ec per Cambridge, Massachusetts, dove nell\u2019autunno di quell\u2019anno inizi\u00f2 a frequentare la specializzazione post-laurea ad Harvard.\nLa Dunham torn\u00f2 a Honolulu, dove riprese gli studi all'Universit\u00e0 delle Hawaii con il semestre estivo nel gennaio del 1963. In questo periodo furono i genitori ad aiutarla a crescere il piccolo Obama. La Dunham chiese il divorzio nel gennaio del 1964, che Obama, Sr. accett\u00f2 senza opposizione. Nel dicembre di quell\u2019anno, Obama Sr. spos\u00f2 Ruth Baker, un\u2019ebrea americana di discendenze lituane, dalla quale si separ\u00f2 nel 1971 e divorzi\u00f2 nel 1973 dopo aver avuto due figli. Nel 1965 Obama Sr. consegu\u00ec il Master of Arts in Economia ad Harvard. Nel 1971 si rec\u00f2 alle Hawaii per un mese per far visita al figlio Barack che allora aveva 10 anni. Quella fu l\u2019ultima volta che lo vide, e l\u2019unica interazione personale di rilievo che ebbe con lui. Fu ucciso in un incidente stradale nel 1982.\nSecondo matrimonio.\nAll\u2019East-West Center, la Dunham conobbe Lolo Soetoro, un agrimensore giavanese arrivato a Honolulu nel settembre del 1962 con una borsa di studio per studiare geografia all\u2019Universit\u00e0 delle Hawaii.\nSoetoro ottenne il Master of Arts in geografia all'Universit\u00e0 delle Hawaii nel luglio del 1964. Dunham e Soetoro si sposarono alle Hawaii nel 1965, e nel 1966 Soetoro ritorn\u00f2 in Indonesia. La Dunham si laure\u00f2 all\u2019Universit\u00e0 delle Hawaii in antropologia il 6 agosto del 1967 e nell\u2019ottobre di quell\u2019anno si trasfer\u00ec con il figlio di sei anni a Giacarta, in Indonesia, per riunirsi al marito.\nIn Indonesia, Soetoro trov\u00f2 dapprima un impiego mal pagato come topografo per il governo indonesiano, e successivamente lavor\u00f2 nell\u2019ufficio governativo della Union Oil Company. La famiglia visse inizialmente per due anni e mezzo al numero 16 di via Kyai Haji Ramli Tengah in un quartiere di recente costruzione nel villaggio amministrativo di Menteng Dalam, nel sottodistretto di Tebet a Giacarta Meridionale, dove il figlio frequent\u00f2 la vicina scuola cattolica Santo Fransiskus Asisi (San Francesco d\u2019Assisi) in lingua indonesiana fino a una parte della terza elementare. Nel 1970 si trasferirono poi a circa 3 chilometri a nord al numero 22 di via Taman Amir Hamzah nel quartiere Matraman Dalam, nel villaggio amministrativo di Pegangsaan nel sottodistretto di Menteng a Giacarta Centrale, dove Barack frequent\u00f2 per il resto del terzo e quarto anno delle elementari la Besuki School, scuola governativa in lingua indonesiana a circa 2 chilometri e mezzo ad est, nell\u2019esclusivo villaggio amministrativo di Menteng, sottodistretto di Menteng. Il 15 agosto 1970, Soetoro e la Dunham ebbero una figlia, Maya Kassandra Soetoro.\nIn Indonesia, la Dunham arricch\u00ec l'istruzione del figlio con corsi d'inglese per corrispondenza, dischi di Mahalia Jackson e discorsi di Martin Luther King, Jr. Nel 1971, sped\u00ec il giovane Obama alle Hawaii per frequentare l\u2019ultimo anno delle elementari alla Punahou School, anzich\u00e9 tenerlo con s\u00e9 in Indonesia. L\u2019impiego della nonna materna Madelyn Dunham presso la Bank of Hawaii, dove in un decennio era passata da impiegata ad essere una delle prime donne a ricoprire il ruolo di vicepresidente nel 1970, aiut\u00f2 a pagare la retta salata della scuola assieme al supporto di una borsa di studio.\nUn anno dopo, nell'agosto del 1972, la Dunham torn\u00f2 alle Hawaii con la figlia per riunirsi a Barack, e intraprese gli studi post-laurea in antropologia all\u2019Universit\u00e0 delle Hawaii. Gli studi della Dunham furono sponsorizzati da una borsa di studio della Asia Foundation dall\u2019agosto del 1972 al luglio del 1973, e da una borsa di studio dell\u2019Istituto per la tecnologia e lo sviluppo dell\u2019East-West Center tra l'agosto del 1973 e il dicembre del 1978.\nLa Dunham complet\u00f2 il Master of Arts in antropologia all'Universit\u00e0 delle Hawaii nel dicembre del 1974, e dopo tre anni trascorsi alle Hawaii, torn\u00f2 in Indonesia con la figlia Maya nel 1975 per effettuare studi antropologici sul campo. Il figlio decise di non accompagnarla in Indonesia, preferendo invece terminare le scuole superiori alla Punahou School a Honolulu e restare a vivere con i nonni. Lolo Soetoro e la Dunham divorziarono il 5 novembre del 1980. Lolo Soetoro spos\u00f2 Erna Kustina nel 1980 dalla quale ebbe un figlio, Yusuf Aji Soetoro, nato nel 1981, e una figlia, Rahayu Nurmaida Soetoro, nata nel 1987. Mor\u00ec il 2 marzo 1987 all\u2019et\u00e0 di 52 anni per insufficienza epatica.\nLa Dunham non si allontan\u00f2 mai dai due ex mariti, e incoraggi\u00f2 i figli a restare vicini ai rispettivi padri.\nVita professionale.\nDal gennaio 1968 al dicembre 1969 la Dunham insegn\u00f2 inglese e fu vicedirettore del Lembaga Persahabatan Indonesia Amerika (LIA), istituto per la collaborazione tra Indonesia e Stati Uniti, sussidiato dagli Stati Uniti, con sede al numero 9 di via Teuku Umar nel villaggio amministrativo di Gondangdia nel sottodistretto di Menteng, Giacarta Centrale. Dal gennaio del 1970 all\u2019agosto del 1972 insegn\u00f2 inglese e fu capo dipartimento e direttrice del Lembaga Pendidikan dan Pengembangan Manajemen (LPPM), Istituto di formazione e sviluppo manageriale al numero 9 di via Menteng Raya nel villaggio amministrativo di Kebon Sirih nel sottodistretto Menteng a Giacarta Centrale.\nDal 1968 al 1972, fu co-fondatrice e membro attivo dei Ganesha Volunteers, una societ\u00e0 per la conservazione del patrimonio culturale indonesiano presso il National Museum di Giacarta.\nDal 1972 al 1975 insegn\u00f2 tecniche artigianali quali tessitura, batik e tintura al Bishop Museum di Honolulu.\nIntraprese poi una carriera nello sviluppo rurale, difendendo la causa delle donne lavoratrici e del microcredito per i poveri del mondo, e lavor\u00f2 con i leader di organizzazioni per la difesa dei diritti umani, dei diritti delle donne e dello sviluppo della societ\u00e0 civile in Indonesia.\nNel marzo del 1977, sotto la supervisione del professore di economia agraria Leon A. Mears, svilupp\u00f2 e insegn\u00f2 un corso breve per i membri dello staff del BAPPENAS (Badan Perencanaan Pembangunan Nasional), l\u2019agenzia nazionale indonesiana per la pianificazione dello sviluppo urbanistico, presso la Facolt\u00e0 di economia dell\u2019Universit\u00e0 dell\u2019Indonesia (FEUI) a Giacarta.\nDal giugno 1977 fino al settembre 1978 condusse ricerche sulle industrie di villaggio nel Daerah Istimewa Yogyakarta (DIY), la regione speciale di Yogyakarta nel centro di Giava, Indonesia, con una borsa di ricerca dell\u2019East-West Centre. Essendo una tessitrice lei stessa, nutriva un interesse per le industrie di villaggio e si trasfer\u00ec a Yogyakarta City, centro dell\u2019artigianato giavanese.\nTra maggio e giugno del 1978 fu consulente a tempo determinato per l'International Labour Organization (ILO) a Giacarta, dove scrisse referenze su industrie di villaggio e altre imprese non agricole per il terzo piano di sviluppo quinquennale del governo indonesiano REPELITA III.\nDall'ottobre 1978 al dicembre 1980, lavor\u00f2 a Giava Centrale come consulente per le industrie agricole all\u2019interno del Provincial Development Program (PDP I), piano di sviluppo provinciale del Ministero dell\u2019industria indonesiano finanziato dall\u2019USAID a Giacarta, e implementato dalla compagnia di sviluppo internazionale Development Alternatives, Inc. (DAI).\nDal gennaio del 1981 al novembre del 1984, la Dunham fu responsabile di programma per le donne e l'impiego per l'ufficio regionale del sud-est asiatico della Ford Foundation a Giacarta. In questo periodo, svilupp\u00f2 un modello di microfinanza ora adottato come standard in Indonesia, Paese all'avanguardia in sistemi di microcredito. Peter Geithner, padre di Tim Geithner, che divenne successivamente segretario al tesoro degli Stati Uniti durante l\u2019amministrazione del figlio Barack, era a quel tempo a capo delle sovvenzioni per l\u2019Asia della fondazione.\nDal maggio al novembre del 1986, e dall'agosto al novembre del 1987, la Dunham fu consulente per lo sviluppo delle \"cottage industries\" per l\u2019Agricultural Development Bank of Pakistan (ADBP), all\u2019interno del Gujranwala Integrated Rural Development Project (GADP). La componente creditizia del progetto fu implementata nel distretto di Gujranwala nella provincia pakistana del Punjab, con fondi dell\u2019Asian Development Bank e del Fondo Internazionale per lo Sviluppo Agricolo (IFAD), con la componente creditizia implementata attraverso la Louis Berger International, Inc. La Dunham lavor\u00f2 a stretto contatto con l\u2019ufficio di Lahore della Punjab Small Industries Corporation (PSIC).\nDal gennaio 1988 al 1995, fu consulente e coordinatrice di ricerca per la banca pi\u00f9 antica dell'Indonesia, la Bank Rakyat Indonesia (BRI) a Giacarta, dove venne sussidiata dai fondi della USAID e della Banca Mondiale. Nel marzo del 1993 fu coordinatrice delle politiche e della ricerca della Women's World Banking (WWB) a New York. Aiut\u00f2 la WWB a gestire l\u2019Expert Group Meeting on Women and Finance tenutosi a New York nel gennaio del 1994, e l\u2019aiut\u00f2 ad assumere un ruolo incisivo nella 4\u00aa Conferenza mondiale sulle donne delle Nazioni Unite (ONU) tenutasi a Pechino dal 4 al 15 settembre 1995, cos\u00ec come nelle conferenze regionali dell'ONU e nei forum delle organizzazioni non governative che la precedettero.\nIl 9 agosto 1992 le fu conferito il dottorato in antropologia dall\u2019Universit\u00e0 delle Hawaii sotto la supervisione della professoressa Alice G. Dewey, con una tesi di 1043 pagine dal titolo \"Peasant blacksmithing in Indonesia: surviving against all odds\" (\"Fabbri contadini in Indonesia: sopravvivenza e prosperit\u00e0 contro ogni avversit\u00e0)\". L\u2019antropologo Michael Dove defin\u00ec la tesi \u201cuno studio antropologico classico, approfondito e sul campo di un\u2019industria vecchia 1200 anni\u201d. Secondo Dove, il lavoro della Dunham sfid\u00f2 la percezione popolare dei gruppi economicamente e politicamente marginalizzati, e oppose la nozione che le origini della povert\u00e0 fossero radicate nei poveri stessi e che le differenze culturali fossero responsabili del divario tra i Paesi meno sviluppati e l\u2019Occidente industrializzato. Nelle parole di Dove, la Dunham:scopr\u00ec che gli abitanti del villaggio in Java Centrale che osserv\u00f2 condividevano molte delle stesse esigenze economiche, credenze e aspirazioni dei pi\u00f9 capitalisti degli occidentali. Gli artigiani del villaggio erano \"fortemente interessati al profitto\", come scrisse, e l'imprenditoria era \"in abbondante offerta nell'Indonesia rurale\", essendo stata \"parte della cultura tradizionale\" del Paese per un millennio. Sulla base di queste osservazioni, la Dottoressa Soetoro concluse che il sottosviluppo di queste comunit\u00e0 fosse il risultato di una scarsit\u00e0 di capitale, la cui distribuzione \u00e8 questione politica e non culturale. I programmi contro la povert\u00e0 che volessero ignorare questa realt\u00e0 avrebbero, per assurdo, il potenziale di esacerbare l\u2019ineguaglianza perch\u00e9 rafforzerebbero semplicemente il potere delle \u00e9lite. Come scrisse nella sua tesi, \u201cmolti programmi governativi promuovono involontariamente la stratificazione canalizzando le risorse attraverso gli ufficiali del villaggio\u201d, che utilizzerebbero poi i fondi per rafforzare ulteriormente il proprio status.\nMalattia e decesso.\nVerso la fine del 1994, la Dunham stava vivendo e lavorando in Indonesia. Una sera, a cena a casa di amici a Giacarta, avvert\u00ec un mal di stomaco che il medico locale diagnostic\u00f2 inizialmente come indigestione. La Dunham torn\u00f2 negli Stati Uniti all\u2019inizio del 1995 dove venne visitata al Memorial Sloan\u2013Kettering Cancer Center di New York e dove le fu diagnosticato un cancro all\u2019utero che a quel punto si era gi\u00e0 diffuso alle ovaie. Torn\u00f2 di nuovo alle Hawaii per vivere con la madre vedova, e mor\u00ec il 7 novembre 1995, 22 giorni prima del suo 53\u00ba compleanno. Dopo la cerimonia funebre all\u2019Universit\u00e0 delle Hawaii, Obama e la sorella dispersero le ceneri della madre nell\u2019Oceano Pacifico a Lanai Lookout, nel sud di Oahu. Nello stesso punto, Obama disperse le ceneri della nonna Madelyn Dunham il 23 dicembre 2008, qualche settimana dopo la sua elezione a presidente.\nObama parl\u00f2 della morte della madre in uno spot della sua campagna elettorale di 30 secondi intitolato \"Mother\", per sostenere il bisogno di una riforma sanitaria. Lo spot mostrava un'immagine della Dunham con in braccio un giovane Obama, mentre l'Obama adulto parlava dei suoi ultimi giorni e delle preoccupazioni riguardanti gli alti costi sanitari, tema che torn\u00f2 nuovamente in un suo discorso del 2007 a Santa Barbara:\nL'assicurazione sanitaria fornita dal datore di lavoro della Dunham copr\u00ec la maggior parte delle spese mediche, lasciandole la franchigia e le spese non coperte che ammontarono a diverse centinaia di dollari al mese. L'assicurazione per l'invalidit\u00e0 fornita dal datore di lavoro rifiut\u00f2 la sua richiesta di risarcimento delle spese non coperte perch\u00e9 il cancro fu considerato una condizione preesistente.\nInteresse postumo.\nNel settembre del 2008 l'Universit\u00e0 delle Hawaii tenne un simposio sulla Dunham. Nel dicembre del 2009, la Duke University Press pubblic\u00f2 una versione della sua tesi di dottorato intitolata \"Surviving against the Odds: Village Industry in Indonesia (Sopravvivere contro le avversit\u00e0: le industrie di villaggio in Indonesia)\". Il libro fu rivisto e modificato dal suo relatore Alice G. Dewey e da Nancy I. Cooper, mentre la figlia Maya Soetoro-Ng ne scrisse la prefazione. Nella sua postfazione, l\u2019antropologo dell\u2019Universit\u00e0 di Boston Robert W. Hefner descrive la ricerca della Dunham \u201cpreveggente\u201d e il suo lascito \"di rilievo attuale per l'antropologia, gli studi indonesiani e la \"engaged scholarship\"\". I libro fu lanciato al congresso annuale dell\u2019American Anthropological Association a Filadelfia nel 2009 con un pannello presidenziale d\u2019occasione sul lavoro della Dunham. L\u2019evento fu registrato dalla televisione satellitare americana C-SPAN.\nNel 2009 una mostra itinerante della collezione di batik giavanesi della Dunham dal titolo \"A Lady Found a Culture in its Cloth: Barack Obama's Mother and Indonesian Batiks (Una donna e una cultura in un tessuto: i batik indonesiani della madre di Barack Obama)\" fece il giro di sei musei degli Stati Uniti, con ultima tappa in agosto al Textile Museum di Washington D.C. Da giovane la Dunham esplor\u00f2 il suo interesse per le arti tessili creando lei stessa degli arazzi per puro piacere personale. Quando si trasfer\u00ec in Indonesia venne attratta dalla straordinaria arte del batik e inizi\u00f2 a collezionare una variet\u00e0 di tessuti.\nNel dicembre del 2010 le venne conferito il Bintang Jasa Utama, l'onorificenza civile pi\u00f9 alta dell'Indonesia. Il Bintang Jasa viene conferito a tre livelli e sulla base dei notevoli contributi civili e culturali dell\u2019individuo.\nNel 2011 venne pubblicata una lunga e importante biografia dal titolo \"A Singular Woman,\" scritta dall\u2019ex giornalista del New York Times Janny Scott.\nLa Fondazione dell'Universit\u00e0 delle Hawaii cre\u00f2 l'Ann Dunham Soetoro Endowment per supportare posizioni di lavoro all'interno del Dipartimento di antropologia dell\u2019Universit\u00e0 delle Hawaii a Manoa, e l\u2019Ann Dunham Soetoro Graduate Fellowship, che fornisce finanziamenti a studenti associati con l\u2019East-West Center di Honolulu, Hawaii.\nNel 2010 venne istituita la Stanley Ann Dunham Scholarship, borsa di studio per giovani laureande della Mercer Island High School, l\u2019Alma Mater di Ann. Nei primi 6 anni dalla sua creazione, il fondo elarg\u00ec 11 borse.\nIl 21 gennaio del 2012 il Presidente Obama visit\u00f2 con la famiglia una mostra sul lavoro antropologico della madre esposto all'East-West Center.\nIl lungometraggio biografico della regista Vivian Norris intitolato \"Obama Mama\" (titolo francese, \"La m\u00e8re d'Obama\") venne mostrato in anteprima il 31 maggio 2014 al 40\u00b0 Seattle International Film Festival, non distante da Mercer Island dove crebbe la Dunham.\nReligione e convinzioni personali.\nNella sua autobiografia del 1995 \"I sogni di mio padre. Un racconto sulla razza e l'eredit\u00e0 (Dreams from My Father)\" Barack Obama scrisse: \"la fiducia di mia madre in virt\u00f9 come l'onest\u00e0, il parlare chiaro, l'indipendenza di giudizio dipendeva da una fede che io non possedevo\u2026 In una terra [l\u2019Indonesia] in cui il fatalismo era uno strumento necessario per sopportare le difficolt\u00e0 lei era la testimone solitaria dell\u2019umanesimo secolare, un soldato del liberalismo rappresentato dal New Deal e dai Peace Corps\". Nel suo libro del 2006 \"L'audacia della speranza (The Audacity of Hope)\" Obama scrisse: \"Non fui cresciuto in una famiglia religiosa\u2026 Le esperienze personali di mia madre\u2026 non fecero altro che rafforzare questo scetticismo ereditato. I ricordi che aveva dei Cristiani che popolarono la sua giovent\u00f9 non erano particolarmente piacevoli\u2026 Eppure, nonostante il suo secolarismo professo, mia madre fu per molti versi la persona dalla spiritualit\u00e0 pi\u00f9 vivida che abbia mai conosciuto\". La religione per lei fu solo \u201cuno dei tanti modi, e non necessariamente il migliore, con cui l\u2019uomo cerca di controllare l\u2019inconoscibile e comprendere le verit\u00e0 pi\u00f9 profonde della propria esistenza\u201d, scrisse.\nLa migliore amica di Obama alle scuole superiori, Maxine Box, disse che la Dunham \"si definiva un'ateista, un tema di cui aveva letto e di cui poteva discutere. Metteva continuamente in discussione, argomentava, confrontava. Rifletteva gi\u00e0 a cose cui nessuno di noi aveva ancora pensato\". Interrogata sull\u2019ateismo della madre, la figlia Maya Soetoro-Ng disse invece: \"Non l'avrei definita un'ateista. Era agnostica. Ci pass\u00f2 in pratica tutti i grandi libri - la Bibbia, le Upani\u1e63ad induiste, le scritture Buddhiste, il Daodejing - perch\u00e9 ci rendessimo conto che in ciascuno di loro c\u2019\u00e8 qualcosa di bello\". \"Riteneva che Ges\u00f9 fosse un esempio meraviglioso, ma che molti cristiani si comportassero in maniera non cristiana\".\nIn un discorso del 2007, Obama mise a confronto le credenze della madre con quelle dei nonni materni, e disse della sua spiritualit\u00e0 e scetticismo: \u201cMia madre, i cui genitori erano dei battisti e metodisti non praticanti, fu una delle persone pi\u00f9 spirituali che io abbia mai conosciuto, ma possedeva un sano scetticismo verso la religione in quanto istituzione\u201d.\nObama descrisse successivamente cos\u00ec le proprie credenze personali in relazione all'educazione religiosa della madre e del padre:\"Mio padre nacque in Kenya e molte persone del suo villaggio erano Musulmane. Non pratic\u00f2 l'Islam, e a dire il vero non fu mai molto religioso. Incontr\u00f2 mia madre, una cristiana del Kansas, si sposarono e poi divorziarono. Io fui cresciuto da mia madre, per cui sono sempre stato cristiano. L'unico legame che possiedo con l'Islam \u00e8 che mio nonno paterno proveniva da quel Paese. Ma io non ho mai praticato l'Islam\"."}
{"id": "6515857", "revid": "69794", "url": "https://it.wikipedia.org/wiki?curid=6515857", "title": "Park Sin-ja", "text": "Carriera.\nCon la ha disputato i Campionati del mondo del 1964 e quelli del 1967, dove ha vinto la medaglia d'argento ed \u00e8 stata nominata MVP del torneo\nNel 1999 \u00e8 stata introdotta nella Women's Basketball Hall of Fame."}
{"id": "6515858", "revid": "1573940", "url": "https://it.wikipedia.org/wiki?curid=6515858", "title": "Alsodes montanus", "text": "Alsodes montanus () \u00e8 una specie di anfibi anuri appartenente alla famiglia Alsodidae."}
{"id": "6515859", "revid": "767487", "url": "https://it.wikipedia.org/wiki?curid=6515859", "title": "Park Sin-Ja", "text": ""}
{"id": "6515860", "revid": "300067", "url": "https://it.wikipedia.org/wiki?curid=6515860", "title": "Park Shin-ja", "text": ""}
{"id": "6515861", "revid": "767487", "url": "https://it.wikipedia.org/wiki?curid=6515861", "title": "Edison - L'uomo che illumin\u00f2 il mondo", "text": "Edison - L'uomo che illumin\u00f2 il mondo (\"The Current War\") \u00e8 un film del 2017 diretto da Alfonso Gomez-Rejon con protagonisti Benedict Cumberbatch, Michael Shannon e Nicholas Hoult, rispettivamente nei panni di Thomas Edison, George Westinghouse e Nikola Tesla.\nTrama.\nAlla fine del XIX secolo, Thomas Edison realizza una lampadina elettrica in grado di illuminare per oltre tredici ore. Questo gli procura una grande fama e gli d\u00e0 la possibilit\u00e0 di aprire la sua prima centrale elettrica a New York. Subito nasce l'idea di utilizzare l'invenzione di Edison per illuminare le grandi citt\u00e0; il problema \u00e8 che essa \u00e8 basata sull'utilizzo della corrente continua, che non consente di coprire grandi distanze. George Westinghouse, diventato famoso per l'invenzione e la produzione in serie di un sistema di freni ad aria per locomotive, decide di entrare nel mercato dell'elettricit\u00e0 e compra i brevetti per la corrente alternata, cercando successivamente un contatto con Edison per convincerlo a collaborare; questo contatto sfuma diverse volte, in quanto Edison ha un carattere piuttosto ambizioso ed \u00e8 convinto che la corrente alternata sia pericolosa, in quanto, se \u00e8 vero che essa consente di coprire distanze maggiori aumentandone la tensione, \u00e8 vero anche che l'alta tensione pu\u00f2 portare a folgorazione in caso di contatti accidentali.\nLa concorrenza tra Edison e Westinghouse diventa ben presto una vera e propria guerra, la \"guerra delle correnti.\" I due imprenditori, con le rispettive filosofie progettuali, si trovano a competere negli appalti per l'illuminazione delle varie citt\u00e0 degli Stati Uniti d'America; i brevetti di Westinghouse, coadiuvato da Franklin Leonard Pope, sono pi\u00f9 economici ed efficienti, ma Edison ha maggior impatto sull'opinione pubblica, che non d\u00e0 peso alle imperfezioni dei suoi prodotti, e pertanto, in un primo momento, \u00e8 lui ad accaparrarsi il maggior numero di appalti. Un giorno, presso la societ\u00e0 di Edison, si presenta Nikola Tesla, un giovane scienziato emigrato dall'impero austro-ungarico; Edison lo assume promettendo che lo ricompenser\u00e0 con 50.000 dollari se porter\u00e0 brevetti all'azienda. Nonostante la genialit\u00e0 di Tesla procuri a Edison numerosi brevetti, Edison non mantiene la promessa che gli aveva fatto; per questo motivo Tesla si dimette dal suo impiego.\nIntanto Mary Stillwell, moglie di Edison, si ammala e muore in breve tempo, lasciandolo solo con i due figli, e questo drammatico evento incupisce l'inventore, portandolo ad adottare una tattica scorretta nei confronti di Westinghouse: per tentare di convincere il pubblico che la corrente alternata sarebbe pericolosa ed andrebbe evitata, Edison inizia a tenere esperimenti in luoghi pubblici in cui utilizza la corrente alternata per uccidere animali in modo rapido ed indolore. A seguito di questi esperimenti, il governo americano chiede con insistenza a Edison l'invenzione di una macchina in grado di rendere pi\u00f9 semplici le esecuzioni capitali, ma Edison dichiara pubblicamente di non voler essere coinvolto in tale progetto, poich\u00e9 ritiene un'invenzione di questo tipo eticamente negativa.\nWestinghouse intanto deve affrontare la perdita di Pope, che rimane ucciso durante un esperimento, e tale evento sensibilizza l'opinione pubblica riguardo ai rischi della corrente alternata. A quel punto per\u00f2 gli si presenta Tesla, che, dopo aver abbandonato la societ\u00e0 di Edison, ha tentato di fondare una sua azienda ma \u00e8 stato raggirato da alcuni affaristi senza scrupoli, \u00e8 rimasto al verde ed ha successivamente lavorato come scavatore di fossi per gli impianti Edison. Westinghouse gli offre uno stipendio notevole e ne promuove le invenzioni. Edison intanto continua la sua campagna di discredito mentre in realt\u00e0 collabora, in segreto, con il governo americano alla progettazione della sedia elettrica, arrivando perfino a supportarla durante il processo a William Kemmler, uxoricida condannato alla pena capitale, che diverr\u00e0 il primo criminale a essere giustiziato con tale metodo. Successivamente, tuttavia, un investigatore privato fa emergere le prove del coinvolgimento di Edison nelle scelte del governo, mettendo in luce la sua vera posizione: egli ritiene in realt\u00e0 che la sedia elettrica sia tutt'altro che indolore e che il metodo sia ancora da perfezionare. Questo viene confermato dall'esecuzione di Kemmler, che, davanti al pubblico intervenuto, muore solo dopo ben tre scariche elettriche, tra atroci sofferenze.\nLa strategia di Edison gli si rivolta contro: la sua stessa azienda lo estromette dal consiglio di amministrazione e Westinghouse lo supera abbondantemente, anche grazie alle intuizioni di Tesla. La resa dei conti si verifica con la scelta dell'azienda che dovr\u00e0 illuminare la Fiera Internazionale di Chicago del 1893: Edison presenta un progetto basato sulla corrente continua, molto costoso, e basa la sua presentazione unicamente sul discredito di Westinghouse e sul dire che ritiene pericoloso il progetto del rivale, mentre Westinghouse dice unicamente che il suo sistema \u00e8 molto pi\u00f9 economico di quello di Edison, e questo porta il governo a sceglierlo.\nDurante la fiera i due rivali si incontrano e discutono di quanto \u00e8 successo; Westinghouse si dichiara ancora aperto a una collaborazione con Edison, ma questi rifiuta, rivelandogli di essere al lavoro su una nuova invenzione che lo liberer\u00e0 per sempre dal legame tra il suo nome e l'elettricit\u00e0: Edison infatti brevetter\u00e0 il kinetoscopio, con il quale dar\u00e0 il via alla cinematografia e finir\u00e0 per mettere in ombra sia Westinghouse che Tesla.\nProduzione.\nIl 24 settembre 2015, Benedict Cumberbatch e Jake Gyllenhaal erano in trattative per interpretare Thomas Edison e George Westinghouse. Il 29 settembre 2016, Michael Shannon \u00e8 stato scelto come Westinghouse e il 4 ottobre Nicholas Hoult come Nikola Tesla. Nel novembre 2016, Katherine Waterston e Tom Holland si sono uniti al cast. Il mese seguente sono entrati nel cast anche Tuppence Middleton e Matthew Macfadyen.\nLe riprese del film sono iniziate il 18 dicembre 2016 a Londra.\nDopo la chiusura della The Weinstein Company, successiva al caso Harvey Weinstein, i diritti di distribuzione del film sono stati acquistati dalla 101 Studios.\nPromozione.\nIl primo trailer del film viene diffuso il 7 settembre 2017.\nDistribuzione.\nIl film \u00e8 stato presentato al Toronto International Film Festival il 9 settembre 2017.\nA causa del caso Harvey Weinstein, viene distribuito con due anni di ritardo: nelle sale cinematografiche italiane dal 18 luglio 2019 e negli Stati Uniti dal 4 ottobre 2019 in distribuzione limitata per poi espandersi in tutta la nazione dal weekend successivo.\nDirector's Cut.\nIl regista Gomez-Rejon fu costretto ad accettare la versione finale del film fatta da Harvey Weinstein, ma grazie ad una clausola contrattuale che prevedeva che la decisione finale sul film spettasse a Martin Scorsese, riusc\u00ec a portare alla luce la sua versione nelle sale cinematografiche statunitensi, la \"Director's Cut\", che ha previsto la modifica della colonna sonora, del montaggio e alcune scene aggiuntive, al costo di un milione di dollari."}
{"id": "6515862", "revid": "76963", "url": "https://it.wikipedia.org/wiki?curid=6515862", "title": "Jennifer Cody", "text": ""}
{"id": "6515866", "revid": "1782831", "url": "https://it.wikipedia.org/wiki?curid=6515866", "title": "Serie A 2017-2018 (calcio femminile)", "text": "L'edizione 2017-2018 \u00e8 stata la cinquantunesima edizione del campionato italiano di Serie A di calcio femminile. Il campionato \u00e8 iniziato il 30 settembre 2017 e si \u00e8 concluso il 12 maggio 2018. La squadra campione in carica era la . Il campionato \u00e8 stato vinto dalla , che ha vinto ai tiri di rigore lo spareggio scudetto contro il .\nStagione.\nNovit\u00e0.\nDalla Serie A 2016-2017 sono state retrocesse in Serie B il (dopo aver perso lo spareggio contro il ), il , il e la ; dalla Serie B 2016-2017 sono state promosse l', il , il e la , vincitrici dei quattro gironi di Serie B.\nIl si \u00e8 disimpegnato dall'attivit\u00e0, cedendo il proprio titolo sportivo per la partecipazione al campionato di Serie A alla neonata . Il e il neopromosso Valpolicella si apparentano con dei club maschili, rispettivamente l' e il , adottandone colori e identit\u00e0 sociali pur mantenendo le loro denominazioni.\nFormato.\nLe 12 squadre partecipanti si affrontano in un girone all'italiana con partite di andata e ritorno per un totale di 22 giornate. La squadra prima classificata \u00e8 campione d'Italia. Accedono alla UEFA Women's Champions League le prime due classificate.\nRetrocedono direttamente in Serie B le squadre classificate alle ultime due posizioni (11\u00aa e 12\u00aa). Le squadre classificate al 9\u00aa e 10\u00aa posizione disputano un \"play-out\", in campo neutro con gara unica, contro le due squadre di Serie B perdenti gli spareggi promozione per ulteriori due posti in massima serie.\nCalciomercato.\nCon le campionesse uscenti della che lasciano pressoch\u00e9 immutata la squadra scudettata, tra le altre formazioni di vertice l' punta sulle britanniche Fishley e Lipman, mentre il inserisce nel suo \"undici\" titolare la slovena Er\u017een oltrech\u00e9 le giovani Mascarello e Mella. Si segnala in particolar modo il che, rimasto orfano di Milena Bertolini passata alla guida della nazionale italiana, affida al nuovo tecnico Gianpiero Piovani una rosa profondamente rinnovata con gli ingaggi delle ex AGSM Di Criscio e Giugliano, di Bergamaschi e Giacinti in attacco, e delle polacche Daleszczyk e Sikora.\nCi\u00f2 anche per far fronte alla partenza del \"blocco storico\" delle leonesse di met\u00e0 anni 2010, formato da elementi come Bonansea, Cernoia, Gama e Rosucci, accasatosi dalla neonata Juventus; l'entrata nel calcio femminile del club bianconero, affidato a Rita Guarino, catalizza l'interesse del mercato interno sicch\u00e9 prendono la strada di Torino anche l'altra ex bresciana Salvai, oltre a Boattin e Galli dall'AGSM e alla promettente Glionna dal , mentre all'estero le piemontesi pescano le scandinave Franssi, Hyyrynen e Isaksen, oltre a riportare in Italia la \"numero 1\" della nazionale Giuliani.\nAvvenimenti.\nLe premesse della vigilia, che vedono le detentrici della Fiorentina, il Brescia e la nuova Juventus in prima fila per lo scudetto, sono parzialmente confermate da un campionato che s'incanala presto sull'asse Torino-Brescia. Le bianconere dimostrano di non patire l'impatto con la nuova realt\u00e0, cannibalizzando il torneo con una serie di vittorie consecutive che si protrae fino alla primavera, e legittimando le proprie ambizioni tricolori con i successi negli scontri diretti dicembrini, battendo dapprima a domicilio le biancobl\u00f9 e poi regolando le viola davanti al pubblico amico: mentre per il Brescia la sconfitta di Mompiano \u00e8 solo un passaggio a vuoto, in un percorso fin qui fatto anche per loro di sole vittorie, per la Fiorentina campione uscente il rovescio di Vinovo \u00e8 il punto pi\u00f9 basso di un girone di andata al di sotto delle aspettative, che le vede scivolare a \u201312 dalla vetta e di fatto abdicare anticipatamente nella difesa del tricolore.\nAl giro di boa del campionato, dietro alle piemontesi che fanno loro il simbolico titolo d'inverno grazie a un percorso netto, le sole lombarde si dimostrano capaci di tenere un simile ritmo, pagando 3 lunghezze di svantaggio. Il dualismo prosegue nella tornata conclusiva, con le due rivali che fanno sempre pi\u00f9 corsa a s\u00e9, assicurandosi peraltro con largo vantaggio la qualificazione alla Women's Champions League; anche trascinate dalle reti delle loro bomber, la bianconera Bonansea e la biancobl\u00f9 Giacinti, quest'ultima capocannoniere a fine stagione. L'unica flessione stagionale della Juventus, arrivata in aprile, permette a un mai domo Brescia, nell'occasione \"corsaro\" a Vinovo, di agganciare la vetta; il turno seguente le torinesi incappano nella loro seconda e ultima sconfitta stagionale a Firenze, ma le bresciane non ne approfittano facendosi sorprendere tra le mura amiche dal Mozzanica, lasciando immutata la situazione generale. I risultati degli ultimi turni non cambiano la classifica, pertanto si rende necessario uno spareggio per assegnare lo scudetto: sul neutro di Novara sia i tempi regolamentari sia i supplementari si chiudono a reti bianche, sicch\u00e9 tocca ai tiri di rigore decretare la vittoria della Juventus, campione d'Italia alla sua stagione d'esordio.\nAncora uno spareggio \u00e8 chiamato a decidere la parte bassa della classifica, dove la neopromossa Pink Sport Time e il San Zaccaria, penultime a pari punti, si giocano la salvezza: sul campo di Montesilvano hanno la meglio le pugliesi, relegando le romagnole alla retrocessione in Serie B insieme all'Empoli, quest'ultimo gi\u00e0 declassato al termine della stagione regolare. Con questo successo la Pink Sport Time accede, insieme al Sassuolo, ai \"play-out\" interdivisionali contro le formazioni cadette uscite sconfitte dai \"play-off\": le due compagini di massima serie hanno la meglio rispettivamente di Pro San Bonifacio e , mantenendo entrambe la categoria.\nIl campionato vive un'ulteriore appendice alle porte dell'estate, quando \u00e8 ufficializzata la cessione del titolo sportivo del Brescia al neonato ; tuttavia, non verificandosi una formale acquisizione della licenza, i regolamenti UEFA non permettono ai rossoneri di ereditare dai biancobl\u00f9 anche il diritto a partecipare alla Women's Champions League. Pertanto le terze classificate della stagione regolare, un costante Tavagnacco e una Fiorentina in netta ripresa nel girone di ritorno, sono chiamate a giocare la terza e ultima gara di spareggio di questo campionato, che rimette un palio l'ultimo posto utile all'Europa: ad Abano Terme sono le toscane a prevalere, andando ad affiancare la Juventus nel tabellone continentale.\nClassifica finale.\n\"Fonte: sito ufficiale LND.\"\nLegenda:\nNote:\nSpareggi.\nSpareggio scudetto.\nAllo spareggio scudetto accedono il Brescia e la Juventus, che hanno concluso a pari punti al primo posto. La partita si \u00e8 giocata allo stadio Silvio Piola di Novara.\nSpareggio UEFA Women's Champions League.\nVista la cessione del titolo sportivo per la stagione 2018-2019 del all'A.C. Milan e la non trasferibilit\u00e0 del diritto di partecipazione alla UEFA Women's Champions League, conquistato sul campo dal Brescia, la Lega Nazionale Dilettanti ha decretato la disputa di uno spareggio tra le terze classificate, la e il , e la vincente dello spareggio acquisisce il diritto a partecipare alla UEFA Women's Champions League.\nSpareggio salvezza.\nAllo spareggio salvezza accedono il Pink Sport Time e il San Zaccaria, che hanno concluso a pari punti al decimo posto. La vincitrice accede ai play-out, mentre la perdente retrocede in Serie B.\nPlay-out.\nAgli spareggi promozione/retrocessione accedono la nona e la decima classificata in Serie A e le due squadre Serie B perdenti gli spareggi promozione. Gli spareggi si disputano in campo neutro e gara secca e le vincitrici sono ammesse in Serie A."}
{"id": "6515869", "revid": "580197", "url": "https://it.wikipedia.org/wiki?curid=6515869", "title": "Juventus Football Club (femminile) 2017-2018", "text": ""}
{"id": "6515888", "revid": "76963", "url": "https://it.wikipedia.org/wiki?curid=6515888", "title": "Peter Kember", "text": "Biografia.\nNato nella cittadina di Rugby, nella contea dello Warwickshire, nel 1982 Peter Kember si iscrive al Rugby Art College, dove fa la conoscenza di Jason Pierce, con cui fonda gli Spacemen 3, con l'aggiunta di Pete Bain al basso e Tim Morris alla batteria.\nNel 1989, con gli Spacemen 3 ancora in attivit\u00e0, Kember entra in studio per realizzare il suo primo album solista che vede la luce in quello stesso anno. Il disco, dal titolo \"Spectrum\", realizzato con la partecipazione di alcuni membri degli stessi Spacemen 3 (Jason Pierce, Mark Refoy e Will Carruthers), viene pubblicato dalla Silvertone Records.\nNel 1991, dopo 9 anni di attivit\u00e0 e 8 album pubblicati, terminata l'avventura con gli Spacemen 3, Kember inizia la sua carriera solista dando vita a due progetti in parallelo: Spectrum ed Experimental Audio Research.\nPer gli Spectrum, Pete \"Sonic Boom\" Kember si avvale di nuovi musicisti: il chitarrista Richard Formby, il bassista Mike Stout e Pat Fish (gi\u00e0 nei Jazz Butcher). Dopo una serie di singoli, nel 1992 la band ha pubblicato il suo album di debutto, \"Soul Kiss (Glide Divine)\"\",\" lavoro che comprende sia brani convenzionali che pezzi sperimentali pi\u00f9 lunghi e ripetitivi. Alla fine dello stesso anno, Richard Formby, viene sostituito da Kevin Cowan (ex-chitarrista dei Darkside) e, nel 1993, il gruppo pubblica \"Indian Summer\", un EP di cover. Nel 1994, gli Spectrum, a cui nel frattempo si sono aggiunti il chitarrista Scott Riley, il programmatore Alf Hardy ed il bassista Pete Bassman (ex Spacemen 3), danno alle stampe il loro secondo album: \"Highs, Lows and Heavenly Blows\". Nel 1997 la band pubblica l'album \"Forever Alien\", mentre due anni dopo, nel 1999, con l'uscita di \"A Lake Of Teardrops\", album che vede la collaborazione della band Silver Apples, Kember pone di fatto fine all'avventura degli Spectrum. Solo nel 2008, a quasi dieci anni dall'ultimo lavoro, Kember ha riesumato il progetto Spectrum con la pubblicazione dell'album \"Indian Giver\" (Birdman Records), una collaborazione con il musicista americano Jim Dickison accreditato come Captain Memphis.\nParallelamente all'esperienza con gli Spectrum, Pete \"Sonic Boom\" Kember da vita anche ad un secondo progetto musicale: gli E.A.R. (Experimental Audio Research). Dopo un primo album (\"Mesmerized\", nel 1994) pubblicato in solitudine, il progetto si amplia con l'ingresso di altri musicisti: il sassofonista Kevin Martin (God), il chitarrista Kevin Shields (My Bloody Valentine) e il percussionista Eddie Prevost (AMM). Il secondo album, \"Beyond the Pale\" (1996), che \u00e8 stato in realt\u00e0 il primo ad essere registrato, nel 1992, remixato dal musicista tedesco Thomas K\u00f6ner, viene pubblicato dall'etichetta Big Cat. Seguono poi \"Phenomena 256\" e \"Millennium Music\" (sempre nel 1996). \"Data Rape\" (nel 1998) viene registrato esclusivamente da Kember. L'ultimo album degli E.A.R., uscito nel 2005 per l'etichetta Lumberton, \u00e8 \"Worn To A Shadow\".\nNel 2020 pubblica, dopo molti anni, un altro album a nome Sonic Boom intitolato \"All Things Are Equal\". \nNel corso degli anni, Kember, ha collaborato con numerosi artisti, sia come musicista (Stereolab, Yo La Tengo), che in veste di produttore (MGMT, Panda Bear)."}
{"id": "6515900", "revid": "729019", "url": "https://it.wikipedia.org/wiki?curid=6515900", "title": "Campionato europeo di football americano Under-19 2015", "text": "Il campionato europeo di football americano Under-19 2015 \u00e8 stato la dodicesima edizione del campionato europeo di football americano per squadre nazionali maschili Under-19.\n\u00c8 stato organizzato da IFAF Europe.\n\u00c8 stato vinto dall' nella finale giocata contro la .\nStadi.\nDistribuzione degli stadi del campionato europeo di football americano Under-19 2015"}
{"id": "6515916", "revid": "91071266", "url": "https://it.wikipedia.org/wiki?curid=6515916", "title": "Cholodnaja Gora (metropolitana di Charkiv)", "text": ""}
{"id": "6515933", "revid": "91071314", "url": "https://it.wikipedia.org/wiki?curid=6515933", "title": "Ju\u017enyj vokzal (metropolitana di Charkiv)", "text": ""}
{"id": "6515937", "revid": "113702484", "url": "https://it.wikipedia.org/wiki?curid=6515937", "title": "Hook (videogioco arcade)", "text": "Hook \u00e8 un videogioco arcade di tipo picchiaduro a scorrimento orizzontale, pubblicato da Irem nel 1992 e basato sull'omonimo film di Steven Spielberg.\nVennero prodotti anche diversi giochi per computer e console su \"Hook\", ma non sono conversioni del gioco arcade.\nModalit\u00e0 di gioco.\nIl giocatore si cala nei panni di Peter Pan oppure di uno dei suoi quattro amici, il cui obiettivo \u00e8 di sconfiggere Hook: \u00e8 possibile giocare anche in doppio. L'azione si snoda per sei livelli, durante i quali bisogner\u00e0 eliminare tutta la ciurma di Hook per salvare i bambini da lui tenuti in ostaggio. Alla fine di ogni livello va affrontato un boss: per il primo livello si ha il pirata-cuoco, per il secondo il pirata Jason, per il terzo due pirati che hanno assunto le sembianze di Hook tramite un artificio, per il quarto il pirata Damon, per il quinto Smee, per il sesto Hook in persona, che verso la fine si far\u00e0 aiutare dal redivivo Smee (stavolta impossibile da colpire in quanto collocato in uno spazio al di fuori dell'area di gioco, dove attacca con cannonate). Il malvagio capitano interviene una prima volta all'inizio del quinto livello, scappando per\u00f2 quasi subito. Due sosia di Jason appariranno invece in coppia come miniboss nel sesto livello.\nTre sono le vite a disposizione, che possono essere incrementate al raggiungimento di determinati punteggi; gli eroi sono inoltre caratterizzati dai punti ferita. Ogni livello va completato entro un tempo stabilito.\nLungo il percorso si trovano vari oggetti frantumabili, che possono contenere energia vitale, punti bonus o armi speciali. Ci sono anche alcuni barili invisibili, generalmente contenenti bonus di notevole valore, e sta dunque al giocatore individuarli.\nSi usano il joystick - per muoversi - e due tasti: A per attaccare o raccogliere oggetti, B per saltare. Premendo entrambi i tasti si ottengono mosse speciali, che comporteranno per\u00f2 un lieve calo dell'energia vitale."}
{"id": "6515938", "revid": "91071367", "url": "https://it.wikipedia.org/wiki?curid=6515938", "title": "Plo\u0161\u010dad' Konstitucii (metropolitana di Charkiv)", "text": ""}
{"id": "6515939", "revid": "115010965", "url": "https://it.wikipedia.org/wiki?curid=6515939", "title": "Paul Georges Dieulafoy", "text": "Biografia e carriera.\nDieulafoy nacque a Tolosa, studi\u00f2 medicina a Parigi e consegu\u00ec il dottorato nel 1869.\nDieulafoy divenne poi direttore del H\u00f4tel-Dieu de Paris ed insegn\u00f2 patologia presso l'Universit\u00e0 di Parigi e fu eletto presidente dell'Accademia francese di medicina nel 1910. \nMor\u00ec a Parigi il 16 agosto 1911.\nCostru\u00ec uno strumento simile alla pompa che viene utilizzato durante la toracocentesi, e studi\u00f2 in specifico la pleurite, fegato, echinococcosi e l'epatite epidemica. \nMa \u00e8 meglio conosciuto per il suo studio sull'appendicite. Dieulafoy descrisse in dettaglio i primi sintomi dell'appendicite e le manifestazioni cliniche. Il suo Manuale di Patologia Interna, pubblicato dal 1880 al 1884, fu ampiamente utilizzato dai medici del tempo.\nNel 1890 Dieulafoy, Andr\u00e9 Chantemesse e Georges-Fernand Widal hanno descritto una condizione polmonare trovata in persone che abitavano abitualmente nelle strade.\nEssi lo definirono in \"pseudotubercolosi micotica\", oggi nota come aspergillosi broncopolmonare allergica."}
{"id": "6515940", "revid": "91071384", "url": "https://it.wikipedia.org/wiki?curid=6515940", "title": "Prospekt Gagarina (metropolitana di Charkiv)", "text": ""}
{"id": "6515941", "revid": "436907", "url": "https://it.wikipedia.org/wiki?curid=6515941", "title": "The Line", "text": "The Line \u00e8 un singolo del gruppo musicale statunitense Foo Fighters, pubblicato il 7 settembre 2017 come terzo estratto dal nono album in studio \"Concrete and Gold\"."}
{"id": "6515943", "revid": "91071422", "url": "https://it.wikipedia.org/wiki?curid=6515943", "title": "Sportivnaja (metropolitana di Charkiv)", "text": ""}
{"id": "6515945", "revid": "287204", "url": "https://it.wikipedia.org/wiki?curid=6515945", "title": "South Florida", "text": "South Florida (Sud della Florida) \u00e8 una regione geografica dello Stato della Florida che comprende la parte pi\u00f9 a sud dello Stato. \u00c8 una delle tre regioni \"popolari\", le altre sono la Central Florida (Florida centrale) e il North Florida (Florida del nord). Include la popolosa area metropolitana di Miami, il Florida Keys e altre localit\u00e0. Il South Florida \u00e8 l'unica regione degli Stati Uniti ad avere un clima tropicale.\nRegione.\nCome in tutte le regioni vernacolari, il South Florida non ha confini ufficiali o uno Stato e viene definito in modo diverso da diverse fonti. Un'indagine del 2007 sulle regioni della Florida tenuto da Ary Lamme e Raymond K. Oldakowski ha constatato che i cittadini della Florida intervistati hanno identificato il \"South Florida\" come la regione comprendente le aree pi\u00f9 a sud della penisola della Florida. Quest'area include l'area metropolitana di Miami (generalmente definita dalle contee di Miami-Dade, Broward e Palm Beach), le Florida Keys e le regioni interne conosciute come il Glades. Inoltre, il Southwest Florida (Sud-ovest della Florida), rappresentante lo Stato meridionale del Gulf Coast, \u00e8 emerso come una popolare regione vernacolare. Alcuni abitanti del nord-ovest e all'area meridionale di Tampa Bay identificano le loro regioni come facenti parte del South Florida piuttosto che del Southwest o del Central Florida.\nEnterprise Florida, l'agenzia per lo sviluppo economico statale, identifica il \"Southeast Florida\" (Sud-est della Florida) come una delle otto regioni economiche occupate dall'agenzia e altre entit\u00e0 statali e non, incluso il Dipartimento dei Trasporti. Alcune entit\u00e0 alternativamente denominano questa regione \"South Florida\". La definizione include una vasta area del territorio delimitato dell'indagine di Lamme e Oldakowski (eccetto il Gulf Coast e gran parte delle regioni interne del Glades) e altre aree. L'area dovrebbe comprendere la Monroe County (le Keys) e le tre citt\u00e0 metropolitane di Miami-Dade, Broward e Palm Beach, pi\u00f9 le tre contee \"Treasure Coast\" di Indian River, St. Lucie e Martin al nord.\nDemografia.\nLa demografia dei residenti del South Florida pu\u00f2 essere rappresentata come segue:\nPi\u00f9 dell'87, 2% di tutti i residenti stranieri del South Florida provengono dall'America Latina.\nCitt\u00e0.\nLe pi\u00f9 grandi citt\u00e0 del South Florida per numero di abitanti:\nCultura.\nL'accento di Miami.\nL'accento di Miami \u00e8 un accento regionale del dialetto dell'inglese americano parlato nel South Florida, in particolar modo nelle contee di Miami-Dade, Broward, Palm Beach e Monroe. Nacque nella Miami centrale ma negli ultimi decenni si \u00e8 espanso in gran parte del South Florida. L'accento \u00e8 oggi il pi\u00f9 diffuso tra i pi\u00f9 giovani e tra i nativi del Sud.\nPolitica.\nLamme e Oldakowski identificano diversi elementi demografici, politici e culturali che caratterizzano il South Florida e lo distinguono dalle altre regioni dello Stato. Molte di queste differenze sembrano essere dovute al suo proporzionalmente alto livello di immigrazione dal nord degli Stati Uniti, dai Caraibi e dall'America Latina in modo particolare nell'area densamente popolata di Miami. Politicamente parlando, il South Florida \u00e8 pi\u00f9 liberale del resto dello Stato. Mentre meno del 10% delle persone sia del nord che del Central Florida hanno ritenuto che la loro regione fosse liberale, pi\u00f9 di un terzo dei cittadini del sud hanno descritto la loro regione come tale. Il 38% ha definito la regione conservatrice; il 26% come moderata. Questo \u00e8 in linea con la demografia del South Florida. Le scoperte di Lamme e Oldakowski vanno nella stessa direzione della ricerca di Barney Warf e Cynthia Waddell sulla geografia politica della Florida durante le elezioni presidenziali del 2000. L'economia nel South Florida \u00e8 molto simile a quella del Central Florida. Paragonata con la pi\u00f9 diversificata economia nel North Florida, il turismo \u00e8 di gran lunga il pi\u00f9 importante settore del sud e del Central Florida, con un pi\u00f9 piccolo seppur vivace settore agricolo.\nCucina.\nIl sondaggio di Lamme e Oldakowski ha anche riscontrato alcuni indicatori culturali che distinguono il South Florida. Si tratta dell'unica regione dello Stato dove i cibi etnici sono tanto popolari quanto la cucina statunitense tradizionale. Inoltre, mentre c'\u00e8 stata poca variante geografica per la maggior parte degli stili musicali, c'\u00e8 stata variazione regionale sia per la musica country che per la musica latina. Il country era significativamente meno popolare nel South Florida che nel nord o nel Central Florida, mentre la musica latina era pi\u00f9 popolare che nelle altre regioni.\nPianificazione urbana.\nIl centro Anthony J. Catanese per le soluzioni urbane e ambientali presso la Florida Atlantic University registra un insolito schema di crescita del South Florida. A differenza di molte altre regioni con citt\u00e0 centralizzate circondate dallo sviluppo, nella maggior parte del South Florida \u00e8 preservata sia l'area naturale che le riserve destinate all'agricoltura, con uno sviluppo ristretto a una striscia stretta e densa lungo la costa. L'area sviluppata \u00e8 altamente urbanizzata e sempre pi\u00f9 di continuo decentralizzata, priva di centri cittadini particolarmente dominanti. Il centro A. J. Catanese per le soluzioni urbane e ambientali prevede che questo modello continui ad essere utilizzato per il futuro.\nProposta di suddivisione.\nNel corso del tempo ci sono state numerose proposte per la partizione dello Stato della Florida al fine di formare uno Stato separato del South Florida. Tali proposte sono state fatte per lo pi\u00f9 come affermazioni politiche piuttosto che come dei seri tentativi di secessione. Le ragioni dichiarate spesso sono culturali, etniche, economiche e a queste si aggiungono le frustrazioni finanziarie contro il governo dello Stato a Tallahassee, che si trova nel North Florida.\nNel 2008, la commissione cittadina di North Lauderdale ha approvato una risoluzione per la proclamazione del nuovo Stato del South Florida comprendente le contee di Palm Beach, Broward, Miami-Dade e Monroe.\nNel 2014, la citt\u00e0 di South Miami ha approvato una risoluzione a favore della suddivisione dello Stato in due stati, con un confine a nord tracciato per includere le contee di Brevard, Orange, Polk, Hillsborough e Pinellas (grosso modo le regioni di Tampa Bay e di Orlando). In totale lo Stato di South Florida proposto avrebbe dovuto includere 24 contee."}
{"id": "6515947", "revid": "478814", "url": "https://it.wikipedia.org/wiki?curid=6515947", "title": "Phuket (disambigua)", "text": ""}
{"id": "6515952", "revid": "124123", "url": "https://it.wikipedia.org/wiki?curid=6515952", "title": "Georges-Fernand Widal", "text": "Biografia.\nDal 1886 al 1888 lavor\u00f2 presso la facolt\u00e0 di anatomia patologica e due anni dopo si occup\u00f2 di un corso di batteriologia nel laboratorio del professor Victor Andr\u00e9 Cornil (1837-1908). Nel 1895 fu nominato medico di visita agli ospedali di Parigi e nel 1904 divent\u00f2 un istruttore presso la facolt\u00e0 di medicina. Nel 1905 divenne medico presso l'H\u00f4pital Cochin, e inoltre fu responsabile delle cliniche mediche.\nWidal \u00e8 autore di una notevole serie di saggi sulle malattie infettive, erisipela, malattie del cuore, del fegato, del sistema nervoso, ecc., Oltre ad essere un prolifico contributore di varie riviste mediche e enciclopedie, il suo nome \u00e8 associato al Test di Widal, un test diagnostico per la febbre tifoide e con l'ematologo Georges Hayem (1841-1933) descrisse l'anemia emolitica acquisita, una malattia storicamente denominata \"sindrome di Hayem-Widal\"."}
{"id": "6515955", "revid": "124123", "url": "https://it.wikipedia.org/wiki?curid=6515955", "title": "Aya Takano", "text": " Takano \u00e8 una dei principali precursori del movimento artistico Superflat assieme ad artisti come Takashi Murakami, Yoshitomo Nara e Mahomi Kunikata ed \u00e8 parte del gruppo Kaikai Kiki, anch'esso fondato da Murakami.\nTakano \u00e8 nota anche come mangaka, illustratrice, e saggista di fantascienza.\nBiografia.\nDa quando aveva vent'anni ha sviluppato uno stile molto personale e originale che cerca di combinare a raffigurazioni tradizionali giapponesi, immagini fantascientifiche, riflettendo lo spirito del Giappone moderno. Crea sia dipinti di grande formato che piccoli acquerelli ispirati alla pittura Ukiyo-e. Nel 1996 ha iniziato a lavorare nello studio di Takashi Murakami, entrando cos\u00ec a far parte del \"Kaikai Kiki Co. Ltd\", una compagnia creata da Murakami stesso, al fine di promuovere i giovani artisti con mostre, pubblicazioni e distribuzione di prodotti commerciali derivanti dalla loro arte. Takashi Murakami ha un ruolo molto importante nella carriera artistica di Takano, infatti ha spesso presentato le sue opere, soprattutto in Giappone e negli Stati Uniti.\nOpere.\nTakano ha confessato di avere influenze molto varie che spaziano dalla pittura religiosa italiana del XIV secolo, alle prove dell'esistenza aliena, all'estetica di MTV."}
{"id": "6515956", "revid": "767487", "url": "https://it.wikipedia.org/wiki?curid=6515956", "title": "The Narrow Path (film 1916)", "text": "The Narrow Path \u00e8 un film muto del 1916 diretto da Francis J. Grandon che \u00e8 conosciuto anche con il nome \"The Danger Path\".\nTrama.\nBessie \u00e8 una ragazza che vive nel Lower East Side, il quartiere pi\u00f9 povero di New York. Rimasta orfana dopo che suo padre, ubriaco, ha ucciso la moglie per poi suicidarsi, Bessie, che vive danzando per le strade, un giorno viene messa sotto dall'automobile della signora Latham che raccoglie la ragazza per curarla. Guarita, Bessie comincia a lavorare come modella, attirando l'attenzione di Joseph Abrams, che la assume come ballerina nel suo cabaret. Ben presto la ragazza inizia una carriera sfolgorante che per\u00f2 provoca la gelosia della signora Latham che \u00e8 innamorata di Martin, l'agente teatrale di Bessie. La donna vuole rovinare la reputazione di Bessie e, dopo aver fatto registrare in un albergo i due come marito e moglie, chiama il padre di Martin che, accorso per sorprendere i due, intima a Bessie di lasciare per sempre suo figlio. La ragazza gli obbedisce ma l'uomo poi si pente, rendendosi conto che i due sono veramente innamorati.\nProduzione.\nIl film fu prodotto dall'Universal Film Manufacturing Company (come Red Feather Photoplays).\nDistribuzione.\nIl copyright del film, richiesto dalla Universal Film Mfg. Co., Inc., fu registrato l'11 agosto 1916 con il numero LP8926. Distribuito dall'Universal Film Manufacturing Company, il film usc\u00ec nelle sale cinematografiche USA il 3 settembre 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "6515961", "revid": "57342", "url": "https://it.wikipedia.org/wiki?curid=6515961", "title": "Tre Valli Varesine 1956", "text": "La Tre Valli Varesine 1956, trentaseiesima edizione della corsa, si svolse il 5 agosto 1956 su un percorso di 248\u00a0km. La vittoria fu appannaggio dell'italiano Gastone Nencini, che complet\u00f2 il percorso in 6h23'32\", precedendo i connazionali Giorgio Albani e Giuseppe Minardi.\nSul traguardo di Varese 32 ciclisti portarono a termine la competizione. "}
{"id": "6515966", "revid": "599013", "url": "https://it.wikipedia.org/wiki?curid=6515966", "title": "Pedro Empis", "text": "Carriera.\nClub.\nHa giocato seconda divisione portoghese e nella terza divisione spagnola.\nNazionale.\nHa partecipato ai Mondiali Under-20 del 2017.\nStatistiche.\nPresenze e reti nei club.\n\"Statistiche aggiornate al 7 settembre 2017.\""}
{"id": "6515968", "revid": "831312", "url": "https://it.wikipedia.org/wiki?curid=6515968", "title": "Jack Haig", "text": ""}
{"id": "6515971", "revid": "481666", "url": "https://it.wikipedia.org/wiki?curid=6515971", "title": "Henry Victor", "text": "Biografia.\nVictor nasce a Londra ma si trasferisce in Germania, dove debutta nel film \"The King's Romance\" (1914). \u00c8 conosciuto per aver interpretato Ercole nel film \"Freaks\" (1932) di Tod Browning. Henry Victor muore nel 1945 all'et\u00e0 di 52 anni per un tumore al cervello. \u00c8 sepolto a Chatsworth, Los Angeles, nel Oakwood Memorial Park Cemetery."}
{"id": "6515974", "revid": "124123", "url": "https://it.wikipedia.org/wiki?curid=6515974", "title": "Georges Hayem", "text": "Biografia.\nStudi\u00f2 medicina a Parigi, poi divent\u00f2 professore di terapia e materia medica. A partire dal 1878 lavor\u00f2 presso l'H\u00f4pital Tenon; successivamente, lavor\u00f2 presso l'H\u00f4pital St. Antoine. Dal 1893 al 1911 ottenne una cattedea presso la clinica medica dell'ospedale.\nGeorges Hayem fu un pioniere nel campo dell'ematologia, ed fu ricordato per i suoi studi sulla formazione di leucociti ed eritrociti.\nEsegu\u00ec il primo conteggio preciso delle piastrine del sangue \u00e8 accreditato per la creazione di una soluzione composta da cloruro mercurico, da cloruro di sodio e da solfato di sodio, usata per diluire il sangue prima che contasse gli eritrociti con la \"Camera di Burker\".\nNel 1874 forn\u00ec una descrizione dell'epatite cronica interstiziale. \nLa sindrome di Hayem-Widal, prese il nome da lui stesso e dal batteriologo Georges-Fernand Widal. Inoltre, ha introdotto una soluzione endovenosa salina per il trattamento del colera asiatica.\nNel 1872 fond\u00f2 la rivista \"Revue des sciences m\u00e9dicales en France et \u00e0 l\u2019\u00e9tranger\"."}
{"id": "6515979", "revid": "31886", "url": "https://it.wikipedia.org/wiki?curid=6515979", "title": "Secret Hitler", "text": "Secret Hitler (lett. dall'inglese \"Hitler Segreto\" o anche \"Hitler Nascosto\") \u00e8 un gioco da tavolo ambientato nella Germania del 1930. I giocatori vengono divisi in liberali e nazisti (nell'originale inglese \"fascists\"). Le due squadre hanno due obiettivi diversi: i liberali ottengono la vittoria nel momento in cui vengono approvate cinque leggi liberali, oppure se Hitler viene ucciso durante il gioco; dall'altra parte i nazisti vincono nel momento in cui vengono approvate sei leggi naziste, oppure se Hitler \u00e8 eletto Cancelliere dopo che sono state approvate tre leggi naziste.\nGioco.\nPreparazione.\nAi giocatori \u00e8 assegnato casualmente e segretamente un ruolo tra liberali, nazisti e Hitler. Presa visione del proprio ruolo, tutti chiudono gli occhi. Se i giocatori sono 5 o 6, il nazista e Hitler aprono gli occhi e si riconoscono, dopodich\u00e9 li richiudono e, al segnale convenuto, tutti li riaprono. Se i giocatori sono pi\u00f9 di 6, tutti stringono il pugno sul tavolo, poi i nazisti aprono gli occhi per riconoscersi tra loro e per riconoscere Hitler, che avr\u00e0 mantenuto gli occhi chiusi tenendo il pugno sul tavolo con il pollice alzato. Dopodich\u00e9, i nazisti richiudono gli occhi e al segnale convenuto tutti li riaprono. In questo modo i liberali non si conoscono tra loro, mentre i nazisti sanno chi sono gli altri nazisti e chi \u00e8 Hitler, il quale a sua volta non sa con chi \u00e8 in squadra.\nIl numero dei ruoli varia a seconda del numero di giocatori:\nSvolgimento.\nIl gioco inizia assegnando casualmente il ruolo di Presidente a un giocatore. Questi nomina un Cancelliere fra gli altri. Tutti discutono sulla scelta e votano se sono favorevoli o contrari alla coppia cos\u00ec formata che andr\u00e0 a produrre una nuova legge: il voto \u00e8 espresso ponendo coperta davanti a s\u00e9 una tra le due carte \"Ja\" (s\u00ec) o \"Nein\" (no) che verranno rivelate simultaneamente. In questo modo tutti potranno vedere come gli altri hanno votato:\nI giocatori che hanno partecipato alla scelta dell'ultima legge (sia il Presidente sia il Cancelliere) non possono ricevere la nomina a Cancelliere se si gioca in 6 o pi\u00f9 persone; se si gioca in 5, solo il Cancelliere che ha scelto l'ultima legge non pu\u00f2 ricevere la nomina.\nSi continua cos\u00ec fino alla vittoria di una delle due squadre.\nPoteri speciali del Presidente.\nL'approvazione di una legge nazista potrebbe attivare un potere speciale per il Presidente di quel turno: verificare il gruppo di appartenenza di un altro giocatore, controllare segretamente le prime tre carte del mazzo \"Leggi\", indire un'elezione speciale, giustiziare un altro giocatore o porre un veto.\nL'attivazione dei poteri speciali dipende dal numero di leggi naziste approvate e dal numero di giocatori, secondo la seguente tabella:\nEquilibrio di gioco.\nLe regole di gioco tentano di instaurare un equilibrio tra le fazioni liberale e nazista, in modo che nessuna delle due parti possa avere un vantaggio decisivo rispetto all'altra. Difatti:\nStrategia.\nNel regolamento \u00e8 presente una piccola sezione dove sono raccolti alcuni suggerimenti. Si tratta di pochi concetti base rivolti in particolare ai giocatori alle prime armi, ma che ad ogni modo si possono imparare anche autonomamente facendo esperienza di gioco in pi\u00f9 sessioni.\nSviluppo.\n\"Secret Hitler\" \u00e8 stato creato da Max Temkin (co-ideatore di \"Carte contro l'umanit\u00e0\" e Humans vs. Zombies), Mike Boxleiter (co-fondatore di Mikengreg, la casa sviluppatrice di \"Solipskier\" e \"TouchTone\") e Tommy Maranges, ed illustrato da Mackenzie Schubert. L'idea originale, sviluppata da Boxleiter e Maranges, era una rivisitazione della variante \"Avalon\" del gioco da tavolo \"The Resistance\", dove Temkin pens\u00f2 di inserire delle meccaniche ispirata dal gioco \"Werewolf\". Il 23 ottobre 2015 Temkin lanci\u00f2 una campagna Kickstarter dove il budget da raggiungere era di 54.450$. Il progetto raggiunse il 200% della somma richiesta entro 24 ore dal lancio della campagna che fin\u00ec il 23 dicembre 2015, con un totale di 1.479.046$ raccolti da 34.565 persone, rendendolo uno dei giochi da tavolo pi\u00f9 di successo nella storia di Kickstarter. Contestualmente, nel novembre 2015, venne rilasciata un'edizione print-and-play freeware sotto la licenza Creative Commons CC BY-NC-SA 4.0, tuttora disponibile.\n\"Secret Hitler\" venne inizialmente distribuito a coloro che ne finanziarono il progetto a partire dal 25 agosto 2016, e dopo poco \u00e8 entrato in commercio. La copia fisica \u00e8 prodotta da Breaking Games, una divisione di AdMagic, e distribuita da Blackbox, fondata dai creatori di \"Cards Against Humanity\". \u00c8 disponibile un'app ufficiale con la voce di Wil Wheaton, \"Secret Hitler Companion\", da utilizzare unitamente alla copia fisica. Secondo il \"New York Times\", le vendite del gioco hanno beneficiato dell'interesse suscitato dal tema del fascismo, insieme alle elezioni presidenziali statunitensi del 2016. Nel febbraio 2017, copie gratuite di \"Secret Hitler\" furono spedite a tutti i 100 membri del Senato statunitense. Inoltre, nel giugno 2017, \u00e8 stata rilasciata la versione \"The Trump Pack\", che vede al posto delle carte naziste le figure di Donald Trump e dei membri della sua amministrazione in quel momento (ossia Sean Spicer, Stephen Miller, Steve Bannon e Mike Pence."}
{"id": "6515982", "revid": "300067", "url": "https://it.wikipedia.org/wiki?curid=6515982", "title": "Quinton Upshur", "text": ""}
{"id": "6515984", "revid": "124123", "url": "https://it.wikipedia.org/wiki?curid=6515984", "title": "Francesco Canaveri", "text": "Biografia.\nFrancesco Canaveri nacque nel 1753 a Mondov\u00ec, in Italia, inizi\u00f2 gli studi di retorica e filosofia presso l'Universit\u00e0 di Torino. Nel 1788 fu eletto prefetto presso la Scuola di medicina di Torino, nel 1796 divenne professore di medicina e anatomia. Nel 1799 durante l'occupazione napoleonica del Piemonte, Canaveri fu scelto per condurre le scuole mediche nelle Alpi. Tra il 1800 e il 1814 fu nominato ispettore delle scuole mediche.\nPubblic\u00f2 molte opere sulla medicina: \"De vitalitatis oeconomia\" (1801), \"Saggio sopra il dolore: dissertazione\" (1803), \"Analyse et r\u00e9futation des \u00e9l\u00e9mens de m\u00e9decine du D. J. Brown\" (1805) e \"Neuronomia\", (1836) pubblicato dopo la sua morte."}
{"id": "6515985", "revid": "15756", "url": "https://it.wikipedia.org/wiki?curid=6515985", "title": "Chayyim Moses ben Isaiah Azriel Cantarini", "text": "Biografia.\nNacque nella seconda met\u00e0 del XVII e mor\u00ec nella prima met\u00e0 del XVIII secolo a Padova, luogo dove era anche istruttore della yeshiva.\nGiorno della sua morte lasci\u00f2 le seguenti opere manoscritte in ebraico: \"Haggahot\", e \"Mar'eh ha-Seneh\", una descrizione di una persecuzione degli ebrei a Padova."}
{"id": "6516005", "revid": "599013", "url": "https://it.wikipedia.org/wiki?curid=6516005", "title": "Kevin Curtain", "text": "Carriera.\nCurtain inizia la sua carriera nei campionati nazionali australiani, nei quali vince nove titoli nelle categorie 250, Supersport, Formula Extreme e Superbike prima di fare l'esordio in una gara iridata del motomondiale in occasione del GP d'Australia.\nNel 2000 partecipa a cinque gare nel Campionato mondiale Supersport in qualit\u00e0 di pilota sostitutivo, in sella ad una Yamaha R6 del team BKM Racing, senza ottenere punti validi per la classifica mondiale. Nel 2001 \u00e8 pilota titolare nel mondiale Supersport, alla guida di una Honda CBR 600 del team BKM Honda, con l'italiano Ivan Goi come compagno di squadra. ottiene le prime vittorie in Australia a Phillip Island e Germania al Lausitzring. Chiude la stagione al quinto posto con centodue punti ottenuti.\nNel 2002 si trasferisce nel team OPCM Racing alla guida di una Yamaha YZF-R6, chiude la stagione all'undicesimo posto con cinquantasei punti all'attivo. Nel 2003 partecipa a due gare del mondiale Supersport in qualit\u00e0 di wild card, ottenendo undici punti e chiudendo ventitreesimo in classifica mondiale.\nDal 2004 al 2006 \u00e8 pilota titolare con il team Yamaha Motor Deutschland, proprio nel 2006 sfiora la vittoria del titolo, arrivando all'ultima gara come leader del campionato con diciotto punti di vantaggio sul pi\u00f9 diretto inseguitore, il francese S\u00e9bastien Charpentier. Gli sarebbe bastato un ottavo posto per fare sua l'iride ma una caduta in gara vanific\u00f2 ogni tentativo.\nLe sue ultime apparizioni nel mondiale Supersport risalgono al 2007, quando disputa tre gare ottenendo una pole position, e al 2013, anche in questo caso con il costruttore Yamaha. Nel 2014 si ritira dalle corse."}
{"id": "6516012", "revid": "118737541", "url": "https://it.wikipedia.org/wiki?curid=6516012", "title": "Laharpe (1797)", "text": "Il Laharpe fu un vascello di linea francese da 74 cannoni appartenente alla quarta serie della Classe Leon Trionfante veneziana, che era stato catturato sullo scalo dell'Arsenale di Venezia nel maggio 1797.\nStoria.\nLa costruzione del vascello di secondo rango da 74 cannoni, rimasto senza nome veneziano, ed appartenente alla quarta serie della classe \"Leon Trionfante\", fu ordinata dal Senato e condotta su uno degli scali dell\u2019Arsenale di Venezia a partire dal 782, dapprima dal capo d\u2019opera Andrea Paresi, e poi dall\u2019architetto Andrea Chiribiri che la port\u00f2 fino ai \"4 carati\". In seguito fu ripresa sotto il controllo dell\u2019architetto Andrea Spadon che lo port\u00f2 ai \"22 carati\". Dopo la caduta della Repubblica di Venezia le truppe francesi entrarono nell\u2019arsenale e vi trovarono il vascello praticamente completato. In vista dell\u2019arrivo delle truppe austriache fu deciso di completare il vascello sotto la guida dell\u2019architetto Iseppo Fonda, e la nave venne varata il 23 luglio 1797, con il nome di \"Laharpe\" lasciando l\u2019arsenale il 17 novembre per essere trasferita ad Ancona. Il vascello fu poi portato a Tolone dove ricevette un armamento di 70 cannoni, suddivisi in 28 da 25 lb, 28 da 18 lb, e 14 di 8 lb francesi. \nIl \"Laharpe\" fu trasferito a Tolone per terminare l'allestimento, e poi entr\u00f2 a far parte della squadra navale del commodoro Bord\u00e9 che doveva trasferirsi a Corf\u00f9. Portatosi ad Ancona la nave vi trascorse un certo periodo insieme al vascello da 64 cannoni \"Stengel\", e le due unit\u00e0 furono poi raggiunte da un altro vascello da 64, il \"Beyrand\". Insieme ad alcune unit\u00e0 minori i tre vascelli salparono da Ancona per tentare di portare aiuto alle truppe francesi assediate a Corf\u00f9 da una squadra navale russo-turca al comando dell'ammiraglio F\u00ebdor F\u00ebdorovi\u010d U\u0161akov. A causa della presenza delle unit\u00e0 avversarie, superiori di numero e di armamento, e della caduta dell'isola avvenuta il 3 marzo 1799, la piccola squadra francese ritorn\u00f2 ad Ancona, dove poi fu bloccata dalle navi della flotta russo-turca al comando del contrammiraglio Pavel Pustoshkin.\nIl \"Laharpe\" fin\u00ec catturato delle truppe austriache, in collaborazione con la flotta turco-russa, alla fine dell'assedio di Ancona (dal maggio al novembre 1799), dove era stato \"abbozzato\" ed utilizzato come batteria. Lasciato ad Ancona per mancanza di un equipaggio addestrato, fu poi riportato a Venezia in cattive condizioni generali insieme allo \"Stengel\" nell'estate del 1800. Ancorato nel Canal Grande vi rimase per tre anni, utilizzato come batteria galleggiante per decisione dell'Arciduca Carlo d'Asburgo-Teschen. A causa del pessimo stato delle prigioni veneziane nel dicembre 1802 le autorit\u00e0 navali austriache (\u00d6sterreichische-venezianische Kriegsmarine) decisero di convertire l'unit\u00e0 in nave prigione. I lavori terminarono nella primavera del 1803, e il vascello fu ancorato nel Canale di San Marco dove rimase fino al luglio del 1804, quando venne sottoposto a lavori di manutenzione, trasferito nella parte dell'Arsenale veneziano conosciuta come \"Novissima Grande \". Con la costituzione del Regno d'Italia, avvenuta nel 1805, la nave ritorno in possesso francese, e vi rimase fino a quando non fu demolita, nel 1809 e il legname da essa proveniente venduto come legna da ardere."}
{"id": "6516036", "revid": "118750896", "url": "https://it.wikipedia.org/wiki?curid=6516036", "title": "Mutuum", "text": "Il mutuum (in italiano assimilabile al \"mutuo\") nel diritto romano fu una obbligazione \"re contracta\" (obbligazione nascente dalla consegna della cosa, o reale) in cui un mutuante trasferiva la propriet\u00e0 di una quantit\u00e0 di un bene fungibile e consumabile a un mutuatario, il quale si obbligava con il primo a restituirgli a una scadenza prefissata uguale quantit\u00e0 delle cose fungibili ricevute e pressappoco della stessa qualit\u00e0. Un esempio poteva essere la consegna di un quantitativo di derrate alimentari che dovevano essere riconsegnate dopo un lasso di tempo non esattamente le stesse (in quanto consumabili) ma \"tantumdem eiusdem generis et qualitatis\" ovvero la stessa quantit\u00e0 e qualit\u00e0 della cosa ricevuta.\nIn termini moderni si potrebbe indicare come un contratto unilaterale, che si perfezionava al momento della consegna della cosa, in quanto nasceva un obbligo esclusivamente a capo di una sola delle parti (in questo caso, del mutuatario), obbligo consistente nella restituzione \"della cosa data\". A vantaggio del mutuatario vi era l'acquisto della propriet\u00e0 della cosa data.\nMutui feneratizi.\nIl \"mutuum\" era a carattere gratuito, ovvero il mutuatario doveva restituire solo l'equivalente di quello ricevuto, senza aggravarsi di altri oneri o interessi. Tuttavia, la giurisprudenza pratica individu\u00f2 degli schemi che permisero di prevedere un lucro per il mutuante e l'esenzione degli interessi che venivano indicati come \"usurae\" (da non confondere con l'accezione moderna di usura che indica un reato). In questo modo nacque il mutuo feneratizio."}
{"id": "6516038", "revid": "300067", "url": "https://it.wikipedia.org/wiki?curid=6516038", "title": "Owingsville (Kentucky)", "text": ""}
{"id": "6516050", "revid": "767487", "url": "https://it.wikipedia.org/wiki?curid=6516050", "title": "Pete Silas", "text": "Carriera.\nDisput\u00f2 tre stagioni nella NCAA con Georgia Tech, segnando 1.084 punti (15,1 a partita). Venne in seguito selezionato dai Minneapolis Lakers nel Draft NBA 1953 con la 60\u00aa scelta, ma non gioc\u00f2 mai nella NBA. Dopo aver giocato nei Phillips 66ers, entr\u00f2 a far parte della Phillips Petroleum, di cui in seguito divent\u00f2 CEO.\nCon gli ha vinto la medgalia d'oro ai Giochi panamericani di Citt\u00e0 del Messico 1955.\nNel 2006 \u00e8 stato introdotto nella Georgia Sports Hall of Fame."}
{"id": "6516059", "revid": "767487", "url": "https://it.wikipedia.org/wiki?curid=6516059", "title": "Barbara Robertson", "text": "Carriera.\nGioc\u00f2 a livello universitario alla University of British Columbia. Con il ha disputato i Giochi panamericani di Winnepeg 1967, vincendo la medaglia di bronzo.\nCome allenatrice condusse il Canada alla medaglia di bronzo ai Giochi panamericani di Winnipeg del 1967.\nNel 2012 \u00e8 stata introdotta nella UBC Sports and Basketball BC Halls of Fame."}
{"id": "6516061", "revid": "22229", "url": "https://it.wikipedia.org/wiki?curid=6516061", "title": "Templi di Tarscen", "text": ""}
{"id": "6516063", "revid": "599013", "url": "https://it.wikipedia.org/wiki?curid=6516063", "title": "Dave Way", "text": "Carriera.\nGioc\u00f2 a livello universitario alla University of British Columbia. Con il ha disputato i Campionati del mondo del 1963, segnando 35 punti in 8 partite. Ha disputato anche i Giochi panamericani di San Paolo 1963."}
{"id": "6516094", "revid": "1672122", "url": "https://it.wikipedia.org/wiki?curid=6516094", "title": "Top Chef Italia (seconda edizione)", "text": "La seconda stagione della versione italiana del programma televisivo \"Top Chef Italia\" \u00e8 trasmessa dal 7 settembre al 9 novembre 2017 su NOVE.\nAnche in questa edizione non ci sono presentatori e i giudici sono gli chef stellati Annie F\u00e9olde, Giuliano Baldessari e Mauro Colagreco. A differenza della precedente stagione, vi \u00e8 un giudice in meno (Moreno Cedroni) e i concorrenti in gara sono sedici (uno in pi\u00f9 rispetto alla passata edizione).\nPuntate.\nPrima puntata.\nData: Gioved\u00ec 7 settembre 2017\nSeconda puntata.\nData: Gioved\u00ec 14 settembre 2017\nTerza puntata.\nData: Gioved\u00ec 21 settembre 2017\nQuarta puntata.\nData: Gioved\u00ec 28 settembre 2017\nQuinta puntata.\nData: Gioved\u00ec 5 ottobre 2017\nSesta puntata.\nData: Gioved\u00ec 12 ottobre 2017\nSettima puntata.\nData: Gioved\u00ec 19 ottobre 2017\nOttava puntata.\nData: Gioved\u00ec 26 ottobre 2017\nNona puntata.\nData: Gioved\u00ec 2 novembre 2017\nDecima puntata.\nData: Gioved\u00ec 9 novembre 2017"}
{"id": "6516102", "revid": "767487", "url": "https://it.wikipedia.org/wiki?curid=6516102", "title": "Tom Sawyer (film 2011)", "text": "Tom Sawyer \u00e8 un film del 2011 diretto da Hermine Huntgeburth e tratto dal romanzo \"Le avventure di Tom Sawyer\" di Mark Twain.\nSequel.\nNel 2012 \u00e8 stato realizzato il film \"Le avventure di Huckleberry Finn\", tratto dal romanzo omonimo e quindi sequel del film."}
{"id": "6516105", "revid": "1437331", "url": "https://it.wikipedia.org/wiki?curid=6516105", "title": "Sayed", "text": ""}
{"id": "6516107", "revid": "47767", "url": "https://it.wikipedia.org/wiki?curid=6516107", "title": "Siyyid", "text": ""}
{"id": "6516108", "revid": "47767", "url": "https://it.wikipedia.org/wiki?curid=6516108", "title": "Seyed", "text": ""}
{"id": "6516109", "revid": "47767", "url": "https://it.wikipedia.org/wiki?curid=6516109", "title": "Sayyed", "text": ""}
{"id": "6516113", "revid": "767487", "url": "https://it.wikipedia.org/wiki?curid=6516113", "title": "The Honor of Mary Blake", "text": "The Honor of Mary Blake \u00e8 un film muto del 1916 diretto da Edwin Stevens che aveva come interpreti principali Violet Mersereau e Sidney Mason.\nTrama.\nMary Blake, giunta in citt\u00e0 con una troupe teatrale, si innamora di Kirk. Vorrebbe spiegargli che Richard, un impresario, l'aveva ingannata, promettendole il matrimonio ma poi si era scoperto che era gi\u00e0 sposato. Kirk, per\u00f2, la sposa senza voler sapere nulla. Qualche tempo dopo, Richard ritrova Mary e non la lascia in pace, cercando di sedurla. I due sono visti insieme dalla madre di Kirk che, scandalizzata, riferisce al figlio che la moglie lo sta tradendo. Lui, allora, butta fuori di casa Mary e poi affronta il suo rivale. I due si battono e Richard resta gravemente ferito. Mary, finalmente, riesce a spiegare tutto quello che \u00e8 successo, ritrovando la serenit\u00e0 accanto al marito.\nProduzione.\nIl film fu prodotto dall'Universal Film Manufacturing Company sotto il nome Bluebird Photoplays.\nDistribuzione.\nIl copyright del film, richiesto dalla Bluebird Photoplays, Inc., fu registrato l'8 dicembre 1916 con il numero LP9683.\nDistribuito dall'Universal Film Manufacturing Company, il film usc\u00ec nelle sale cinematografiche USA il 18 dicembre 1916."}
{"id": "6516129", "revid": "599013", "url": "https://it.wikipedia.org/wiki?curid=6516129", "title": "Kent Larsson", "text": ""}
{"id": "6516131", "revid": "585241", "url": "https://it.wikipedia.org/wiki?curid=6516131", "title": "Ludwig Lyosha Fainberg", "text": ""}
{"id": "6516132", "revid": "585241", "url": "https://it.wikipedia.org/wiki?curid=6516132", "title": "Leonid Fainberg", "text": ""}
{"id": "6516136", "revid": "1964823", "url": "https://it.wikipedia.org/wiki?curid=6516136", "title": "Pordenone Calcio 2017-2018", "text": "Questa voce raccoglie le informazioni riguardanti il Pordenone Calcio nelle competizioni ufficiali della stagione 2017-2018.\nStagione.\nIl 12 dicembre, a San Siro contro l', termina il cammino dei \"neroverdi\" in Coppa Italia, agli ottavi di finale. Il club friulano riesce a fermare sullo 0-0 per 120 minuti la formazione nerazzurra e si arrende solo ai rigori.\nMaglie e sponsor.\nIl fornitore ufficiale di materiale tecnico per la stagione 2017-2018 \u00e8 Joma, mentre gli sponsor ufficiali sono Assiteca (impresso al centro del torso), S\u00e8leco Easy Life (impresso al centro dell'addome), CRO \u2013 Area Giovani (sul petto a destra) e Recycla (nel retro sotto la numerazione).\nRosa.\nDi seguito la rosa tratta dal sito internet ufficiale della societ\u00e0:\nStatistiche.\n\"Statistiche aggiornate al 12 maggio 2018.\""}
{"id": "6516138", "revid": "1149807", "url": "https://it.wikipedia.org/wiki?curid=6516138", "title": "Blood Drive (serie televisiva)", "text": "Blood Drive (conosciuto anche come Midnight Grindhouse Presents Blood Drive) \u00e8 una serie televisiva fantascientifica statunitense creata da James Roland, per la rete via cavo Syfy.\nLa serie ha debuttato il 14 giugno 2017. Il 6 settembre 2017, Syfy annuncia la cancellazione della serie dopo una sola stagione prodotta.\nIn Italia la serie \u00e8 stata interamente pubblicata su Infinity TV l'11 ottobre 2017 e poi \u00e8 stata trasmessa su Premium Action dal 2 dicembre 2017. In chiaro \u00e8 andata in onda dal 17 aprile 2018 su 20.\nTrama.\nNell'anno 1999 in una Los Angeles di un futuro distopico, dove a causa di una serie di terremoti che hanno provocato una spaccatura all'altezza del fiume Mississippi aprendo una voragine, il cambiamento climatico ha portato la temperatura a 46 \u00b0C all'ombra, l'acqua scarseggia tanto quanto il petrolio che costa 2000 dollari al barile, il crimine imperversa con la polizia che \u00e8 stata acquistata da una societ\u00e0 privata, l'agente Arthur Bailey viene coinvolto in una corsa assassina chiamata Blood Drive, il cui montepremi al vincitore \u00e8 di 10 milioni di dollari. L'ultimo poliziotto buono tra un'orda di funzionari corrotti di una citt\u00e0 desolata, Arthur cerca di sopravvivere a una competizione il cui maestro di cerimonie \u00e8 uno psicopatico, con i conducenti che sono assassini deviati e le auto sono alimentate con sangue umano, aiuta Grace, in cerca di sua sorella, a vincere la gara.\nProduzione.\nLa serie \u00e8 stata ordinata da Syfy il 28 luglio 2015.\nRiprese.\nLe riprese della serie si sono tenute a Citt\u00e0 del Capo in Sudafrica."}
{"id": "6516139", "revid": "767487", "url": "https://it.wikipedia.org/wiki?curid=6516139", "title": "Amparo (film)", "text": "Amparo \u00e8 un film del 2012 diretto da Ricardo Pinto e Silva ispirato all'omonimo romanzo per ragazzi scritto da Louren\u00e7o Cazarr\u00e9.\nTrama.\nLa quattordicenne Maria do Amparo vuole sbarazzarsi del suo bambino di due giorni, frutto di una violenza. Decide di buttarsi da un ponte, tenendo il figlioletto al petto."}
{"id": "6516141", "revid": "729019", "url": "https://it.wikipedia.org/wiki?curid=6516141", "title": "34\u00aa Squadriglia", "text": "La 34\u00aa Squadriglia del Servizio Aeronautico del Regio Esercito svolge le operazioni sul campo di Krionero (a 4\u00a0km da Valona) con aerei Farman.\nStoria.\nPrima guerra mondiale.\nIl 15 aprile 1916, nel cambio dei nomi di tutte le squadriglie, la 13\u00aa Squadriglia da ricognizione e combattimento diventa 34\u00aa Squadriglia Farman sul campo volo di Krionero (a 4\u00a0km di Valona) per la Campagna di Albania comandata dal Capitano Leopoldo De Rada che dispone del Cap. osservatore Fausto Pesci, 6 piloti tra cui il Tenente Giovanni Sabelli e 7 Farman 14 con motore Fiat A.10 100\u00a0hp.\nIl 21 giugno bombarda accampamenti a Fier, il 4 luglio attacca Durazzo insieme alla Regia Marina ed il 12 luglio bombarda accampamenti a Ljusna e Nabburicoras.\nIl 2 agosto 7 Farman bombardano Durazzo con la scorta di 2 Macchi L.1 Lohner dell'Europa (nave appoggio idrovolanti) ma un Farman viene abbattuto dall'idrovolante L81 della base navale di Combur (vicino a Castelnuovo) e l'8 agosto 4 Farman attaccano Fier.\nIl 22 agosto 1916 cinque Farman sono in volo per un'azione di bombardamento, combinata con due idrovolanti Macchi della Regia Marina dell'Europa, contro il porto di Durazzo.\nL'Asso dell'aviazione austriaco Julius Arigi della Flik 6 chiede il permesso di decollare per intercettare gli incursori ma gli viene negato perch\u00e9 sul campo non sono disponibili ufficiali come osservatori.\nDopo aver reiterato pi\u00f9 volte la richiesta, solo quando il rumore dei motori dei velivoli italiani, la cui rotta di avvicinamento \u00e8 prossima alla base di Kavaj\u00eb, si ode ben distinto in lontananza, Arigi rompe gli indugi e decolla con l'Hansa-Brandenburg C.I serie 61.64 con il Feldwebel Johann Lasi come osservatore.\nNella battaglia che segue, cinque dei sei Farman abbattuti sono attribuiti ad Arigi. In realt\u00e0 quel giorno il Comando italiano registr\u00f2 la perdita di soli due Farman: il Farman 1707 del Sergente Leonida Schiona e del Cap. osservatore Franco Scarioni e quello del caporale Francesco Rossi e del tenente osservatore Attilo Viziano. Gli equipaggi sono salvati dal cacciatorpediniere \"Ardente\" della Regia Marina. Gli altri tre, tra cui quello del Cap. osservatore Ferruccio Capuzzo e di Pesci, rientrano regolarmente alla base e riferiscono di aver danneggiato seriamente un idro Lohner L81.\nDa Durazzo partiva il Lohner (L131) di Friedrich Lang che colpisce due Farman.\nIl 4 settembre 1916 in un nuovo duello aereo, Arigi consegue una nuova vittoria facendo precipitare il Farman del caporale pilota Giorgio Castelletta e del capitano osservatore Fausto Pesci, causando la morte di quest'ultimo a Fier.\nIl 12 ottobre 4 Farman bombardano gli accampamenti di Divjak\u00eb ed il 9 dicembre il reparto entra nell'VIII Gruppo (poi 8\u00ba Gruppo di Volo).\nNel 1916 l'unit\u00e0 ha fatto 278 voli di guerra.\nIl 1\u00ba gennaio 1917 il reparto dispone di 5 piloti e 4 osservatori, il 18 febbraio il comando passa al Cap. Manfredo Calosci e dal 25 luglio al Cap. Remo Rita.\nLa squadriglia viene sciolta il 25 novembre 1917 per vetust\u00e0 dei velivoli.\nNel 1917 aveva svolto 136 voli di guerra.\nGuerra d'Etiopia.\nLa 34\u00aa Squadriglia AO da osservazione terrestre della Regia Aeronautica il 24 luglio 1935 sbarca a Massaua nell'ambito della Guerra d'Etiopia. \nAi primi di agosto il montaggio degli aerei \u00e8 terminato e nei giorni successivi i velivoli vengono collaudati. \nIl reparto partecipa fin dall\u2019inizio alle operazioni belliche con 8 IMAM Ro.1 inquadrata nel I Gruppo aeroplani di ricognizione tattica.\nAll'8 settembre 1935 \u00e8 nel Gruppo aeroplani da osservazione aerea (RT) di Asmara.\nAl 15 gennaio 1936 \u00e8 all'Aeroporto di Macall\u00e8 nel I Gruppo dello Stormo aeroplani da ricognizione tattica.\nAfrica Orientale Italiana.\nDal 15 luglio 1936 dipende dal I Gruppo da RT di Addis Abeba del Comando d\u2019aeronautica in Africa Orientale Italiana.\nIl 31 dicembre 1937 la Squadriglia di Ro.1 Libica viene sciolta ed assorbita dalla 34\u00aa Squadriglia.\nSeconda guerra mondiale.\nAl 10 giugno 1940 opera con 3 Caproni Ca.311 e 4 IMAM Ro.37 all'Aeroporto di Parma nel LXI Gruppo Osservazione Aerea a supporto della 4\u00aa Armata per l'Aviazione Ausiliaria per l'Esercito.\nNel mese di aprile 1941 il 61\u00ba Gruppo O.A. dell'Aeroporto di Gorizia che disponeva dei Ca. 311 della 34\u00aa e della 128\u00aa Squadriglia viene mobilitato per l'Invasione della Jugoslavia. Dal 22 Maggio successivo il gruppo va all'Aeroporto Internazionale di Mostar fino al mese di Agosto.\nDal 16 agosto 1941 la Squadriglia, comandata dal capitano Cesare Bonino, era inquadrata nel 61\u00ba Gruppo Autonomo Osservazione Aerea del Comando Aviazione per il Corpo di spedizione italiano in Russia sui Ca.311 della Regia Aeronautica a Tudora (Boto\u0219ani).\nAlla fine di agosto si sposta a Krivoi Rog.\nAll'8 settembre 1943 era nel LXI Gruppo Autonomo Osservazione Aerea con 3 Caproni Ca.311 all'Aeroporto di Scutari."}
{"id": "6516143", "revid": "6923", "url": "https://it.wikipedia.org/wiki?curid=6516143", "title": "Louis Hofmann", "text": "Biografia.\nGiovinezza e carriera.\nHofmann \u00e8 nato il 3 giugno 1997 a Bensberg, quartiere della citt\u00e0 di Bergisch Gladbach, e vive con i genitori e con il fratello maggiore. Dopo aver lavorato nel programma radiofonico \"Servicezeit\" della WDR, ha recitato per la prima volta nel 2010 nel film televisivo \"Der verlorene Vater\". Dopo aver recitato nelle serie televisive \"Danni Lowinski\" e \"Squadra Speciale Cobra 11\", nel 2011 ha interpretato il ruolo di Tom Sawyer nell'omonimo film. Nel 2012 \u00e8 tornato ad interpretare Tom Sawyer nel film \"Le avventure di Huckleberry Finn\". Nel 2013 ha recitato nelle serie \"Stolberg\" e \"Squadra Speciale Colonia\". Nel 2015 ha recitato nel film \"Land of Mine - Sotto la sabbia\" e l'anno seguente in \"Lettere da Berlino\". Nel 2017 \u00e8 protagonista della serie TV \"Dark\" prodotta da Netflix.\nDoppiatori italiani.\nNelle versioni in italiano dei suoi film, Louis Hofmann \u00e8 stato doppiato da:"}
{"id": "6516144", "revid": "944090", "url": "https://it.wikipedia.org/wiki?curid=6516144", "title": "Bati\u00e9", "text": ""}
{"id": "6516155", "revid": "1149807", "url": "https://it.wikipedia.org/wiki?curid=6516155", "title": "Episodi di Blood Drive", "text": "La prima e unica stagione della serie televisiva Blood Drive, composta da 13 episodi, \u00e8 stata trasmessa negli Stati Uniti sulla rete via cavo Syfy dal 14 giugno al 6 settembre 2017.\nIn Italia la stagione verr\u00e0 interamente pubblicata dapprima sul servizio on demand Infinity TV l'11 ottobre 2017 e poi \u00e8 stata mandata in onda su Premium Action dal 2 dicembre 2017. In chiaro verr\u00e0 trasmessa dal 17 aprile 2018 in seconda serata sul 20."}
{"id": "6516197", "revid": "767487", "url": "https://it.wikipedia.org/wiki?curid=6516197", "title": "Die Mitte der Welt", "text": "Die Mitte der Welt, conosciuto anche con il titolo internazionale Center of my World, \u00e8 un film del 2016 diretto da Jakob M. Erwa e tratto dal romanzo omonimo di Andreas Steinh\u00f6fel.\nTrama.\nIl diciassettenne Phil rientra dal campo estivo e torna ad abitare nel vecchio palazzo 'Visible' dove vive con la madre, Glass, e la sorella gemella, Dianne. Piuttosto che passare gli ultimi giorni delle sue vacanze estive con loro, Phil decide di trascorrerli con la sua migliore amica Kat. Quando la scuola ricomincia, nella classe di Phil c'\u00e8 un nuovo alunno di nome Nicholas. Phil si sente attratto da lui e presto i due inizieranno una relazione d'amore appassionata. A causa di questo amore nascono per\u00f2 gelosie con Kat che metteranno a dura prova la loro amicizia.\nProduzione.\nIl romanzo \"Die Mitte der Welt\", pubblicato nel 1998, \u00e8 diventato un popolare libro per giovani adulti. Tra i premi vinti sono da ricordare il \"Deutscher Jugendliteraturpreis\" e il \"Buxtehude Bull\" nel 1999. Nel 2000 il romanzo \u00e8 stato premiato col \"Literaturpreis der Jury der jungen Leser\" a Vienna. Inoltre, \u00e8 entrato nell'elenco dei bestseller della rivista tedesca \"Der Spiegel\" come il primo libro tedesco per bambini.\nIl film \u00e8 stato prodotto da Neue Sch\u00f6nhauser Filmproduktion, e Prisma Film e distribuito dall'Universum Film. La produzione ha ricevuto diversi finanziamenti pubblici, compresi i soldi del \"Filmfonds Wien\" e del rappresentante del governo federale per la cultura e i media.\nIl film \u00e8 stato diretto da Jakob M. Erwa, autore anche della sceneggiatura.\nLouis Hofmann, interprete del protagonista Phil, \u00e8 stato premiato con il \"Deutscher Schauspielerpreis 2016\" come miglior attore giovane poche settimane prima della prima del film. Jannik Sch\u00fcmann interpreta il ruolo di Nicholas e Svenja Jung quello di Kat. Altri attori del film sono Sabine Timoteo nel ruolo di Glass, Inka Friedrich e Nina Proll nei ruoli di Tereza e Pascal, Ada Philine Stappenbeck nel ruolo di Dianne e Sascha Alexander Ger\u0161ak nel ruolo di Michael, il nuovo fidanzato di Glass.\nIl film \u00e8 stato presentato il 26 giugno 2016 al Munich International Film festival e anche al Festival cinematografico internazionale di Mosca. La prima del film nei cinema tedeschi \u00e8 avvenuta il 10 novembre 2016."}
{"id": "6516229", "revid": "125669688", "url": "https://it.wikipedia.org/wiki?curid=6516229", "title": "Ignacio Coronel Villarreal", "text": "Biografia.\nNegli anni '80, Coronel intraprese la sua carriera criminale come leader del cartello di Juarez (Juarez Cartel) nello Stato di Zacatecas lavorando a quel tempo sotto il potere di Amado Carrillo Fuentes \u201cthe Lord of The Skies\u201d ed Eduardo Gonz\u00e1lez Quitarte \u201cEl Flaco\u201d. Dopo la morte di Carrillo Fuentes, Coronel, Juan Jose Esparragoza Moreno \u201cEl Azul\u201d e Ismael \u201cEl Mayo\u201d Zambada si separarono dal cartello di Juarez e fondarono quello di Sinaloa (che riottenne il suo status di cartello pi\u00f9 forte del Messico nel 2001 dopo l'evasione di Guzman dalla prigione in Puente Grande, Jalisco). A quel tempo Coronel era socio con i fratelli Beltran Leyva ma qualche anno dopo, quando i fratelli Beltran Leyva litigarono con Guzman, Coronel rimase fermamente con il cartello di Sinaloa. Coronel fu responsabile del trasporto di molte tonnellate di cocaina via pescherecci dalla Colombia al Mexico e negli stati americani del Texas e dell'Arizona durante gli anni 80. La sua influenza e le sue operazioni penetravano negli Stati Uniti, nel Messico e in molti altri paesi: infatti in Messico, era conosciuto come il \"Re del Cristallo\" per il suo dominio nella produzione e nel traffico di metanfetamina."}
{"id": "6516251", "revid": "767487", "url": "https://it.wikipedia.org/wiki?curid=6516251", "title": "Sidney Mason", "text": "Mor\u00ec a soli 37 anni a New York il 1\u00ba marzo 1923."}
{"id": "6516266", "revid": "436907", "url": "https://it.wikipedia.org/wiki?curid=6516266", "title": "Chris Lord-Alge", "text": "\u00c8 specializzato nel missaggio in studio. \u00c8 il fratello di Tom Lord-Alge, anche lui tecnico del suono.\nChris e suo fratello Tom sono noti nell'industria musicale per un uso talvolta considerato eccessivo del compressore (uno strumento che riduce la dinamica dei suoni) per permettere alla sua musica di suonare pi\u00f9 efficientemente attraverso altoparlanti di ridotte dimensioni e la radio FM, ma anche contribuendo attivamente alla loudness war. \u00c8 diventato noto anche per aver collaborato con Howard Benson, che ha prodotto una relativa maggioranza degli album che Lord-Alge ha missato.\nHa prestato servizio a numerosi artisti di fama internazionale, come Green Day, Muse, Caparezza, Bon Jovi, Phil Collins, Eric Clapton, Joe Cocker, Avril Lavigne, Sum 41, Paramore, My Chemical Romance, Three Days Grace, Halestorm, Aerosmith, Nickelback, U2, The Black Eyed Peas, Michael Bubl\u00e9, C\u00e9line Dion, Cher.\nBiografia.\nChris Lord-Alge guadagn\u00f2 notoriet\u00e0 lavorando agli Unique Recording Studios di New York negli anni ottanta grazie ai suoi missaggi degli album \"Gravity\" di James Brown, \"Unchain My Heart\" di Joe Cocker, \"Destiny\" di Chaka Khan, \"Coming Around Again\" di Carly Simon e \"Foreign Affair\" di Tina Turner, nonch\u00e9 le colonne sonore dei film \"Rocky IV\" e \"Batman\" e i remix da 12\" de \"La Isla Bonita\" di Madonna, \"Too Much Blood\" dei The Rolling Stones, \"Dancing in the Dark\", \"Cover Me\", e \"Born in the U.S.A.\" di Bruce Springsteen.\nNel suo periodo in Giappone (1995\u20131997) collabor\u00f2 con Tetsuya Komuro, i No! Galers, Namie Amuro e hitomi. Nel 2008 ha aperto il suo studio di missaggio e registrazione \"Mix LA\", situato a Los Angeles.\nNei primi anni della decade 2010-2020, la nota software house israeliana Waves pubblic\u00f2 collezioni di plugin \"firmate\" e quindi approvate da Chris Lord-Alge, comprendenti fra le varie cose dei compressori virtuali basati sull'Urei 1176LN, sul Teletronix LA-2A e sull'Urei LA-3A, alcuni dei compressori preferiti da Chris.\nIl 22 febbraio 2011 il frontman degli Smashing Pumpkins Billy Corgan ha annunciato su Facebook che la band stava collaborando con Lord-Alge su due nuove canzoni del loro progetto \"Teargarden by Kaleidyscope\".\nNella scena musicale italiana, Chris Lord-Alge \u00e8 stato incaricato da Caparezza per il missaggio di tutti i suoi album in studio a partire da \"Museica\" del 2014."}
{"id": "6516267", "revid": "287204", "url": "https://it.wikipedia.org/wiki?curid=6516267", "title": "Uni\u00e3o Recreativo Social Ol\u00edmpico", "text": "LUni\u00e3o Recreativo Social Ol\u00edmpico, meglio noto come URSO, \u00e8 una societ\u00e0 calcistica brasiliana con sede nella citt\u00e0 di Mundo Novo, nello stato del Mato Grosso do Sul.\nStoria.\nIl club \u00e8 stato fondato nel 1997 come \"Clube Atl\u00e9tico Mundo Novo\" e nel 2000 divenne un club professionistico per partecipare al Campionato Sul-Mato-Grossense. Il club partecip\u00f2 alla massima divisione statale fino al 2006, non riuscendo mai a qualificarsi per i quarti di finale. Nel 2010, il club retrocesse nella seconda divisione statale e assunse il nome attuale. Nel 2011, si \u00e8 qualificato per la prima volta ai quarti di finale, dove \u00e8 stato eliminato dal CENE. Le prossime due stagioni, il club venne eliminato ai quarti di finale e nel 2014 retrocesse nella seconda divisione statale. Nel 2016, l'URSO ha vinto per la prima volta il Campeonato Sul-Mato-Grossense S\u00e9rie B, dopo aver sconfitto in finale l'Uni\u00e3o ABC di Campo Grande in finale, e cos\u00ec \u00e8 ritornato nella massima divisione statale."}
{"id": "6516269", "revid": "812213", "url": "https://it.wikipedia.org/wiki?curid=6516269", "title": "Linea Cholodnogorsko-Zavodskaja", "text": ""}
{"id": "6516274", "revid": "72396", "url": "https://it.wikipedia.org/wiki?curid=6516274", "title": "Per un pugno di ginseng", "text": "Per un pugno di ginseng (\"Appalachian Outlaws)\" \u00e8 un reality televisivo statunitense, andato in onda, negli Stati Uniti, a partire dal 9 gennaio 2014 su History. In Italia, la serie \u00e8 stata trasmessa da Blaze ogni domenica a partire dal 26 marzo alle 22:40."}
{"id": "6516280", "revid": "913245", "url": "https://it.wikipedia.org/wiki?curid=6516280", "title": "Inika McPherson", "text": "I suoi primati di specialit\u00e0 sono di 1,96 m, stabilito outdoor, e di 1,94, realizzato indoor.\nBiografia.\nIl 29 giugno 2014, a Sacramento, si rende autrice di una grande prestazione ai campionati statunitensi dominando la prova del salto in alto con una misura di 2,00 metri e migliorando di 4 centimetri il suo primato personale. Con tale prestazione diviene la nona donna della storia a sorvolare i 2 metri e la prima alta dai 165\u00a0cm in gi\u00f9 a riuscirci.\nIl momento di gloria della McPherson, tuttavia, \u00e8 subito macchiato dalla sua positivit\u00e0 alla benzoilecgonina (metabolite della cocaina), nel mese di luglio. L'atleta texana riceve cos\u00ec una squalifica di 21 mesi a partire dal 27 luglio, con pena lievemente ridotta a seguito della conferma che la sostanza non era stata utilizzata per migliorare le prestazioni sportive. Le viene di conseguenza annullato il primato personale di 2,00 m, nonch\u00e9 il record mondiale del differenziale della specialit\u00e0 (35\u00a0cm), che deteneva in compropriet\u00e0 con la campana Antonietta Di Martino.\nTorna a competere a partire da marzo 2016.\nVita personale.\nOltre che per la sua carriera sportiva, Inika McPherson si \u00e8 contraddistinta anche per il suo aspetto stravagante; si presenta con numerosi tatuaggi e piercing ed \u00e8 nota esibire acconciature particolari durante le gare.\nApertamente lesbica, dal 2014 \u00e8 in una relazione con la velocista Regina George."}
{"id": "6516282", "revid": "348618", "url": "https://it.wikipedia.org/wiki?curid=6516282", "title": "Inika Mcpherson", "text": ""}
{"id": "6516335", "revid": "984922", "url": "https://it.wikipedia.org/wiki?curid=6516335", "title": "Vrijland", "text": "Vrijland \u00e8 una serie televisiva olandese per ragazzi.\nTrama.\nLa serie segue le avventure di un gruppo di ragazzi che vive un piccolo villaggio chiamato Rijland."}
{"id": "6516337", "revid": "287204", "url": "https://it.wikipedia.org/wiki?curid=6516337", "title": "Nuotando contro la morte", "text": "Nuotando contro la morte (\"Nadando Contra a Morte\") \u00e8 un romanzo per bambini scritto da Louren\u00e7o Cazarr\u00e9. Con questo libro Cazarr\u00e9 vince il Premio \"Jabuti\".\nTrama.\nMaria do Amparo voleva sbarazzarsi del bambino di due giorni che aveva avuto a seguito di una violenza. Lei non lo ha desiderato ma, disperata, salta da un ponte\nTrasposizione cinematografica.\nIl 9 marzo 2012 esce nelle sale cinematografiche il film \"Amparo\" tratto dal libro e diretto dal registra Ricardo Pinto e Silva."}
{"id": "6516343", "revid": "767487", "url": "https://it.wikipedia.org/wiki?curid=6516343", "title": "Nightswimming (film)", "text": "Nightswimming \u00e8 un cortometraggio del 2010 diretto da Dominic Leclerc.\nIl corto \u00e8 contenuto anche nel film antologico \"\" (2012)\nTrama.\nIn cerca di un posto caldo dove dormire, Luke ed Ellen penetrano in una vecchia piscina in stile vittoriano. Martin, il guardiano, permette loro di restare a patto che non facciano danni. Ben presto tra i tre verr\u00e0 a crearsi una strana situazione sentimentale."}
{"id": "6516370", "revid": "767487", "url": "https://it.wikipedia.org/wiki?curid=6516370", "title": "The Unbroken Promise", "text": "The Unbroken Promise \u00e8 un film muto del 1919 diretto da Frank Powell. \u00c8 il primo adattamento cinematografico di \"Sundown Slim\", romanzo di Henry Herbert Knibbs pubblicato a Boston nel 1915. Il romanzo fu portato sullo schermo altre due volte, nel 1920 con \"Sundown Slim\" e nel 1925, con \"The Burning Trail\".\nTrama.\nIn Texas, da alcuni anni si trascina una faida tra il vecchio Loring, allevatore di pecore, e John Corliss, allevatore di bovini. Nell, la figlia di Loring, riesce a mettere pace tra i due e John, che \u00e8 segretamente innamorato di lei, non pone ostacoli tra il matrimonio della ragazza con suo fratello Billy. Un giorno, per\u00f2, confessa di amarla e lei, temendo che la faida possa riprendere per qualche suo atto violento, gli fa promettere di non uccidere nessuno, anche se provocato. Billy, che in realt\u00e0 \u00e8 un poco di buono, resta ferito in una rissa. Chiede del denaro al fratello, ma John rifiuta di dargli alcunch\u00e9 se non metter\u00e0 la testa a posto. Per vendicarsi, Billy, in combutta con Fadeaway, un cowboy rancoroso verso John che lo ha licenziato, organizza un furto nella casa di John. Quest'ultimo sorprende il ladro ma, memore, della promessa fatta a Nell, non lo uccide, limitandosi a colpirlo per metterlo fuori gioco. Fadeaway sar\u00e0 per\u00f2 ucciso da una donna vendicativa e John, convinto che si tratti da Nell, far\u00e0 di tutto per autoaccusarsi. Anche Billy che, preso dal rimorso si \u00e8 ormai incamminato sulla retta via, cerca di addossarsi il delitto. Sar\u00e0 solo la confessione scritta della vera assassina a rivelare la verit\u00e0: John, ormai libero, pu\u00f2 finalmente sposare la donna che ama.\nProduzione.\nIl film, che fu prodotto dalla Sunset Pictures Corporation con il titolo di lavorazione \"The Promise\", fu girato in Texas.\nDistribuzione.\nDistribuito dalla Triangle Distributing, il film usc\u00ec nelle sale cinematografiche USA il 27 luglio 1919."}
{"id": "6516476", "revid": "72396", "url": "https://it.wikipedia.org/wiki?curid=6516476", "title": "Antonio Palamara", "text": "Capobastone della 'ndrangheta di Ventimiglia in Liguria, risulta essere strettamente legato da vincoli di parentela con gli Alvaro di Sinopoli e i Pelle di San Luca.\nFu coinvolto nel processo \"La Svolta\" perch\u00e9 ritenuto capo e organizzatore del \"locale\" di 'ndrangheta di Ventimiglia, assieme al boss Giuseppe Marcian\u00f2. Oltre al processo \"La Svolta\", Palamara aveva precedenti per associazione per delinquere, sequestro di persona, spaccio, detenzione armi clandestine, ricettazione, evasione, omicidio e rapina. Il 20 aprile 2014 il pentito Gianni Cretarola dichiar\u00f2 in tribunale (al processo \"La Svolta\") che Palamara si occupava del traffico di armi e stupefacenti in Liguria.\nNell'ultimo periodo di vita era agli arresti domiciliari per cumuli di pena ma era ricoverato a seguito di una malattia. Muore in ospedale a Imperia il 2 luglio 2017.\nIl 4 luglio 2017 vennero celebrati i funerali a Ventimiglia (nella Cattedrale) a cui erano presenti 150 persone."}
{"id": "6516492", "revid": "123074354", "url": "https://it.wikipedia.org/wiki?curid=6516492", "title": "High Efficiency Image File Format", "text": "L\u2019High Efficiency Image File Format (HEIF) \u00e8 un formato contenitore che pu\u00f2 ospitare file immagine singoli e sequenze di immagini, sviluppato dal Moving Picture Experts Group (MPEG) e standardizzato come MPEG-H Part 12 (ISO/IEC 23008-12).\nLe specifiche del formato indicano anche come inserire immagini o sequenze all'interno di video HEVC.\nI file HEIF sono compatibili con l'ISO Base Media File Format (ISOBMFF, ISO/IEC 14496-12) e possono contenere anche altri tipi di contenuti multimediali come testo o suoni.\nStoria.\nI requisiti dell'HEIF sono stati definiti nel 2013, mentre lo sviluppo delle specifiche tecniche ha richiesto circa un anno e mezzo ed \u00e8 stato completato nel 2015.\nIl sistema operativo iOS 11 supporta il formato HEIF e include API per la creazione di nuovi file, mentre in macOS High Sierra sono presenti solo le librerie per la decodifica e la visualizzazione dei file HEIF. \u00c8 previsto il supporto al formato HEIF nella versione P di Android.\nUso.\nL'HEIF \u00e8 stato sviluppato in maniera tale da semplificare alcuni utilizzi del formato.\nFotocamere digitali e smartphone.\nData la sua maggior capacit\u00e0 di compressione rispetto al JPEG, l'HEIF pu\u00f2 essere usato per memorizzare immagini in dispositivi con una capacit\u00e0 di memoria limitata, come fotocamere digitali e smartphone, anche con immagini con risoluzione elevata (ad esempio in 4K), senza dover ridurre la qualit\u00e0 per risparmiare spazio.\nLa capacit\u00e0 dell'HEIF di contenere sequenze di immagini permette di raccogliere pi\u00f9 scatti a uno stesso soggetto in un unico file, rendendo pi\u00f9 facile la memorizzazione e la condivisione delle immagini.\nPagine e applicazioni web.\nL'HTML5 permette di indicare pi\u00f9 alternative per la stessa immagine per consentire al browser di scegliere quella pi\u00f9 opportuna. Avendo l'HEIF una capacit\u00e0 di compressione pi\u00f9 elevata, pagine web e applicazioni che usano questo formato consentono di ridurre le dimensioni e i tempi di scaricamento dei contenuti.\nElaborazione digitale delle immagini.\nLa modifica dell'orientamento dell'immagine e il taglio sono facilmente eseguibili su file HEIF e non richiedono la ricodifica dell'immagine. Inoltre, lo standard introduce un framework per operazioni di modifica non distruttive che possono essere stabilite da specifiche esterne. Ci\u00f2 permette di memorizzare le istruzioni per la modifica nello stesso file dell'immagine originale."}
{"id": "6516506", "revid": "729019", "url": "https://it.wikipedia.org/wiki?curid=6516506", "title": "Guerra di successione di Stettino", "text": "La guerra di successione di Stettino fu un conflitto sorto tra i duchi di Pomerania e l'elettore di Brandeburgo. Esso ebbe inizio nel 1464, dopo la morte del duca Ottone III di Pomerania-Stettino senza eredi. I duchi di Pomerania-Wolfast, Eric II e Wratislav X si ritenevano i legittimi eredi di Ottone. L'elettore Federico II di Brandeburgo riteneva la Pomerania-Stettino come feudo del Brandeburgo e come tale, alla morte di Ottone III senza eredi, il feudo sarebbe dovuto tornare al Brandeburgo.\nLa guerra.\nDopo che il duca Ottone III di Pomerana-Stettino mor\u00ec di peste nel 1464, Federico II di Brandeburgo sfrutt\u00f2 la propria posizione per reclamare la sovranit\u00e0 del Brandeburgo sulla Pomerania. Il 21 gennaio 1466, i duchi e l'elettore conclusero il Trattato di Soldin, col quale l'elettore infeud\u00f2 i duchi della Pomerania ed essi lo riconobbero come loro signore feudale. I duchi di Pomerania, ad ogni modo, non rispettarono quanto convenuto nei loro obblighi ed il conflitto insorse nuovamente. Nel 1468, il Brandeburgo conquist\u00f2 diverse citt\u00e0 della Pomerania su entrambe le sponde dell'Oder. Dopo l'inconcludente assedio di Ueckerm\u00fcnde, le due parti si accordarono per un cessate il fuoco. I negoziati di pace a Piotrk\u00f3w Kujawski furono per\u00f2 solo un'estensione di questa cessazione delle ostilit\u00e0. Nel maggio del 1470, Eric II invase la Neumark e inizi\u00f2 a razziarne il territorio. Nel frattempo, l'imperatore Federico III si schier\u00f2 per riconoscere le pretese del Brandeburgo. L'imperatore, personalmente infeud\u00f2 Federico II della Pomerania-Stettino e ordin\u00f2 ad Eric II ed a Wartislaw X di riconoscere Federico come loro signore feudale. Il duca Enrico IV di Meclemburgo tent\u00f2 una mediazione, e alla fine di maggio del 1472 venne siglato un trattato di pace a Prenzlau. I duchi e gli Stati Generali di Pomerania tributarono il loro omaggio a Federico II, al quale venne concesso di disporre liberamente dei territori conquistati e scorporati dalla Pomerania.\nPer parte dei duchi, il trattato di pace venne scritto con diversi professori di legge dell'Universit\u00e0 di Greifswald. Tra questi vi erano Johannes Parleberg, Matthias von Wedel, Sabel Siegfried il Giovane, Hermann Slupwachter, Johann Elzing, Heinrich Zankenstede e Georg Walter. Gerwin R\u00f6nnegarwe e Hertnidt vom Stein ebbero un ruolo nella discussione.\nConseguenze.\nIl risultato del conflitto fu sfavorevole per la Pomerania; ci\u00f2 nonostante i duchi ottennero formalmente di poter mantenere il controllo della Pomerania-Stettino tramite il riconoscimento della sovranit\u00e0 brandeburghese. Boghislao X tent\u00f2 di negoziare una pace pi\u00f9 favorevole per la Pomerania col Trattato di Pyritz del 1493. Alla fine il Brandeburgo arriv\u00f2 a rinunciare alla propria sovranit\u00e0 col Trattato di Grimnitz del 1529, ma in cambio i duchi di Pomerania avrebbero dovuto garantire all'elettorato di Brandeburgo la futura successione nel caso in cui il Casato di Pomerania si fosse estinta."}
{"id": "6516508", "revid": "59976", "url": "https://it.wikipedia.org/wiki?curid=6516508", "title": "HEIF", "text": ""}
{"id": "6516533", "revid": "88740", "url": "https://it.wikipedia.org/wiki?curid=6516533", "title": "Colvin", "text": ""}
{"id": "6516535", "revid": "1340213", "url": "https://it.wikipedia.org/wiki?curid=6516535", "title": "Episodi di BoJack Horseman (quarta stagione)", "text": "La quarta stagione della serie animata BoJack Horseman, composta da 12 episodi, \u00e8 stata interamente pubblicata dal servizio di video on demand Netflix l'8 settembre 2017, in tutti i territori in cui il servizio \u00e8 disponibile. \n\"La candidatura di Mr. Peanutbutter\".\nTrama.\nLa campagna per diventare governatore di Mr. Peanutbutter prende una strana piega, dopo che questo chiede al suo avversario Woodchuck Coodchuck-Berkowitz di decidere chi sar\u00e0, tra i due, il governatore attraverso una gara di sci. Il problema \u00e8 che, nonostante sia stato lui a proporre la sfida, Mr. Peanutbutter non sa sciare. Diane intanto si stabilisce nel suo nuovo lavoro al blog Girl Croosh, mentre Princess Carolyn inizia a considerare di mettere su famiglia con il suo nuovo ragazzo, Ralph Stilton. Todd invece si ritrova bloccato su un drone volante. BoJack, nel frattempo, \u00e8 scomparso.\n\"La vecchia casa dei Sugarman\".\nTrama.\nDopo aver osservato i cavalli selvaggi che attraversano il deserto, BoJack decide di trascorrere qualche tempo nella vecchia casa di sua madre nel Michigan. Qui fa amicizia con il suo vicino di casa, Eddie, una mosca vedova, che lo aiuta a riparare la casa ora in rovina. Nelle sequenze flashback, rievocate nella casa, viene raccontata parte dell'infanzia di Beatrice, la madre di BoJack, durante la seconda guerra mondiale. Sua madre, Honey Sugarman, inizialmente sempre allegra, cade in depressione, dopo la morte del figlio maggiore in guerra. Per questo, suo marito Joseph (padre di Beatrice e nonno di BoJack) la costringe a subire una lobotomia, dopo che questa rimane coinvolta, con Beatrice, in un incidente stradale.\n\"Urr\u00e0! L'episodio di Todd!\".\nTrama.\nIn questo episodio, completamente dedicato a lui, Todd vive numerose disavventure: viene infatti coinvolto nella campagna elettorale di Mr. Peanutbutter; incontra per primo la presunta figlia di BoJack, Hollyhock; inizia una finta relazione con l'attrice Courtney Portnoy, per conto di Princess Carolyn; infine deve suonare il triangolo all'Hollywoo Bowl.\n\"Iniziare la trivellazione\".\nTrama.\nIl matrimonio di Diane con Mr. Peanutbutter comincia a pesare su di lei a causa della campagna del marito, specialmente quando quest'ultimo accetta di iniziare un'operazione imbarazzante di trivellazione sulla loro propriet\u00e0, per dimostrare un suo punto di vista politico. BoJack intanto cerca di aiutare Hollyhock a trovare la sua madre biologica, mentre a Princess Carolyn viene dato un orologio speciale per l'ovulazione, in modo da trovare il momento giusto per rimanere incinta.\n\"Pensieri e preghiere\".\nTrama.\nLe numerose sparatorie sulla folla influenzano negativamente la riprese del film di Courtney Portnoy. BoJack e Hollyhock visitano la madre di BoJack, Beatrice, presso la casa di riposo, dove BoJack scopre che la demenza della madre \u00e8 progredita, fino al punto di non riconoscere pi\u00f9 il figlio. Diane intanto sente di avere finalmente il potere, quando le viene messa in mano una pistola e perci\u00f2 scrive un post virale sul blog dove lavora.\n\"Stupido pezzo di m...a\".\nTrama.\nNel suo monologo interiore, BoJack si imbatte costantemente in sua madre e nella sua infermiera, ora ospiti in casa sua. Per salvarsi dal fallimento, Princess Carolyn decide di far sposare per finta Todd e Courtney, con l'assistenza di Rutabaga. Per questo motivo, Todd \u00e8 in conflitto con se stesso, in quanto ormai si \u00e8 identificato come asessuale.\n\"Sottoterra\".\nTrama.\nA una raccolta fondi per la campagna elettorale, a causa di un terremoto provocato dalla trivellazione, la casa di Mr. Peanutbutter sprofonda sottoterra, intrappolando tutti gli ospiti, tra cui BoJack, Diane, Zach Braff e le ex mogli di Mr. Peanutbutter, Jessica Biel e Katrina, per 10 giorni. Le cose peggiorano ulteriormente, quando il candidato governatore Coodchuck-Berkowitz tenta di salvare tutti. Nel frattempo Todd e Princess Carolyn, precipitati anche loro, ma mentre si trovavano in bagno, vengono rapiti da alcune formiche lavoratrici e portati dalla loro regina.\n\"Il giudice\".\nTrama.\nBoJack, per rispettare un patto, deve essere ospite al nuovo reality show di Felicity Huffman. Qui, dietro le quinte, Hollyhock inizia con una relazione con Miles, lo stagista. Nel mentre Princess Carolyn incontra la famiglia di Ralph, inclusi i suoi genitori, solo per scoprire le loro offensive tradizioni anti-gatto. Mr. Peanutbutter intanto decide di ritirare la sua candidatura e promette di aiutare Coodchuck-Berkowitz.\n\"Ruthie\".\nTrama.\nIn un immaginario scenario futuro la discendente di Princess Carolyn, Ruthie, racconta alla classe di una particolare giornata sfortunata che ha visto coinvolta la sua antenata. Dapprima Princess Carolyn va all'ospedale, solo per scoprire che ha subito un aborto spontaneo. Successivamente scopre, dopo averla rotta, che la sua collana, eredit\u00e0 di famiglia, non \u00e8 altro che un pezzo di bigiotteria. Poi Princess Carolyn viene a sapere che Courtney Portnoy l'ha licenziata per sostituirla con Rutabaga e decide di licenziare Judah, per non averla avvisata di una potenziale fusione. Infine, dopo essersi ubriacata, lascia il fidanzato Ralph, ritrovandosi cos\u00ec sola. \nNel frattempo BoJack e Diane tentano di ottenere il certificato di nascita di Hollyhock, nonostante la complicatissima burocrazia.\n\"Fantastico lo stile di vita californiano!\".\nTrama.\nIn questo episodio composto da numerosi salti temporali, Hollyhock finisce accidentalmente in overdose a causa del caff\u00e8, drogato da Beatrice. Viene cos\u00ec portata di corsa all'ospedale, dove i suoi otto pap\u00e0 non permetteranno a BoJack di vederla. Intanto Coodchuck-Berkowitz sconfigge Jessica Biel alle elezioni. Dopo la rottura con Ralph, Princess Carolyn tenta di convincere Turtletaub a produrre una potenziale serie televisiva, dal titolo Philbert, scritta da Flip McVicker. Todd invece tenta di salvare la sua attivit\u00e0 di clown-dentisti.\n\"Il tempo \u00e8 una freccia\".\nTrama.\nAttraverso gli sfocati e confusi ricordi di Beatrice, si scopre la sua storia passata. Si viene cos\u00ec a sapere che il suo padre-padrone la condizion\u00f2 in tutte le sue scelte e che, per fuggire da ci\u00f2, inizi\u00f2 una relazione con Butterscotch Horseman. Rimasta per\u00f2 incinta di Butterscotch, Beatrice decise di sposarlo e di trasferirsi con lui a San Francisco. Il loro matrimonio, partito con i migliori auspici, divent\u00f2 per\u00f2 presto infelice e amaro, a causa anche dell'inettitudine del marito. Si scopre cos\u00ec anche che, diciassette anni prima, Butterscotch intrattenne una relazione con una domestica di nome Henrietta, un'aspirante infermiera. Beatrice convinse Henrietta a rinunciare alla bambina (che si rivela poi essere Hollyhock) e di farla adottare, affinch\u00e9 la donna potesse continuare la scuola infermieristica.\n\"Che ora \u00e8 adesso\".\nTrama.\nPrincess Carolyn riporta con successo la sua nuova serie televisiva ai dirigenti di un sito web, grazie anche al coinvolgimento di BoJack nel progetto. Intanto i dentisti-clown di Todd diventano zombie rabbiosi. Dopo aver acquistato una nuova casa, Diane mette in dubbio il suo matrimonio con Mr. Peanutbutter. BoJack scopre chi sono i genitori biologici di Hollyhock e, dopo averlo detto ai suoi otto pap\u00e0, riceve una telefonata da Hollyhock che afferma di essere contenta di averlo come fratello."}
{"id": "6516538", "revid": "486946", "url": "https://it.wikipedia.org/wiki?curid=6516538", "title": "Il Rocci", "text": ""}
{"id": "6516539", "revid": "182193", "url": "https://it.wikipedia.org/wiki?curid=6516539", "title": "GI-Vocabolario della lingua greca", "text": ""}
{"id": "6516541", "revid": "1318658", "url": "https://it.wikipedia.org/wiki?curid=6516541", "title": "Chiesa di Sant'Agostino (Macao)", "text": "La chiesa di Sant'Agostino appartenne ai frati agostiniani e venne edificata tra il 1586 e il 1591 e si trova a S\u00e9, nella citt\u00e0 di Macao. Dal 2005 \u00e8 parte del complesso di edifici storici appartenenti al centro storico di Macao iscritto nella lista dei beni patrimonio dell'umanit\u00e0 dell'UNESCO.\nCos\u00ec come il convento adiacente, la chiesa era originariamente stata costruita in legno e paglia, per questo non resisteva al clima umido di Macao e al vento. I frati erano quindi abituati a riparare i danni con le foglie di palma che, viste da lontano, ricordavano alla popolazione cinese la barba di un drago. La chiesa venne chiamata anche \"\u201cLong Song Miu\u201d\", ovvero \"tempio del Drago Barbuto\". L'attuale edificio in pietra venne eretto nel 1814, mentre la configurazione attuale \u00e8 da far risalire al 1874.\nL'altare maggiore \u00e8 decorato con una statua di Ges\u00f9 nell'atto del trasporto della croce e da essa nasce la tradizione della processione pasquale della \"via crucis\". Infatti una leggenda popolare vuole che la statua, trasportata dalle autorit\u00e0 religiose nella cattedrale di S\u00e9, sia tornata, di notte, al suo posto nella chiesa di sant'Agostino.\nStoria.\nInizialmente la chiesa venne dedicata alla Madonna delle Grazie dai padri agostiniani e fu la prima chiesa della citt\u00e0 a tenere il servizio liturgico in lingua inglese.\nNel 1834, in seguito all'espulsione di tutti gli ordini religiosi dai territori dell'Impero portoghese, la chiesa venne confiscata dal governo della citt\u00e0 di Macao e adibita a quartier militare e ospedale. Nel 1873, con il concludersi della politica anti clericale portoghese, la chiesa venne restituita ad un ordine religioso che tutt'ora la gestisce come edificio religioso."}
{"id": "6516545", "revid": "125242824", "url": "https://it.wikipedia.org/wiki?curid=6516545", "title": "Al-Hazm Rass", "text": "L'Al-Hazm Rass \u00e8 una societ\u00e0 calcistica saudita con sede nella citt\u00e0 di Al-Rass. Milita nella Lega saudita professionistica, massimo livello del campionato saudita.\nRosa 2019-2020.\n "}
{"id": "6516546", "revid": "118737591", "url": "https://it.wikipedia.org/wiki?curid=6516546", "title": "Stengel (1797)", "text": "La Stengel fu una fregata di primo rango, terza unit\u00e0 della Classe Fama destinata ad entrare in servizio nella Armada veneziana, ma fu catturata praticamente completa dai francesi a Venezia nel 1797. \nStoria.\nLa costruzione della terza fregata di primo rango, detta anche fregata grossa, della classe Fama fu autorizzata dal Senato, e la nave venne impostata presso l'Arsenale sotto la direzione dell'\"architetto\" Gian Battista Gallina, venendo poi quasi completata sotto la direzione dell'architetto Iseppo Cason. Questo tipo di unit\u00e0, caratterizzate da una grande potenza di fuoco e da dimensioni paragonabili ad un vascello di primo rango della Classe Leon Trionfante, erano costruite con un sistema denominato \"ad ordinata doppia\" adottato nel 1780 sotto l\u2019impulso dell'ammiraglio Angelo Emo che a quell\u2019epoca ricopriva l'incarico di Ammiraglio dell\u2019Arsenale.\nL'unit\u00e0 fu catturata dai francesi praticamente completa sullo scalo dell\u2019arsenale poco dopo la caduta della Repubblica di Venezia, avvenuta ufficialmente il 12 maggio 1797. Varata il 2 ottobre 1797 con il nome di \"Stengel\", in onore del generale di divisione Henri Christian Michel Stengel ed entr\u00f2 in servizio nella Marine nationale il 17 novembre successivo.\nLo \"Stengel\" fu trasferito a Tolone per terminare l'allestimento, e poi entr\u00f2 a far parte della squadra navale del commodoro Bourd\u00e9 che doveva trasferirsi a Corf\u00f9. \nPortatasi ad Ancona la nave vi trascorse un certo periodo insieme al vascello da 74 cannoni \"Laharpe\", e le due unit\u00e0 furono poi raggiunte da un altro vascello da 64, il \"Beyrand\". Insieme ad alcune unit\u00e0 minori i tre vascelli salparono da Ancona per tentare di portare aiuto alle truppe francesi assediate a Corf\u00f9 da una squadra navale russo-turca al comando dell'ammiraglio F\u00ebdor F\u00ebdorovi\u010d U\u0161akov. A causa della presenza delle unit\u00e0 avversarie, superiori di numero e di armamento, e della caduta dell'isola avvenuta il 3 marzo 1799, la piccola squadra francese, intercettata all'altezza dell'isola di Lissa, ritorn\u00f2 ad Ancona, dove poi fu bloccata dalle navi russo-turche al comando del contrammiraglio Pavel Pustoshkin, \nSeparatosi dal corpo principale della squadra navale, lo \"Stengel\" si rifugi\u00f2 nella rada di Calamotta, da dove partecip\u00f2, in collaborazione con la flotta turco-russa, dal maggio al novembre 1799 all'assedio di Ancona, \"abbozzato\" ed utilizzato come batteria. Catturato all'atto della capitolazione della citt\u00e0, avvenuta il 14 novembre, nell'agosto 1800 venne mandato sotto bandiera austriaca a Venezia per le urgenti riparazioni insieme al \"Laharpe\". Vi arriv\u00f2, per\u00f2, semiaffondato e a causa dei gravi danni subiti ne fu decisa la conversione in pontone. Nel 1804 affond\u00f2 completamente presso il suo posto di ormeggio, venendo riportato a galla l\u2019anno successivo per essere trasformata in batteria galleggiante. \nCon la costituzione del Regno d'Italia, avvenuta nel 1805, la nave ritorno in possesso francese per essere trasformata in un pontone. Con il ritorno degli austriaci fu demolita nel corso del 1814."}
{"id": "6516561", "revid": "1629429", "url": "https://it.wikipedia.org/wiki?curid=6516561", "title": "Al-Hazm Rass 2010-2011", "text": "Questa voce raccoglie le informazioni riguardanti l'Al-Hazm Rass nelle competizioni ufficiali della stagione 2010-2011."}
{"id": "6516563", "revid": "599013", "url": "https://it.wikipedia.org/wiki?curid=6516563", "title": "Luca Mattivi", "text": "Anche la sorella minore Nadia \u00e8 una giocatrice di hockey su ghiaccio.\nCarriera.\nCresciuto a Baselga di Pin\u00e9, inizia a giocare nelle giovanili dell'Hockey Club Pin\u00e9 prima e dell'Hockey Pergine poi, con cui esordisce anche in prima squadra, nella serie cadetta, nella stagione 2011-2012.\nNel 2013 \u00e8 passato all'Asiago, con cui ha disputato due stagioni in massima serie, vincendo una supercoppa italiana (2013) ed uno scudetto (2014-2015), oltre che il titolo italiano Under-20 (2013-2014), che gli \u00e8 valso la convocazione per i vittoriosi mondiali di categoria di Prima divisione - Gruppo B del 2014.\nNon confermato dagli stellati, nell'estate del 2015 \u00e8 passato all'Hockey Club Fiemme, in seconda serie. Nell'estate del 2016 ha sostenuto un provino col Bolzano, ma \u00e8 poi rimasto al Fiemme, che lo ha confermato anche per le stagioni successive.\nNel 2020-2021 ha fatto ritorno al Pin\u00e9, in terza serie."}
{"id": "6516564", "revid": "729019", "url": "https://it.wikipedia.org/wiki?curid=6516564", "title": "Qualificazioni al campionato europeo di football americano Under-19 2015", "text": "Questa voce raccoglie un approfondimento sui risultati degli incontri e sulle classifiche per l'accesso alla fase finale del Campionato europeo di football americano Under-19 2015.\nSquadre partecipanti.\nHanno partecipato alle partite di qualificazione 10 squadre:"}
{"id": "6516567", "revid": "212348", "url": "https://it.wikipedia.org/wiki?curid=6516567", "title": "Nuoto ai Campionati europei di nuoto 2016 - Staffetta mista 4x100 metri misti", "text": "La staffetta mista 4x100 m misti degli Europei 2016 si \u00e8 svolta il 17 maggio 2016. Le batterie si sono svolte la mattina, mentre la finale si \u00e8 svolta la sera dello stesso giorno.\nRecord.\nPrima della manifestazione il record del mondo (RM), il record europeo (EU) ed il record dei campionati (RC) erano i seguenti.\nDurante la competizione non sono stati migliorati record.\nRisultati.\nBatterie.\nLe batterie sono state disputate alle 11.17 ora locale.\nFinale.\nLa finale \u00e8 stata disputata alle 19.40 ora locale."}
{"id": "6516568", "revid": "135224", "url": "https://it.wikipedia.org/wiki?curid=6516568", "title": "Presidenti del Torino Football Club", "text": "Qui di seguito sono riportati i presidenti del Torino Football Club, societ\u00e0 calcistica italiana con sede a Torino.\nElenco cronologico dei presidenti.\nIn pi\u00f9 di 110 anni di storia societaria, alla guida del Torino si sono avvicendati 29 presidenti. Il primo presidente della societ\u00e0 granata fu Franz Josef Schonbrod. Di seguito l'elenco dei presidenti del Torino e i relativi trofei vinti dall'anno della fondazione:\nBiografie dei presidenti.\nFranz Josef Sch\u00f6nbrod.\nPrese parte allo storico incontro svoltosi il 6 dicembre 1906 presso la birreria Voigt. Prima di ricoprire la carica di presidente del Torino, gioc\u00f2 5 stagioni come difensore del F.C. Torinese.\nAlfred Dick.\nEx dirigente juventino, fu tra i fondatori della societ\u00e0 granata. Ricopr\u00ec dapprima la carica di vicepresidente, poi quella di presidente, succedendo dunque a Sch\u00f6nbrod.\nGiovanni Secondi.\nRicopr\u00ec la carica di presidente in due momenti diversi, ovvero nel periodo 1908-11 e nella stagione 1919-20.\nGuido Castoldi.\nGuido Castoldi fu presidente del Torino dal 1911 al 1914.\nLuigi Paissa.\nLuigi Paissa fu presidente del Torino dal 1920 al 1922.\nGiuseppe Bevione.\nGiornalista e politico torinese, ricopr\u00ec la carica di presidente della societ\u00e0 granata dal 1922 al 1924.\nEnrico Marone Cinzano.\nIl Conte Enrico Marone Cinzano, figlio di Paola Cinzano (ultima erede della famiglia fondatrice dell'omonima azienda di liquori) fu presidente granata dal 1924 al 1928. Sotto la sua presidenza, il Torino conquist\u00f2 lo scudetto nella stagione 1926-27 (revocato in seguito al caso Allemandi) e nella stagione 1927-28. Marone Cinzano diede inoltre inizi\u00f2 ai lavori di quello che in seguito sar\u00e0 noto come Stadio Filadelfia.\nGiacomo Ferrari.\nFu presidente del Torino dal 1928 al 1930.\nGiuseppe Vastapane.\nNato a Chieri, si dedic\u00f2 alla gestione di aziende tessili e fu presidente del Torino nella sola stagione 1930-31.\nVittorio Gervasio.\nVittorio Gervasio fu presidente del Torino nella sola stagione 1932-1933.\nGiovanni Battista Mossetto.\nFu presidente del Torino dal 1932 al 1934.\nEuclide Silvestri.\nNato a Cuneo, fu professore ordinario di idraulica presso il Politecnico di Torino. Ricopr\u00ec la carica di vice podest\u00e0 di Torino dal 1931 al 1935 e venne nominato senatore nel 1939. Fu presidente del Torino nella stagione 1934-35.\nGiovan Battista Cuniberti.\nL\u2019ingegner Giovanni Battista Cuniberti fu presidente del Torino dal 1935 al 1939. Al suo insediamento trov\u00f2 un Torino con problemi finanziari e a rischio retrocessione. Durante la sua presidenza potenzi\u00f2 il settore giovanile e in 4 anni ottenne 2 secondi posti e la vittoria della Coppa Italia 1936-1936.\nFerruccio Novo.\nFerruccio Novo divenne presidente del Torino nel 1939 all'et\u00e0 di 42 anni. Titolare di una fabbrica di accessori per l'industria, aveva giocato nelle giovanili del Torino senza per\u00f2 riuscire mai a raggiungere la prima squadra. Applic\u00f2 le sue capacit\u00e0 manageriali alla gestione di una squadra di calcio, scegliendo con cura collaboratori e osservatori. Sotto la sua presidenza, il Torino vinse 5 scudetti consecutivi e una Coppa Italia: quella squadra verr\u00e0 ricordata come Grande Torino.\nTeresio Guglielmone.\nNato a Pinerolo il 24 giugno 1902 e di professione industriale, Guglielmone fu presidente del Torino nella stagione 1955-56. Il 25 maggio 1958 venne eletto senatore nel partito della Democrazia Cristiana.\nMario Rubatto.\nNato a Torino il 23 settembre 1916, Rubatto fu imprenditore attivo nella costruzione di autostrade e ricopr\u00ec anche ruoli dirigenziali in varie banche. Fu presidente del Torino dal 1957 al 1959.\nLuigi Morando.\nNato il 5 agosto, imprenditore attivo nel settore dell'indotto dell'auto, Morando fu presidente del Torino dal 1959 al 1961.\nAngelo Filippone.\nNato a Savona il 10 maggio 1916, Filippone fu assicuratore di navi e presidente del Torino dal 1961 al 1963.\nOrfeo Pianelli.\nOrfeo Pianelli fu presidente della squadra granata dal 1963 al 1982, 19 anni di presidenza che fanno di lui il pi\u00f9 longevo presidente nella storia del Torino. Nato in una piccola borgata del comune di Borgoforte e figlio di contadini, fin da giovanissimo alternava ore di lavoro allo studio. Lavor\u00f2 inizialmente in una bottega di falegnami, poi come orticoltore ed in seguito come muratore. A sedici anni si trasfer\u00ec ad Alpignano, dove lavor\u00f2 dapprima presso una impresa di costruzioni, poi in una azienda di impianti elettrici. Riusc\u00ec inoltre a conseguire il diploma di capomastro e di elettricista. Nel 1945 fond\u00f2 insieme a Domenico Traversa la \"Pianelli &amp; Traversa\", operante nel settore della costruzioni di macchinari elettrici. Gli affari per l'azienda andavano egregiamente ed intorno agli anni sessanta Pianelli firm\u00f2 un contratto con una impresa americana, continuando il processo di espansione della sua azienda. Nel 1963 acquist\u00f2 il Torino che, sotto la sua gestione, riusc\u00ec a vincere lo scudetto nella stagione 1975-76 e 2 Coppe Italia.\nSergio Rossi.\nSergio Rossi fu presidente del Torino dal 1982 al 1987. Nato a Torino nel 1923, lavor\u00f2 inizialmente come operaio meccanico. In seguito, fond\u00f2 una propria azienda che, nel 1953, prese il nome di \"Rossi Costruzioni Industriali\" e poi quello di \"Industrie Meccaniche Piemontesi\". Intorno agli anni settanta divent\u00f2 amministratore delegato dell'azienda metalmeccanica Comau, verso la quale confluirono molte sue aziende e non solo. Il 21 maggio 1982 rilev\u00f2 la societ\u00e0 granata dall'allora presidente Pianelli. Durante la sua presidenza, Luciano Moggi assunse il ruolo di direttore sportivo e Luciano Nizzola di amministratore delegato. Per ricoprire il ruolo di allenatore, Rossi ingaggi\u00f2 dapprima Bersellini ed in seguito Radice. A rafforzare la squadra vennero acquistati, tra i vari, Martina dal Genoa, Aldo Serena in prestito dall'Inter, Franco Selvaggi dal Cagliari e Leovegildo Lins Gama, detto Junior, dal Flamengo. Nel maggio 1987 vendette il Torino per 6 miliardi di lire all'allora vicepresidente Mario Gerbi.\nMario Gerbi.\nLa biografia di Mario Gerbi si intreccia pi\u00f9 volte con la storia del Torino. Imprenditore, nel dopoguerra apr\u00ec una fonderia fornitrice della Fiat. Cominci\u00f2 a frequentare l'ambiente granata gi\u00e0 ai tempi di Ferruccio Novo, diventando amico anche di Costa e Colonna. I suoi primi incarichi furono da osservatore per la societ\u00e0 torinese: fu lui a seguire per esempio il giocatore Enzo Bearzot quando ancora giocava al Catania. Successivamente entr\u00f2 in societ\u00e0, diventando nel 1957-58 consigliere e poi vicepresidente. Nel 1965, per divergenze con alcuni dirigenti, abbandon\u00f2 il Torino. Riapprod\u00f2 nella squadra granata, nuovamente da vicepresidente, sotto la presidenza di Rossi. Nel 1987 assunse la carica di presidente, che detenne fino al 1989. Mor\u00ec a Villar Dora nel 2004 all'et\u00e0 di 87 anni.\nGian Mauro Borsano.\nNato a Domodossola, Gian Mauro Borsano fu presidente del Torino dal 1989 al 1993. Poco pi\u00f9 che maggiorenne, apr\u00ec una propria officina a Trofarello e si laure\u00f2 in ingegneria. In seguito, fond\u00f2 un proprio studio di perizie, che poi abbandon\u00f2 per aprire una societ\u00e0 di crediti al consumo. Negli anni ottanta lavor\u00f2 anche nel settore edilizio con la sua azienda Gima. Entr\u00f2 nel mondo del calcio acquistando il Torino il 2 marzo 1989 per una cifra intorno ai 7 miliardi e nel 1992 venne anche eletto deputato tra le file del PSI. Tra i suoi traguardi nel mondo del pallone figurano una promozione in serie A ed una finale di coppa UEFA persa. In quegli anni Borsano fu tuttavia coinvolto in decine di processi per fallimenti ed in seguito al bisogno di denaro vennero ceduti giocatori importanti tra i quali Lentini, Cravero e Policano. Nel 1993 vendette per 15 miliardi di lire la societ\u00e0 granata a Roberto Goveani.\nRoberto Goveani.\nRoberto Goveani nacque a Pinerolo nel 1957. Laureatosi in giurisprudenza nel 1979, dal 1984 esercit\u00f2 la professione notarile. Nel 1993 acquist\u00f2 il Torino: sotto la sua guida, la squadra granata vinse la Coppa Italia 1992-93. Goveani fu presidente del Torino per una sola stagione, avendo dovuto rassegnare le dimissioni gi\u00e0 nel 1994 a causa di problemi finanziari. L'8 aprile 1994, Goveani vendette il Torino per la cifra di 26 miliardi di lire a Gianmarco Calleri.\nGianmarco Calleri.\nNato a Busalla il 10 gennaio 1942, Calleri fu presidente del Torino dal 1994 al 1997. Da giovane fu un calciatore professionista, militando in formazioni come Novara, Monza e Lazio. In seguito divenne imprenditore, acquistando prima la Lazio e poi, nel 1994, il Torino. Il 19 marzo 1997 vendette la societ\u00e0 granata per 25 miliardi di lire all'imprenditore Massimo Vidulich.\nMassimo Vidulich.\nNato a Genova il 12 settembre 1959, fu presidente del Torino dal 1997 al 2000. Sotto la sua presidenza, i granata si classificarono secondi al campionato di Serie B 1998-1999, accedendo dunque alla Serie A 1999-2000. Il 19 aprile 2000 Vidulich vendette il Torino per 35 miliardi di lire all'imprenditore calabrese Franco Cimminelli, che tuttavia affid\u00f2 la presidenza a Giuseppe Aghemo.\nGiuseppe Aghemo.\nNato a Torino il 27 settembre 1942, l'imprenditore Giuseppe Aghemo fu presidente del Torino per soli 54 giorni, nell'anno 2000. Grande tifoso granata, Aghemo lasci\u00f2 la presidenza in seguito a divergenze con il proprietario Cimminelli(in primis la scelta del ds Pieroni) e poich\u00e9 non voleva \u00abessere complice di questa societ\u00e0 di juventini e antigranata\u00bb. Aghemo fu dirigente dell'Unione Industriale di Torino ed anche presidente del Moncalieri Calcio. Suo figlio, Paolo, \u00e8 giornalista ed inviato di Sky.\nAttilio Romero.\nNato a Torino, Attilio Romero fu presidente del Torino dal 2000 al 2005.Il 15 ottobre 1967, di ritorno dalla partita Torino-Sampdoria, travolse con la sua auto due calciatori granata, Fabrizio Poletti(rimasto lievemente ferito) e Gigi Meroni, che morir\u00e0 a seguito delle gravissime lesioni riportate.Romero si laure\u00f2 in scienze politiche e lavor\u00f2 nell'ufficio stampa della FIAT per diversi anni prima di diventare presidente della societ\u00e0 granata, allora acquistata da Francesco Cimminelli.Rimase alla presidenza del Torino fino alla bancarotta del 2005.\nPierluigi Marengo.\nPierluigi Marengo, nato a Torino nel 1957, fu il presidente della Societ\u00e0 Civile Campo Torino, poi trasformata in Torino F.C. il 25/8/2005, che esercit\u00f2 il Lodo Petrucci, riacquisendo il titolo sportivo del Torino Calcio a seguito del fallimento. Il 2 settembre 2005, l'imprenditore di origine alessandrina Urbano Cairo rilev\u00f2 la societ\u00e0 granata per la cifra di 10.000 euro. Laureato in Giurisprudenza presso l'Universit\u00e0 di Torino, esercita la professione di avvocato civilista. Dal 2000 al 2005 (VIII legislatura) fu Consigliere Regionale del Piemonte, ricoprendo l'incarico di Presidente della Commisione Regionale Olimpiadi Torino 2006. \u00c8 autore di vari libri, tra cui TORINO FIAT VOLUTAS (2014, Iniziative Editoriali); PIEMONTE Tavola &amp; Cantina (2009, Iniziative Editoriali); ITALIA 61 schegge di memoria (2011, Iniziative Editoriali); 2005 Morte e Rinascita del TORO (2019, TORO.IT).\nUrbano Cairo.\nUrbano Cairo nasce a Milano nel 1957 ed \u00e8 presidente del Torino dal 2005. Laureatosi alla Bocconi, dal 1982 lavor\u00f2 presso la Fininvest di Berlusconi per svariati anni, ricoprendo diversi ruoli dirigenziali. Venne coinvolto nel caso Mani Pulite: al processo chiese il patteggiamento. Nel 1995 Fininvest sciolse il suo contratto e Cairo si mise in proprio, fondando la Cairo Communication.Nel 2005 acquist\u00f2 il Torino dall'avvocato Marengo. Sotto la sua presidenza, i granata tornarono a competere in Europa dopo 12 anni, disputando UEFA Europa League 2014-2015."}
{"id": "6516572", "revid": "61051", "url": "https://it.wikipedia.org/wiki?curid=6516572", "title": "Zona metropolitana di Cluj Napoca", "text": ""}
{"id": "6516575", "revid": "6923", "url": "https://it.wikipedia.org/wiki?curid=6516575", "title": "Jager (azienda italiana)", "text": "La Nuova Jager S.r.l. \u00e8 una azienda italiana produttrice di armi da fuoco creata nel 1949 da Armando Piscetta, specializzata in repliche di armi straniere.\nImporta anche armi da fuoco dall'estero realizzandone versioni per il mercato italiano, come il Modello 311-1, versione dell'M16 realizzato dalla Norinco.\nStoria.\nFondata nell'immediato secondo dopoguerra, produsse dapprima carabine di piccolo calibro, come l'AP51, AP55 e AP61 e repliche di armi famose nel periodo del far west come la Colt Frontier.\nNegli anni '70 realizz\u00f2 l'AP74, una copia dell'M16 statunitense camerata per il .22 Long Rifle, attivit\u00e0 proseguita dagli anni '80 in poi, con la realizzazione di versioni modificate di armi da guerra rispettose della normativa italiana sulle armi in modo da poter essere immesse nel mercato del Paese.\nNel 2001 dopo la cessione del ramo d'azienda che produceva le canne alla Fabbrica d'Armi Aldo Uberti cambi\u00f2 nome in \"Nuova Jager\". Nel 2009 la propriet\u00e0 della azienda venne ceduta a Massimiliano Locci che ne \u00e8 anche amministratore unico."}
{"id": "6516577", "revid": "91078574", "url": "https://it.wikipedia.org/wiki?curid=6516577", "title": "Fabbrica d'Armi Aldo Uberti", "text": ""}
{"id": "6516578", "revid": "110387107", "url": "https://it.wikipedia.org/wiki?curid=6516578", "title": "Bewitched, Bothered and Bewildered", "text": "Bewitched, Bothered and Bewildered \u00e8 una canzone dal musical \"Pal Joey\", debuttato a Broadway nel 1940 con musiche di Richard Rodgers e parole di Lorenz Hart. La canzone ha goduto di un grande successo al di l\u00e0 del musical teatrale, ed \u00e8 stata cantata in concerto e incisa su disco da numerosi artisti di generi differenti.\nNel musical viene cantata da Vera Simpson nella sesta scena del primo atto e poi brevemente ripresa nella quarta scena del secondo: Vera lamenta il suo amore non corrisposto per il protagonista, con la patina di cinismo che la contraddistingue."}
{"id": "6516579", "revid": "91078623", "url": "https://it.wikipedia.org/wiki?curid=6516579", "title": "Nuova jager", "text": ""}
{"id": "6516580", "revid": "91078629", "url": "https://it.wikipedia.org/wiki?curid=6516580", "title": "Amministratore unico", "text": ""}
{"id": "6516581", "revid": "767487", "url": "https://it.wikipedia.org/wiki?curid=6516581", "title": "Alfie Arcuri", "text": "Biografia.\nNato in una cittadina sulla costa del Nuovo Galles del Sud, prima di entrare nel mondo della musica Alfie Arcuri ha lavorato come architetto. Ha fatto coming out come omosessuale nel 2013.\nNel 2016 ha preso parte alle audizioni per la quinta edizione del talent show australiano \"The Voice\", cantando \"Scars\" di James Bay e venendo accettato nel team di Delta Goodrem. Nella serata finale del 10 luglio 2016 \u00e8 stato proclamato vincitore del programma, che gli ha garantito un premio di AUS$100.000, una nuova auto e un contratto discografico con la Universal Music Australia.\nIl suo singolo di debutto, \"Cruel\", \u00e8 stato pubblicato subito dopo la sua vittoria a \"The Voice\" e ha debuttato all'ottantanovesimo posto nella classifica australiana con 1.458 copie vendute in una settimana, il risultato peggiore per un vincitore del programma. Il 29 luglio 2016 \u00e8 uscito il suo primo album, \"Zenith\", che \u00e8 entrato al quinto posto nella classifica settimanale degli album pi\u00f9 venduti in Australia. A novembre 2016 il cantante ha intrapreso la sua prima tourn\u00e9e attraverso l'Australia."}
{"id": "6516582", "revid": "1924342", "url": "https://it.wikipedia.org/wiki?curid=6516582", "title": "Too Good at Goodbyes", "text": "Too Good at Goodbyes \u00e8 un singolo del cantautore britannico Sam Smith, pubblicato l'8 settembre 2017 come primo estratto dal secondo album in studio \"The Thrill of It All\"."}
{"id": "6516583", "revid": "91078717", "url": "https://it.wikipedia.org/wiki?curid=6516583", "title": "Nuova Jager", "text": ""}
{"id": "6516584", "revid": "91078727", "url": "https://it.wikipedia.org/wiki?curid=6516584", "title": "Normativa italiana sulle armi", "text": ""}
{"id": "6516588", "revid": "599013", "url": "https://it.wikipedia.org/wiki?curid=6516588", "title": "Tin Soldier", "text": "Tin Soldier \u00e8 un brano musicale del gruppo rock britannico Small Faces, pubblicato su singolo (b-side \"I Feel Much Better\") il 2 dicembre 1967 in Gran Bretagna.\nIl 45 giri raggiunse la posizione numero 9 nella Official Singles Chart. Successivamente la traccia venne inclusa in versione live nell'album raccolta \"The Autumn Stone\" del 1969.\nIl brano.\n\"Tin Soldier\" venne originariamente composta da Steve Marriott per la cantante afroamericana P. P. Arnold, ma la canzone piacque cos\u00ec tanto a Marriott che egli decise di tenersela, e la Arnold fu relegata soltanto ai cori di sottofondo. A detta dell'autore, si tratta di una composizione dedicata alla sua futura prima moglie, Jenny Rylance. La canzone segna il ritorno della band alle sonorit\u00e0 R&amp;B degli inizi, senza per\u00f2 abbandonare la psichedelia ed altri esperimenti musicali. Quando \"Tin Soldier\" venne pubblicata, la BBC inform\u00f2 la band che l'ultima strofa della canzone sarebbe stata eliminata da ogni trasmissione televisiva o radiofonica del brano, in quanto i dirigenti dell'emittente erano erroneamente convinti che Marriott cantasse: \"\u00absleep with you\u00bb\" (\"dormo con te\"), invece di: \"\u00absit with you\u00bb\" (\"siedo con te\") come in effetti era. Marriott spieg\u00f2 che il brano verteva sull'entrare nella mente delle persone e non \"dentro al corpo\" di qualcuno, spogliando cos\u00ec il brano di ogni interpretazione sessuale.\nCover.\nLa canzone \u00e8 stata reinterpretata da Quiet Riot, Lou Gramm, Uriah Heep, Streetheart, Todd Rundgren, The Guess Who, Paul Weller, Transatlantic, Humble Pie, e Scorpions."}
{"id": "6516589", "revid": "767487", "url": "https://it.wikipedia.org/wiki?curid=6516589", "title": "Rise of the Legend", "text": "Rise of the Legend (\"Huang feihong zhi yingxiong you meng\") \u00e8 un film d'azione del 2014 diretto da Roy Chow.\nTrama.\nFei \u00e8 un giovane uomo destinato a diventare una leggenda delle arti marziali. Nel 1868, durante la dinastia Qing, la corruzione che dilaga nella corte imperiale infligge sofferenze alla gente, come accade a Guangzhou dove due differenti fazioni criminali si contendono il controllo del porto. Per anni, Lei Gong, il temibile capo della fazione dei Tigre Nera, ha cercato di sbarazzarsi del rivale del Mare del Nord ma non ha mai avuto successo. Una delle sue ultime reclute \u00e8 Fei, che si dimostra all'altezza del compito a lui assegnato. Trattato ben presto come un figlio dal capo, Fei scoprir\u00e0 per\u00f2 una verit\u00e0 sul suo passato che lo porter\u00e0 a prendere pian piano le distanze dal suo protettore e a lottare per la giustizia."}
