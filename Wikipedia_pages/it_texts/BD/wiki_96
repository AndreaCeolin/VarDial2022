{"id": "6676926", "revid": "1543377", "url": "https://it.wikipedia.org/wiki?curid=6676926", "title": "Vado forte muoio giovane", "text": "Vado forte muoio giovane \u00e8 il terzo album del gruppo pop punk italiano Dari, pubblicato l'11 dicembre 2017 dalla Bliss Corporation.\nIl disco.\nIl primo annuncio di uscita del terzo album risale al 2012; nel tempo, tuttavia, la data di pubblicazione \u00e8 stata continuamente posticipata, nonostante l'uscita sporadica di alcuni nuovi brani: ci\u00f2 spiega il fatto che l'album sia stato anticipato da ben 14 canzoni, tra singoli, video ufficiali, inediti eseguiti esclusivamente dal vivo e demo (Solo punk rock, Universo, Amore folle, Baciami ancora, L\u2019unica cosa, Sedia elettrica, Disordini il cuore, Hero un eroe, Ho da fare, John Kennedy, Come la neve, Libero liberi, Inno hater, Allucinazione).\nIl disco \u00e8 stato realizzato anche grazie ad un crowdfunding sulla piattaforma Musicraiser. Alcuni dei fans che vi hanno contribuito compaiono nel videoclip di \"Dritto\".\nTre delle canzoni sono state presentate per le selezioni di Sanremo Giovani: \"Baciami ancora (Almeno un'ora)\" nel 2015, \"L'unica cosa\" nel 2016 e \"John Kennedy\" nel 2017. \nLa canzone \"9 volt\", di cui la band ha rilasciato negli anni due demo, \u00e8 stata scartata. La band, a giugno 2016, dichiara: \"Non abbiamo ancora trovato il vestito giusto da dare a questa canzone. L'idea del pezzo piace a tutti e tre ma non sappiamo quale sar\u00e0 il suo futuro. Abbiamo deciso di abbandonare momentaneamente il lavoro su questo brano per dedicarci a nuove idee. \"9 volt\" non sar\u00e0 presente nel nuovo album\"."}
{"id": "6676927", "revid": "869900", "url": "https://it.wikipedia.org/wiki?curid=6676927", "title": "Camera di commercio di Milano", "text": ""}
{"id": "6676930", "revid": "110157", "url": "https://it.wikipedia.org/wiki?curid=6676930", "title": "Meiners Oaks", "text": "Meiners Oaks \u00e8 un census-designated place (CDP) degli Stati Uniti d'America situato in California, nella contea di Ventura."}
{"id": "6676931", "revid": "965985", "url": "https://it.wikipedia.org/wiki?curid=6676931", "title": "Mira Monte (California)", "text": ""}
{"id": "6676932", "revid": "110157", "url": "https://it.wikipedia.org/wiki?curid=6676932", "title": "Mira Monte", "text": "Mira Monte \u00e8 un census-designated place (CDP) degli Stati Uniti d'America situato in California, nella contea di Ventura."}
{"id": "6676933", "revid": "965985", "url": "https://it.wikipedia.org/wiki?curid=6676933", "title": "Oak View (California)", "text": ""}
{"id": "6676934", "revid": "110157", "url": "https://it.wikipedia.org/wiki?curid=6676934", "title": "Oak View", "text": "Oak View \u00e8 un census-designated place (CDP) degli Stati Uniti d'America situato in California, nella contea di Ventura."}
{"id": "6676936", "revid": "273054", "url": "https://it.wikipedia.org/wiki?curid=6676936", "title": "Piru", "text": "Piru \u00e8 un census-designated place (CDP) degli Stati Uniti d'America situato in California, nella contea di Ventura."}
{"id": "6676937", "revid": "287204", "url": "https://it.wikipedia.org/wiki?curid=6676937", "title": "Cucchiaio fessurato", "text": "Un cucchiaio fessurato \u00e8 una posata usata per servire o preparare i cibi. Il termine pu\u00f2 essere usato per descrivere qualsiasi cucchiaio munito di fessure, fori o altre aperture nella paletta che lasciano passare il liquido pur trattenendo in cima le parti solide pi\u00f9 grandi. Come funzione \u00e8 simile a un setaccio; tuttavia, un cucchiaio fessurato delle dimensioni di un mestolo si usa pi\u00f9 comunemente per recuperare parti da un liquido di cottura conservando il liquido nella pentola, mentre i cucchiai fessurati da tavola si usano spesso per servire cibi preparati o confezionati in succhi, come frutta o verdure.\nUn esempio peculiare di cucchiaio fessurato si usa nel rituale tradizionale dell'assenzio. All'inizio della preparazione dell'assenzio, un cucchiaio speciale aiuta ad aromatizzare la miscela. Il cucchiaio tiene una zolletta di zucchero sopra un bicchiere, mentre chi prepara versa acqua fredda sullo zucchero. "}
{"id": "6676939", "revid": "110157", "url": "https://it.wikipedia.org/wiki?curid=6676939", "title": "Clarksburg (California)", "text": "Clarksburg \u00e8 un census-designated place (CDP) degli Stati Uniti d'America situato in California, nella contea di Yolo."}
{"id": "6676958", "revid": "298229", "url": "https://it.wikipedia.org/wiki?curid=6676958", "title": "Beach Blast", "text": "Beach Blast era un evento di wrestling in pay-per-view organizzato dalla World Championship Wrestling, svoltosi in sole due edizioni in estate, nel 1992 a giugno e nel 1993 a luglio.\nNel 1994 fu sostituito da \"Bash at the Beach\"."}
{"id": "6676960", "revid": "767487", "url": "https://it.wikipedia.org/wiki?curid=6676960", "title": "Esparto", "text": "Esparto \u00e8 un census-designated place (CDP) degli Stati Uniti d'America situato in California, nella contea di Yolo."}
{"id": "6676961", "revid": "287204", "url": "https://it.wikipedia.org/wiki?curid=6676961", "title": "Twelfth Night (film)", "text": ""}
{"id": "6676963", "revid": "110157", "url": "https://it.wikipedia.org/wiki?curid=6676963", "title": "Madison (California)", "text": "Madison \u00e8 un census-designated place (CDP) degli Stati Uniti d'America situato in California, nella contea di Yolo."}
{"id": "6676964", "revid": "1318658", "url": "https://it.wikipedia.org/wiki?curid=6676964", "title": "Yolo (California)", "text": "Yolo \u00e8 un \"census-designated place\" (CDP) degli Stati Uniti d'America situato in California, nella contea di Yolo."}
{"id": "6676967", "revid": "599013", "url": "https://it.wikipedia.org/wiki?curid=6676967", "title": "Francesca Cusinatti", "text": "Biografia.\nInizia a praticare ju jitsu nella palestra di Tresigallo, e si trasferisce poi nel 2015 nella palestra di Pieve di Cento (attuale Jujitsu Shinsen) sotto la guida del maestri campioni del mondo Michele Vallieri e Sara Paganini. Entra a far parte della nazionale Senior di ju jitsu nel 2016 assieme a Carlotta Alberghini per la categoria duo show femminile e duo system femminile. Nel 2017 partecipa ai Campionati del Mondo di Atene e agli Europei di Bucharest sfiorando il podio. Nello stesso anno comincia ad insegnare nella sua palestra 'Jujitsu Akinami' a Jolanda di Savoia. Dopo un anno di pausa, torna sul tappeto internazionale di Maribor insieme a Salvatore Girlando. Nel 2019 viene convocata sia per i Campionati Europei senior (Bucharest) sia per i mondiali (Abu Dhabi)."}
{"id": "6676968", "revid": "1924342", "url": "https://it.wikipedia.org/wiki?curid=6676968", "title": "Quavo", "text": "Biografia.\nQuavious Keyate Marshall \u00e8 nato il 2 aprile 1991 ad Athens, in Georgia. La madre di Marshall era una parrucchiera mentre suo padre mor\u00ec precocemente quando aveva appena tre anni. I tre membri dei Migos sono cresciuti insieme nella contea di Gwinnett, una zona prevalentemente suburbana a mezz'ora a nord-est di Atlanta. Marshall ha frequentato la Berkmar High School ed \u00e8 stato il quarterback della sua squadra di football durante la stagione 2009 nonostante abbia terminato la stagione di football per il suo ultimo anno, Marshall lasci\u00f2 la scuola mesi prima del diploma.\nCarriera.\nI Migos sono stati fondati nel 2009 da Quavo, Takeoff e Offset. I tre membri sono direttamente imparentati e sono stati cresciuti insieme dalla madre di Quavo. Quavo \u00e8 lo zio di Takeoff, e Offset \u00e8 il cugino di Quavo. Il gruppo era originariamente conosciuto come \"Polo Club\" ed \u00e8 originario di Lawrenceville, in Georgia. Il gruppo alla fine ha deciso di cambiare il nome in \"Migos\" dopo che il marchio di abbigliamento \"Polo\" \u00e8 andato fuori moda. I Migos hanno pubblicato il loro primo progetto completo, un mixtape intitolato \"Juug Season\", il 25 agosto 2011. \u00c8 seguito il mixtape \"No Label\", il 1 giugno 2012. \nNel 2013, i Migos sono cresciuti di popolarit\u00e0 grazie al singolo \"Versace\". Successivamente \u00e8 stato pubblicato un remix della canzone con la collaborazione del rapper canadese Drake, che ha raggiunto la posizione 99 nella Billboard Hot 100.\nDopo il successo di \"Culture\", secondo album in studio dei Migos, che ha raggiunto il primo posto nella classifica Billboard 200 degli Stati Uniti, Quavo \u00e8 stato richiesto nel corso del 2017 per vari featuring in diverse canzoni popolari, tra cui \"Congratulations\" di Post Malone, \"I'm the One\" di DJ Khaled, \"Portland\" di Drake e \"Strip That Down\" di Liam Payne. In un'intervista con \"GQ\", il rapper di Houston Travis Scott, con il quale Quavo aveva lavorato in passato per i brani \"Oh My Dis Side\" e \"Pick Up the Phone\" , ha rivelato di avere un album collaborativo con Quavo in lavorazione.\nNel 2017 collabora con Lil Uzi Vert e Travis Scott nel brano \"Go Off\" singolo estratto dalla colonna sonora del film \"Fast &amp; Furious 8\". Nello stesso anno ha collaborato con i Major Lazer, Travis Scott e Camila Cabello nel brano \"Know No Better\".\nNel 2018 collabora con il rapper italiano Sfera Ebbasta nel brano \"Cupido\" contenuto nell\u2019album Rockstar.\nIl 16 gennaio 2018 annuncia tramite social network l'uscita di \"Culture II\", terzo album in studio dei Migos, pubblicato il 26 gennaio.\nIl 18 maggio 2019, Quavo ha cantato \"Future\" al fianco di Madonna alla grande finale dell'Eurovision Song Contest 2019.\nIl 7 febbraio 2020 compare nella canzone \"Intentions\" terzo estratto dell'ultimo album del cantante Justin Bieber.\nVita privata.\nMarshall ha ricevuto l'MVP Award durante l'NBA All-Star Celebrity Game del 2018 dopo una prestazione e una vittoria di 19 punti. Nel 2019, Marshall ha giocato nel roster \"Away\" durante l'NBA All-Star Celebrity Game al Colosseo di Bojangles a Charlotte, nel North Carolina.\nQuestioni legali.\nIl 18 aprile 2015, le autorit\u00e0 hanno interrotto un concerto dei Migos alla Georgia Southern University e hanno arrestato tutti e tre i membri del gruppo, oltre a diversi membri del loro entourage. Quavo fu accusato di possesso di un narcotico non specificato, possesso di marijuana, possesso di un'arma da fuoco in una zona di scuola e possesso di un'arma da fuoco durante la commissione di un crimine. Fu rilasciato dal carcere per obbligazioni, e in seguito non si appell\u00f2 a nessuna accusa di marijuana e ricevette una condanna di 12 mesi, che fu sospesa in base al pagamento delle multe."}
{"id": "6676972", "revid": "729019", "url": "https://it.wikipedia.org/wiki?curid=6676972", "title": "Beale Air Force Base", "text": "La Beale Air Force Base, citata anche nella sua forma abbreviata Beale AFB, \u00e8 una base aerea militare gestita dalla United States Air Force situata negli Stati Uniti d'America e in particolare in California, nella contea di Yuba.\nBeale AFB \u00e8 anche un census-designated place (CDP) secondo la classificazione dello United States Census Bureau."}
{"id": "6676973", "revid": "38120", "url": "https://it.wikipedia.org/wiki?curid=6676973", "title": "Chichiarelli", "text": ""}
{"id": "6676975", "revid": "84184", "url": "https://it.wikipedia.org/wiki?curid=6676975", "title": "Townland", "text": "Townland (in gaelico \"baile fearainn\"; nel dialetto scozzese dell'Ulster: \"toonlann\") \u00e8 una piccola divisione geografica territoriale utilizzata in Irlanda. Il sistema della \"townland\" ha origini Gaelico-irlandesi, anteriori all'Invasione normanna dell'Irlanda, e la maggior parte hanno nomi di origine gaelico Comunque, alcuni nomi di \"townland\" e di confini provengono da divisioni di \"manor\" normanne, \"Plantations of Ireland\", o dalla successiva creazione dell'Ordnance Survey. Il numero totale di \"townland\" disabitate nel 1911 fu di \n60.679. Il numero totale riconosciuto dall'Irish Place Names database nel 2014 fu 61.098, comprese le \"townland\" disabitate, nella maggior parte piccole isole.\nGeneralit\u00e0.\nDescrizione.\nIn Irlanda una \"townland\" \u00e8 generalmente la pi\u00f9 piccola divisione amministrativa della terra, sebbene \"townland\" poco pi\u00f9 ampie siano ulteriormente divise in centinaia. Il concetto di \"townland\" \u00e8 basato sul sistema gaelico di divisione della terra e la prima evidenza ufficiale dell'esistenza di questo sistema gaelico di divisione pu\u00f2 essere trovato nelle registrazioni parrocchiali anteriori al XII secolo,\n fu nel XVII secolo che esse cominciarono a essere mappate e definite dall'amministrazione inglese allo scopo di confisca delle terre per affidarle a investitori o agricoltori inglesi.\nEtimologia.\nIl termine \"townland\" in inglese deriva dalla parola dell'inglese antico \"tun\", indicante un'area recintata. Il termine indica la pi\u00f9 piccolo unit\u00e0 di suddivisione della terra in Irlanda, basata su diverse forme di divisione gaelica della terra, molte delle quali avevano un proprio nome.\nIl termine \"baile\", anglicizzato in \"bally\", \u00e8 l'elemento dominante usato nei nomi irlandesi delle \"townland\". Oggi il termine \"bally\" indica un insediamento urbano, ma il suo significato preciso in inglese antico non \u00e8 chiaro, come citt\u00e0 non aveva posto nell'organizzazione sociale gaelica. Il termine irlandese moderno per una \"townland\" \u00e8 \"baile fearainn\" (plurale: \"bailte fearainn\"). Il termine \"fearainn\" significa terra, territorio, quartiere.\nI Normanni non lasciarono grandi trace nei nomi delle \" townland\" ma adattarono alcuni di essi al proprio uso, probabilmente vedendo una similarit\u00e0 tra il gaelico \"baile\" e il normanno \"bailey\", entrambi significanti insediamento.\nUso attuale.\nLe \"townland\" formano i \"mattoni\" di unit\u00e0 amministrative di pi\u00f9 alto livello come le parrocchie e i Distretti delle divisioni elettorali nella Repubblica d'Irlanda o i \"Ward\" nell'Irlanda del Nord.\nPrima del 1972 le \"townland\" erano comprese negli indirizzi postali dell'isola, ma in quell'anno le Poste britanniche decisero che l'elemento \"townland\" dell'indirizzo fosse obsoleto nell'Irlanda del Nord. I nomi di \"townland\" non furono banditi, ma vennero considerati \"informazione superflua\" e si chiese alla gente di evitare di menzionarle negli indirizzi. Esse dovevano essere rimpiazzate dai numeri di abitazione, nomi delle strade e codici postali. In risposta a queste direttive sorse una Campagna per le \"townland\". Esse furono descritte come \"sforzi delle comunit\u00e0 di livello pi\u00f9 basso\". In pieno conflitto nordirlandese, la campagna fu un raro esempio di unit\u00e0 fra cattolici e protestanti irlandesi, fra nazionalisti e unionisti Le \"townland\" e I loro nomi \"pare che siano stati considerati come risorse in comune ed eredit\u00e0 culturale Coloro che erano coinvolti nella campagna sostennero che, in molte zone, la gente si identificava con la loro \"townland\" e ci\u00f2 dava loro un senso di appartenenza. I cambiamenti delle Poste britanniche furono percepiti come il troncamento di questi legami.\nA quel tempo i consigli di contea erano corpi amministrativi responsabili di convalidare il cambiamento. Poich\u00e9 i governi locali stessi si sottomisero ai cambiamenti, la decisione delle Poste britanniche fu \u00abconsentito\u2026 di diventare legge quasi per difetto\u00bb. La Contea di Fermanagh fu l'unica contea dell'Irlanda del Nord, che tent\u00f2 di resistere completamente al cambiamento. Ci\u00f2 non di meno, molti segnali stradali nuovi in parti dell'Irlanda del Nord ora indicano anche il nome della \"townland\". Nel 2001 l'Assemblea dell'Irlanda del Nord approv\u00f2 una mozione che richiedeva ai governi dipartimentali di far uso degli indirizzi contenenti la \"townland\".\nNella Repubblica d'Irlanda la \"townland\" continua a essere utilizzata negli fu introdotto nel indirizzi. Nel 2005 il Dipartimento delle comunicazioni, energia e risorse naturali annunci\u00f2 che un Sistema di codice postale sarebbe stato introdotto in Irlanda. Il sistema, noto con il nome di \"Eircode\", fu introdotto nel 2014, ma a tutto il 2016 non risulta ancora utilizzato ampiamente e la \"townland\" rimane l'elemento predominante come identificativo dell'indirizzo nelle zone rurali."}
{"id": "6676989", "revid": "124808", "url": "https://it.wikipedia.org/wiki?curid=6676989", "title": "La 12\u00aa notte", "text": ""}
{"id": "6676991", "revid": "110157", "url": "https://it.wikipedia.org/wiki?curid=6676991", "title": "Camptonville", "text": "Camptonville \u00e8 un census-designated place (CDP) degli Stati Uniti d'America, situato in California, nella contea di Yuba."}
{"id": "6676992", "revid": "508036", "url": "https://it.wikipedia.org/wiki?curid=6676992", "title": "Johnny Sins", "text": "Carriera.\nEntrato nell'industria del porno nel 2006, esordendo nella pellicola \"cooki mama\", ha da allora recitato in pi\u00f9 di 2.300 film per adulti ricevendo diverse candidature per i premi internazionali pi\u00f9 famosi del settore, tra cui l'AVN Award per il miglior attore protagonista nel 2015. Deve la sua popolarit\u00e0 al fatto di essere una presenza quasi fissa nelle produzioni della Brazzers, famosa casa produttrice pornografica canadese.\nBiografia.\nNato nel 1978 nella citt\u00e0 di Pittsburgh, Pennsylvania, sulla costa orientale degli Stati Uniti d'America, quando aveva ventun anni una sua ex compagna di classe alle scuole superiori gli propose di unirsi a lei in un viaggio alla volta di Los Angeles con lo scopo di tentare una carriera nel cinema pornografico. Sins rifiut\u00f2 la proposta ma sette anni dopo, a seguito di un infortunio occorsogli sul posto di lavoro, riconsider\u00f2 l'idea di darsi all'industria pornografica e si trasfer\u00ec nella citt\u00e0 californiana dove svolse diversi lavori saltuari presentandosi nel frattempo a diversi provini. Poco dopo, ormai ventottenne, ottenne i suoi primi contratti. Nell'anno successivo, nel 2008, partecip\u00f2 al film \"Cheerleader\", una produzione della Digital Playground, che risult\u00f2 essere la pellicola pi\u00f9 noleggiata e venduta dell'anno, arrivando anche a conquistare quattro dei nove AVN Awards a cui era candidata. A questo periodo risalgono anche i suoi primi contratti con la casa di produzione canadese Brazzers, azienda a cui legher\u00e0 sempre di pi\u00f9 la sua immagine con l'andare degli anni, apparendo in gran parte delle sue produzioni.\nNonostante il suo legame con la sopraccitata Brazzers, Sins negli anni ha lavorato per diverse altre case produttrici, ad esempio, nel 2013 partecip\u00f2 a \"Secret Admirer\", diretto da Jonathan Morgan della Wicked Pictures, film che ricevette una nomination nella categoria \"Best Romance Movie\" agli AVN Awards del 2014, cos\u00ec come a \"All About Allie\", della Vivid Entertainment Group, e a \"Milf Revolution\", della casa di produzione Lisa Ann Productions, premiata agli AVN Awards come miglior pellicola del genere MILF. Sempre nel 2013 si diffuse la notizia della morte di Sins a causa di un incidente automobilistico; la notizia fu poi smentita dallo stesso Sins a seguito del clamore mediatico che aveva suscitato. Nel 2014 ricevette la candidatura al premio XBIZ come miglior attore dell'anno, soprattutto grazie alla sua interpretazione nel film \"Bridesmaids\", della Digital Playground, che ricevette ben sei nomination, tra cui quelle per la miglior scena, per il miglior film e per la miglior regia. L'anno seguente ricevette la nomination nella stessa categoria ma questa volta per gli AVN Awards.\nNel 2015, il sito Pornhub annunci\u00f2 l'ambizioso progetto di voler girare un film pornografico nello spazio i cui protagonisti sarebbero stati Sins ed Eva Lovia. La produzione, intitolata \"Sexplorations\", avrebbe dovuto essere girata in una navicella spaziale in orbita terrestre bassa previo il raggiungimento della cifra di 3,4 milioni di dollari attraverso un'operazione di raccolta fondi online. La raccolta di fondi non ha per\u00f2 dato il risultato sperato, arrivando a meno del 10% della cifra richiesta, e il progetto sembra per ora essere stato accantonato.\nNel 2016 Johnny Sins ha vinto l'XBIZ Award nella categoria \"miglior scena di sesso\" per una sua performance nel film \"Lets Play Doctor\". Nel 2017 Sins e la sua compagna, Kissa Sins, anch'essa attrice pornografica, hanno fondato una propria casa di produzione, la Sins Life.\nA luglio 2018, un'immagine di Wolfe, insieme a molte altre importanti stelle adulte, \u00e8 stata dipinta sul lato di un autobus che ha viaggiato per il Kerala, in India. Il murale faceva parte di una campagna di marketing volta a potenziare i tour del college.\nWolfe ha ricevuto il premio per l'attore maschile pi\u00f9 popolare dalle donne agli inaugurali Pornhub Awards; i vincitori sono stati determinati dai dati di streaming degli utenti.\nTornato in attivit\u00e0 nel 2020 dopo aver smesso di girare film per adulti per tutta la seconda met\u00e0 del 2019, Sins ha da allora lavorato con diverse case di produzione, fra le quali Jules Jordan Video, Evil Angel, Reality Kings, Naughty America e nuovamente Brazzers con la quale \u00e8 tornato ufficialmente a realizzare video, tra fine 2020 e il 2021, con due film di un'ora ciascuno e un'altra scena pi\u00f9 breve, a fianco delle partner Abella Danger e Jane Wilde.\nVita privata.\nWolfe \u00e8 nato e cresciuto a Pittsburgh, in Pennsylvania. \u00c8 stato sposato con l'attrice Kissa Sins. risiede a Las Vegas, in Nevada.\nNell'ottobre 2017, una foto di Wolfe \u00e8 stata twittata da un utente che sosteneva che l'attore fosse venuto a mancare in seguito alla sparatoria avvenuta il 1\u00ba ottobre 2017 presso il Mandalay Bay Resort and Casino di Las Vegas.\nCandidature.\nDi seguito le candidature e i premi ricevuti da Sins nella sua carriera."}
{"id": "6676995", "revid": "640277", "url": "https://it.wikipedia.org/wiki?curid=6676995", "title": "Dario Maragliano (psichiatra)", "text": ""}
{"id": "6677001", "revid": "93134407", "url": "https://it.wikipedia.org/wiki?curid=6677001", "title": "Stazione passante", "text": ""}
{"id": "6677017", "revid": "1573940", "url": "https://it.wikipedia.org/wiki?curid=6677017", "title": "Anomaloglossus verbeeksnyderorum", "text": "Anomaloglossus verbeeksnyderorum \u00e8 un anfibio anuro, appartenente alla famiglia degli Aromobatidi.\nEtimologia.\nL'epiteto specifico si riferisce a due famiglie di Dallas, Texas, i \"Verbeek\" e gli \"Snyder\", che hanno vinto l'asta fatta dall'Amphibian Ark durante il \u201c2008 Year of the Frog\u201d. I fondi ottenuti sono stati utilizzati per ricerche sugli anfibi delle Ande.\nDistribuzione e habitat.\n\u00c8 endemica dello stato di Amazonas in Venezuela, dove si trova a 56 m d'altitudine ad Atures.\nCollegamenti esterni.\n\"Anomaloglossus verbeeksnyderorum\" su amphibiaweb.org"}
{"id": "6677023", "revid": "640277", "url": "https://it.wikipedia.org/wiki?curid=6677023", "title": "Rostislav Mikhailovich", "text": ""}
{"id": "6677026", "revid": "31886", "url": "https://it.wikipedia.org/wiki?curid=6677026", "title": "Sestiere (unit\u00e0 di misura)", "text": "Il sestiere \u00e8 il nome di un'antica misura di capacit\u00e0, di valore variabile a seconda delle epoche, dei luoghi e della natura della merce misurata.\nNell'antica Grecia un sestiere equivaleva a 8 chenici e rappresentava un sesto di medimno.\nIn Francia il \"setier\" equivaleva a 12 staia. A loro volta due sestieri facevano una pinta. In termini attuali, il \"setier\" corrispondeva a circa 159 litri. "}
{"id": "6677027", "revid": "399", "url": "https://it.wikipedia.org/wiki?curid=6677027", "title": "Rena Garazioti", "text": "Biografia.\nRena (nome d'arte di Irene) Garazioti \u00e8 nata ad Atene e nel conservatorio di questa citt\u00e0 ha compiuto gli studi musicali, diplomandosi, oltre che in canto, anche in violino e armonia.\nIn Grecia ha studiato canto con la concertista Franghia Spiliopoulos e in Italia, presso il Conservatorio Giuseppe Verdi di Milano, con il baritono Ettore Campogalliani. In seguito ha studiato con Gennaro Barra e Tullio Serafin. Debutt\u00f2 ad Atene a 19 anni cantando nel Messia di G.F. H\u00e4ndel e, nel maggio del 1953 appena giunta in Italia, ha debuttato all'Angelicum di Milano in una composizione di Roberto Hazon che compose in seguito diverse opere proprio per la vocalit\u00e0 di Rena.\nNel 1954 ottenne L'Orfeo d'argento, primo premio assoluto per i mezzosoprani e nel 1955 vinse il concorso indetto dal Teatro Nuovo di Milano. Nello stesso anno ottenne una borsa di studio indetta dal Teatro alla Scala di Milano entrando cos\u00ec a fare parte della Compagnia dei Cadetti della Scala insieme a Giorgio Tadeo, Paolo Montarsolo, Mariella Adani e Ilva Ligabue.\nDa allora ha cantato nei pi\u00f9 importanti teatri d'Italia (Teatro alla Scala di Milano, Teatro Massimo di Palermo, Teatro San Carlo di Napoli, Gran Teatro La Fenice di Venezia, Teatro dell'Opera e Terme di Caracalla a Roma, Teatro Regio di Parma, Teatro Carlo Felice di Genova, Teatro Comunale di Bologna, Teatro Regio di Torino, Teatro La Pergola di Firenze, ecc.) e stranieri (Covent Garden di Londra, La Monnaie di Bruxelles, Teatro Reale e Erode Attico di Atene, Liceu di Barcellona, Teatro San Carlo di Lisbona, Holland Festival di Amsterdam e i teatri dell'opera di Monaco di Baviera, Ginevra, Basilea, Berlino, D\u00fcsseldorf, Colonia, Stoccarda, Hannover, Wiesbaden, ecc.).\nIl suo vastissimo repertorio spazia delle opere del Settecento e dei melodrammi romantici (in particolare Verdi e Robert Wagner) alla produzione lirica contemporanea, della quale si pu\u00f2 dire \u00e8 ritenuta interprete specializzata. Ha infatti interpretato in prima assoluta diverse opere di alcuni tra i pi\u00f9 celebri compositori contemporanei (Raffaello de Banfield, Hazon, ecc.).\nRena Garazioti ha cantato sotto la direzione di alcuni tra i pi\u00f9 importanti direttori d'orchestra italiani e stranieri quali Bernhard Paumgartner, Paul Sacher, Peter Maag, Paul Strauss, Hermann Scherchen, Gianandrea Gavazzeni, Tullio Serafin, Vittorio Gui, Nino Sanzogno, Francesco Molinari-Pradelli e Antonino Votto.\nAccanto alla carriera lirica, Rena Garazioti ha svolto una rilevante attivit\u00e0 concertistica internazionale, cantando anche per le pi\u00f9 importanti stazioni televisive e radiofoniche italiane e straniere. Ha inciso dischi (opere complete e oratori) per le Case Philips, Angelicum, Cetra e Curci Erato."}
{"id": "6677029", "revid": "287204", "url": "https://it.wikipedia.org/wiki?curid=6677029", "title": "Sestiere", "text": "Con il termine di Sestiere ci si pu\u00f2 riferire a:"}
{"id": "6677033", "revid": "1442080", "url": "https://it.wikipedia.org/wiki?curid=6677033", "title": "Bremen Buccaneers", "text": "I Bremen Buccaneers sono stati una squadra di football americano di Brema, in Germania, fondata nel 1986. Hanno chiuso nel 1996."}
{"id": "6677034", "revid": "93124261", "url": "https://it.wikipedia.org/wiki?curid=6677034", "title": "Duca di Macs\u00f3", "text": ""}
{"id": "6677037", "revid": "93124268", "url": "https://it.wikipedia.org/wiki?curid=6677037", "title": "Macs\u00f3", "text": ""}
{"id": "6677043", "revid": "2032913", "url": "https://it.wikipedia.org/wiki?curid=6677043", "title": "Ellie Drennan", "text": "Biografia.\nAll'et\u00e0 di sedici anni Ellie Drennan si \u00e8 presentata alle audizioni della quarta stagione di \"The Voice of Australia\" cantando \"Take It All\" di Adele. Ha ricevuto l'approvazione sia dai Madden che da Jessie J, e ha deciso di entrare nel team di quest'ultima. Il 30 agosto 2015 Ellie \u00e8 stata proclamata la vincitrice pi\u00f9 giovane del talent show australiano, portando a casa un premio di 100.000 dollari australiani e un contratto con la Universal Music Australia.\nIl singolo di debutto \"Ghost\" \u00e8 stato pubblicato subito dopo la vittoria e ha raggiunto il venticinquesimo posto in classifica in Australia. Ha seguito due settimane dopo l'album \"Close Your Eyes\", che ha debuttato alla quattordicesima posizione. Nel 2016 Ellie ha pubblicato i singoli \"Living Inside a Dream\" e \"Hard Love\". Quest'ultimo \u00e8 entrato nella classifica australiana al quarantunesimo posto."}
{"id": "6677051", "revid": "834", "url": "https://it.wikipedia.org/wiki?curid=6677051", "title": "Cofanetto nuziale della Bottega degli Embriachi", "text": "Il Cofanetto nuziale \u00e8 un'opera di ebanisteria della bottega degli Embriachi, databile alla met\u00e0 del XIV secolo inizi del XV e conservato nel Museo Correr di Venezia.\nStoria.\nL'opera fa parte della sezione degli avori del Museo Correr. La provenienza \u00e8 sconosciuta poich\u00e9 manca la documentazione inerente all'acquisto del pezzo da parte di Teodoro Correr anteriore alla data del 1836 in cui ogni pezzo viene catalogato e ordinato.\nDescrizione e stile.\nIl cofanetto \u00e8 in legno, di forma rettangolare, intarsiato con la tecnica cos\u00ec detta alla certosina avente quattro gambe a modi piedistallo e una cornice liscia superiore in osso. Sui lati sono applicate 17 placchette arcuate in osso. Le scene raffigurate comprendono figure di donne, uomini, animali ed alberi e per evidenziare gli angoli compaiono edifici merlati. Sul coperchio sono raffigurate due coppie di figure alate in una lunga tunica che reggono uno scudo araldico senza stemma. Lo stile \u00e8 ancora legato all'iconografia trecentesca, figure lineari caratterizzate da gesti e posture rigide."}
{"id": "6677056", "revid": "2206963", "url": "https://it.wikipedia.org/wiki?curid=6677056", "title": "Crema Football Club 1930-1931", "text": "Questa pagina raccoglie le informazioni riguardanti la societ\u00e0 calcistica italiana Crema Football Club nelle competizioni ufficiali della stagione 1930-1931."}
{"id": "6677058", "revid": "454575", "url": "https://it.wikipedia.org/wiki?curid=6677058", "title": "Piet\u00e0 (Cosm\u00e8 Tura)", "text": "La Piet\u00e0 \u00e8 un dipinto tempera su tavola (47,7 x 33,5 cm) di Cosm\u00e8 Tura, databile al 1460 circa e conservato nel Museo Correr di Venezia.\nStoria.\nLa tavola apparteneva alla ampia e varia collezione del nobiluomo Teodoro Correr che, con legato testamentario del 1\u00ba gennaio 1830, la leg\u00f2 alla citt\u00e0 di Venezia. Inizialmente fu attribuita a Luca d'Olanda ma gi\u00e0 nel 1859, da Vincenzo Lazari, venne riconosciuta la mano del pittore ferrarese Cosm\u00e8 Tura. \nIl confronto con altre opere del pittore, come Calliope (Cosm\u00e8 Tura), il Polittico Roverella (gi\u00e0 in San Giorgio Fuori le Mura), hanno fatto propendere gli studiosi per una datazione intorno agli anni '60 del Quattrocento.\nDescrizione e stile.\nL'opera presenta un'iconografia abbastanza classica, quella del Vesperbild, leggermente rivisitata, dove la dimensione del dolore viene sublimata. Maria \u00e8 seduta sul bordo dell'avello, al centro della composizione, mentre regge il corpo del figlio morto; sullo sfondo il Monte Calvario.\nLa qualit\u00e0 pittorica \u00e8 altissima, in alcuni punti \u00e8 visibile il disegno sottostante fatto direttamente sullo strato del gesso, si ammira un sapiente uso delle lacche e delle velatura ad olio. \nL'opera \u00e8 ricca di simbologie e significati, tra questi, il pi\u00f9 curioso si trova sulla sinistra dello spettatore: nell'angolo, vicino a una rovinosa caduta di colore, si scorge una scimmietta sulla cima di un albero che sta a ricordare la natura inferiore dell'uomo rispetto a quella divina. \nStilisticamente quindi si colloca pienamente in linea con la pittura ferrarese di fine Quattrocento, tra le influenze nordiche e l'interpretazione delle novit\u00e0 portate da Mantegna nella vicina Padova."}
{"id": "6677059", "revid": "1573940", "url": "https://it.wikipedia.org/wiki?curid=6677059", "title": "Rizzuto", "text": ""}
{"id": "6677080", "revid": "371529", "url": "https://it.wikipedia.org/wiki?curid=6677080", "title": "Robert Swenson", "text": "Carriera nel wrestling.\nNel 1987 e 1988 Swenson lott\u00f2 nella World Class Championship Wrestling per il manager Gary Hart. Il feud principale che ebbe in questo periodo fu quello con Bruiser Brody, che all'epoca lottava mascherato con l'identit\u00e0 di \"Red River Jack\". Secondo Swenson, egli aveva i bicipiti pi\u00f9 grandi al mondo in questo periodo. Il suo personaggio veniva presentato come proveniente dal Sudafrica, anche se in realt\u00e0 Swenson era americano.\nIl 24 marzo 1996 Swenson torn\u00f2 al wrestling in occasione di un match da disputarsi al pay-per-view della World Championship Wrestling \"Uncensored\". Egli lott\u00f2 come membro della stable \"Alliance to End Hulkamania\". Originariamente il suo ring name avrebbe dovuto essere The Final Solution, ma a seguito di varie proteste da parte di associazioni ebraiche, la Turner Broadcasting System ordin\u00f2 di modificarlo in The Ultimate Solution. La WCW dichiar\u00f2 di non essere al corrente che \"Soluzione Finale\" era il termine adottato da Adolf Hitler circa il suo piano di sterminio della razza ebraica. La \"Alliance\" era costituita dai vari Dungeon of Doom, Four Horsemen, The Ultimate Solution &amp; Z-Gangsta, tutti intenzionati a porre fine alla carriera di Hulk Hogan.\nCarriera di attore.\nGrazie al fisico imponente, Swenson apparve in vari film, tra i quali \"Senza esclusione di colpi\", \"Bulletproof\" (dove interpreta la guardia del corpo di James Caan), e \"Batman &amp; Robin\" dove interpret\u00f2 il cattivo Bane, forse il suo ruolo pi\u00f9 celebre al cinema.\nMorte.\nIl 18 agosto 1997, Swenson mor\u00ec a causa di un infarto all'UCLA Medical Center di Los Angeles. Aveva 40 anni. Hulk Hogan, Davey Boy Smith, e James Caan presenziarono al suo funerale. La salma venne cremata."}
{"id": "6677083", "revid": "37401", "url": "https://it.wikipedia.org/wiki?curid=6677083", "title": "Music (John Miles)", "text": "Music \u00e8 un singolo del cantante inglese John Miles, pubblicato il 5 marzo 1976 come secondo e ultimo estratto dall'album \"Rebel\".\nArriv\u00f2 al n\u00b0 10 nella classifica tedesca dei singoli, al 1\u00ba posto in quella olandese, al n\u00b0 3 in quella britannica e al n\u00b0 88 negli Stati Uniti.\nDescrizione.\nLa musica \u00e8 caratterizzata da forti contrasti. Il pezzo inizia molto lentamente e ispirato. John Miles canta la prima strofa al pianoforte. Nella seconda met\u00e0 del verso vengono aggiunti gli archi. Segue poi una veloce parte strumentale in 7/8 con la consueta strumentazione di un gruppo rock e una breve esecuzione della chitarra solista. Il tempo cambia bruscamente e John Miles ripete parte della prima strofa. Una sezione lenta dominata dagli archi introduce una ripetizione della seconda parte veloce, che per\u00f2 \u00e8 pi\u00f9 orchestrata, soprattutto con gli arrangiamenti degli archi e degli strumenti a fiato supplementari, con la strumentazione che aumenta gradualmente. Questa parte va avanti senza interruzioni fino alla fine, in cui gli elementi precedenti si combinano con le parti corali che portano ad un grande finale sostenuto e con John Miles che canta ancora una volta la prima strofa."}
{"id": "6677084", "revid": "619191", "url": "https://it.wikipedia.org/wiki?curid=6677084", "title": "Kousuke Yamashita", "text": ""}
{"id": "6677087", "revid": "729019", "url": "https://it.wikipedia.org/wiki?curid=6677087", "title": "Partenavia P-86 Mosquito", "text": "Il Partenavia P.86 Mosquito era un aeroplano civile per addestramento a due posti, realizzato nel corso degli anni ottanta del XX secolo, e rimasto allo stadio di prototipo.\nStoria del progetto.\nProgettato dall\u2019ingegnere Luigi Pascale della Partenavia, societ\u00e0 allora facente parte del gruppo gruppo Aeritalia, come velivolo da addestramento leggero biposto destinato al mercato dell'aviazione civile. Il prototipo effettu\u00f2 il suo primo volo il 27 aprile 1986.\nDescrizione tecnica.\nIl Partenavia P.86 Mosquito era un monoplano ad ala alta con trave di coda a doppio impennaggio verticale. Il carrello d'atterraggio era triciclo, anteriore, fisso. La cabina di pilotaggio, cui si accedeva da una porta situata su ambo i lati della fusoliera, poteva accogliere fianco a fianco allievo pilota ed istruttore. Il propulsore era un KFM 112M a 4 cilindri, raffreddati ad aria, erogante la potenza di 60 hp (46 kW), ed azionante un\u2019elica bipala.\nImpiego operativo.\nPer la costruzione in serie del modello P.86 Mosquito, nel corso del 1988 la Partenavia fond\u00f2 in joint venture, insieme alla Tecnam e alla Avio Interior, la societ\u00e0 Aviolight con lo scopo di produrre una serie iniziale di 100 velivoli P.86, dotati di pi\u00f9 potenti propulsori Limbach L2000 da 75\u00a0hp (56\u00a0kW), in vista di ulteriori sviluppi. Purtroppo a causa di problemi finanziari, che portarono la Partenavia al fallimento nel corso dello stesso anno, il prototipo rimase l\u2019unico esemplare prodotto."}
{"id": "6677090", "revid": "406204", "url": "https://it.wikipedia.org/wiki?curid=6677090", "title": "Accademia dei Vignaiuoli", "text": "L'Accademia dei Vignaiuoli (o dei Vignaioli) fu un sodalizio culturale sorto a Roma a partire dall'estate del 1532, anno in cui si trasfer\u00ec a Roma l'umanista mantovano Uberto (Roberto) Strozzi, nipote del famoso letterato Baldassarre Castiglione, che ne fu l'animatore. \nNella dedicatoria delle \"Institutioni\" di Mario Equicola si ricorda infatti che la dimora del gentiluomo era divenuta \"il diporto di tutti i pi\u00f9 famosi accademici che fossero in corte\", che si dedicavano soprattutto alla recitazione e all'improvvisazione di versi burleschi.\nIl nome \"Accademia dei Vignaiuoli\" \u00e8 stato mutuato da alcune citazioni di Anton Francesco Doni, che non hanno tuttavia valore documentario: come ha precisato Danilo Romei, pu\u00f2 dunque essere conservato solo come etichetta convenzionale. Tale accademia si avvicina pi\u00f9 al modello libero e aperto delle accademie umanistiche che a quello codificato proprio delle accademie del secondo Cinquecento. Componenti dell'Accademia furono Giovanni Mauro d'Arcano, Giovanni Dalla Casa, Carlo Gualteruzzi, Francesco Maria Molza, Agnolo Firenzuola, Giovan Francesco Bini, Gandolfo Porrino, Mattio Franzesi, Trifone Benci, Lelio Capilupi, Pietro Gelido, Ippolito de' Medici. Partecip\u00f2 brevemente a tali conviti Francesco Berni, tra l'aprile e il settembre del 1533, prima di fare definitivo ritorno a Firenze."}
{"id": "6677100", "revid": "122844330", "url": "https://it.wikipedia.org/wiki?curid=6677100", "title": "Stragi di Porto Empedocle", "text": "La locuzione stragi di Porto Empedocle indica un periodo di lotte di mafia, tra il 1986 e il 1990, durante il quale si verificarono due gravi attentati di stampo mafioso: il primo con l\u2019obiettivo di uccidere esponenti della Stidda, il secondo come risposta da parte della Stidda a Cosa nostra.\nStoria.\nIl contesto.\nIl fenomeno della Stidda, che tra il 1980 e il 1990 si diffuse in particolare nelle province di Ragusa, Agrigento e Caltanissetta, tocc\u00f2 anche il comune di Porto Empedocle. Fino alla met\u00e0 degli anni \u201880 la criminalit\u00e0 a Porto Empedocle era stata stabilmente sotto il controllo di Cosa nostra e in particolare delle famiglie Messina, Gagliano e Albanese. Queste ultime non potevano tollerare che famiglie della Stidda, come in particolare quella dei Grassonelli o quella dei Traina, acquisissero potere nel territorio.\nPer questo motivo, il 14 giugno del 1986 Giuseppe ed il figlio Gigi Grassonelli furono vittime di un primo agguato, in via Roma, a opera di un commando di tre uomini a bordo di una A112: alla guida dell'auto vi era Sergio Vecchia (ucciso 4 anni dopo nella Seconda strage di Porto Empedocle), seduto dietro Luigi Putrone e, a fianco di Vecchia, Giulio Albanese. Quest'ultimo aveva il compito di sparare contro i fratelli, ma il suo fucile si incepp\u00f2 e ci\u00f2 permise ai Grassonelli di scappare; solamente Gigi Grassonelli rimase ferito a un piede da un proiettile sparato da Putrone.\nQuando fu richiesta una nuova autorizzazione per sferrare un altro agguato alla famiglia Grassonelli, l'allora capo provincia di Cosa nostra Giuseppe Di Caro, di Canicatt\u00ec, disse: \"Ma picch\u00ec? Ancora nenti atu fattu? (Ma perch\u00e9? Ancora niente avete fatto?)\" lasciando cos\u00ec intendere che il problema dei Grassonelli, e dunque della Stidda che voleva soppiantare la vecchia mafia a Porto Empedocle, andava immediatamente risolto.\nIl gruppo dei Grassonelli rispose uccidendo, il 4 agosto dello stesso anno, in piazza Italia, Antonio Messina, considerato il capo della \"famiglia\" di Porto Empedocle. Per vendicare il gesto, Cosa nostra decise di rispondere uccidendo i Grassonelli durante un ricevimento in un ristorante locale - la sala trattenimenti Madison - dove erano stati invitati per festeggiare un matrimonio. Venne rubata una A112, la quale, dopo essere stata imbottita di tritolo, sarebbe stata fatta detonare al ristorante; l'auto per\u00f2 esplose cinque km prima di arrivare al Madison uccidendo uno degli attentatori, Calogero Salemi.\nPrima strage di Porto Empedocle.\nLa guerra di mafia tra le due cosche sfoci\u00f2 in quella che venne definita la Prima strage di Porto Empedocle.\nIl 21 settembre 1986 la via Roma, via principale del comune di Porto Empedocle e luogo d'incontro per gli empedoclini, era affollata. Era la domenica sera che precedeva la riapertura delle scuole e la fine delle ferie, e dunque la partenza di numerose famiglie empedocline alla volta della Germania o del nord Italia.\nDi fronte al bar Albanese, conosciuto da tutti in paese, sedevano numerose persone, tra cui alcuni membri e amici delle famiglie Grassonelli e Traina. All'improvviso, intorno alle 20:30, un black out colp\u00ec la citt\u00e0 e un commando di uomini, membri di cosche mafiose delle zone di Palma di Montechiaro e Santa Elisabetta, a bordo di due Cabriolet e armati di fucili a pompa e mitragliette, fece fuoco sulla folla con l'obiettivo di colpire i membri del clan rivale dei Grassonelli. Sotto i colpi caddero Giuseppe Grassonelli, il padre di Gigi, che non era coinvolto negli affari mafiosi della Stidda, il figlio Gigi, i due guarda spalla Salvatore Tuttolomondo e Giovanni Mallia, e due uomini innocenti, Antonio Morreale (67 anni) e Filippo Gebbia (30 anni); i figli di Giuseppe, Bruno e Salvatore, riuscirono a fuggire; il nipote Giuseppe \"Pippo\" Grassonelli, destinato poi a prendere il comando della stidda empedoclina e responsabile della seconda strage di Porto Empedocle e di una serie di omicidi, venne colpito al piede ma riusc\u00ec a scampare nascondendosi sotto un'auto. In carcere dal 1992 ha scontato 15 anni sotto il regime del 41 bis e 4 di isolamento. Dal 2011 \u00e8 AS1 (detenuto di alta pericolosit\u00e0). Non si pent\u00ec mai ufficialmente, decidendo quindi di non voler collaborare con la giustizia, ma ha pi\u00f9 volte affermato di essere diventato, grazie alla detenzione, \"un uomo nuovo\": entr\u00f2 infatti in carcere semianalfabeta e si \u00e8 laureato in lettere moderne con 110 e lode.\nLo scrittore Andrea Camilleri, originario di Porto Empedocle e in quei giorni nella sua citt\u00e0 natale per firmare un atto notarile, fu testimone diretto della strage. Nel libro \"La linea della palma\", in cui Saverio Lodato fa raccontare Andrea Camilleri, quest'ultimo, riferendosi alla strage, dichiar\u00f2: \"Era settembre, faceva caldo, poi aveva piovuto e l'aria si era rinfrescata. La sera pareva una festa, la gente era tutta fuori, c'era un popolo in strada. [..] Mi volto, entro nel bar, prendo il bicchiere, e, come in un film, vedo saltare tutte le bottiglie davanti a me. Non mi rendo conto di che cazzo sta succedendo. Capisco che stanno sparando, bevo il whisky in un unico sorso, e mi affaccio mentre stanno ancora sparando. [..] Vedo una trentina di persone che mi sembrano morte, perch\u00e9 erano svenute, stese a terra, ferite.\"\nMolti anni dopo il collaboratore di giustizia Maurizio Di Gati, al processo contro Gerlandino Messina, dichiar\u00f2 che a causare il black out in via Roma fu proprio quest'ultimo, allora quattordicenne ma gi\u00e0 inserito nell'organizzazione di Cosa nostra e pronto a vendicare la morte del padre avvenuta nell'estate del 1986, sempre nell'ambito della guerra di mafia empedoclina.\nLa vendetta.\nAll'indomani della strage, Giuseppe \"Pippo\" Grassonelli fu costretto a riparare in Germania, dove gi\u00e0 dall'et\u00e0 di 15 anni aveva trascorso molto tempo, ad Amburgo, tra tavoli da poker e nightclub, arricchendosi notevolmente e consolidando forti amicizie con altri italiani emigrati. Venne seguito e scovato dai killer responsabili della strage della sua famiglia, ma riusc\u00ec comunque a sfuggire, sempre in territorio tedesco, ad altri due agguati. \nDalla Germania, Giuseppe Grassonelli segu\u00ec le vicende in Sicilia e assistette all'uccisione di altri componenti della sua famiglia o di suoi amici, tra cui il giovane Gerlando Mallia, figlio di Giovanni (vittima della strage del 21 settembre '86), di soli 16 anni, ucciso con due colpi di lupara mentre passeggiava con la fidanzata in Via Roma; il gesto fece pensare ad una vendetta trasversale, dal momento che il padre era un uomo molto vicino al clan dei Grassonelli e un fidatissimo del \"patriarca\" Giuseppe. \n\"Pippo\" Grassonelli not\u00f2 che, all'interno della faida con i Messina, i suoi familiari superstiti erano gli unici a essere arrestati. Ci\u00f2 accrebbe ancor di pi\u00f9 in lui la convinzione che Stato e mafia fossero la stessa cosa, inducendolo dunque a non costituirsi, collaborando con le forze dell'ordine, ma a farsi giustizia da solo. Decise quindi di ritornare in Sicilia al fine di documentarsi su chi fossero realmente i nemici della sua famiglia e, messo insieme un gruppo di giovani, pianific\u00f2 la sua vendetta.\nSeconda strage di Porto Empedocle.\nIl regolamento dei conti fu compiuto il 4 luglio 1990, data conosciuta come Seconda strage di Porto Empedocle, all'interno dell'autosalone gestito dalla famiglia Albanese, sulla statale 115 che collega Trapani e Siracusa. Intorno alle 20:30 quattro killer a bordo di una Lancia Thema, e armati di pistole calibro 9 e fucili a lupara, irruppero nell'officina facendo fuoco su chiunque si trovasse all'interno. Il salone funse da vicolo cieco e dunque tre dei sei presenti caddero sotto le scariche di piombo. Nell'agguato persero la vita Sergio Vecchia, obiettivo primario poich\u00e9 tra i sicari della strage di quattro anni prima, e due suoi cognati, Giuseppe Marnalo e Stefano Volpe; Francesco Vecchia, Calogero Albanese e Giuseppe Palumbo rimasero feriti ma riuscirono a scappare. Qualche ora pi\u00f9 tardi in contrada Zingarello, a pochi chilometri da Porto Empedocle, l'auto utilizzata dai killer venne ritrovata completamente distrutta.\nIndagini e processi.\nIl 22 gennaio 1987 inizi\u00f2 la prima grande operazione al fine di assicurare alla giustizia i responsabili della prima strage di Porto Empedocle. Un blitz scattato tra le citt\u00e0 di Agrigento e Bonn port\u00f2, nella citt\u00e0 tedesca, all'arresto di tre uomini affiliati al clan dei Grassonelli. Dalla procura di Agrigento vennero invece notificati 13 ordini di cattura e un provvedimento giudiziario per un capoclan in carcere, ed effettuati 9 arresti. Tra gli uomini posti in stato di fermo, tre appartenevano al clan dei Messina, mentre altri erano affiliati alla cosca dei Grassonelli, tra cui Calogero Gallo Cassarino (detto \"Il professore\"). Quest'ultimo era stato arrestato gi\u00e0 due giorni dopo la Prima strage di Porto Empedocle ma, pur essendo a conoscenza di omicidi e fatti mafiosi che avevano preceduto la strage, si rifiut\u00f2 di parlare e collaborare con la giustizia; dopo due giorni in camera di sicurezza, era stato scarcerato per insufficienza di prove. I principali uomini coinvolti nel maxi-blitz tra Agrigento e Bonn furono Calogero Lindi e Angelo Falzone di Agrigento, Salvatore e Alfonso Albanese, Giuseppe Traina, Francesco Cozzo, Antonino Prestia e Giovanni Sirone.\nNel 1989 si tenne presso l'aula bunker di Villaseta (ex palestra sportiva) il primo maxi-processo per la prima strage di Porto Empedocle. In aula erano presenti Pasquale Salemi (detto \"Maraschino\"), Luigi Putrone, Sergio Vecchia e altri esponenti di Cosa nostra empedoclina, tra cui il capo mafia di Porto Empedocle Salvatore Albanese (\"U cippu\"), ucciso nel '91. Tutti vennero riconosciuti e condannati come sicari della strage del 21 settembre, tranne Vecchia, che fu anche tra i mandanti. Vecchia in particolare venne condannato in primo grado dalla Corte d'assise, presieduta da Gianfranco Riggio, a 10 anni per associazione mafiosa e tentativo di omicidio. La pena venne poi ridotta in appello a 5 anni e mezzo. Venne infine scarcerato, pochi mesi dopo il processo, per decorrenza dei termini e insufficienza di prove. Stessa sorte per Pasquale Salemi, condannato in primo grado e assolto in appello, il quale, uscito dal carcere San Vito di Agrigento rest\u00f2 al servizio delle famiglie Messina e Albanese ma, dopo un litigio con Luigi Putrone, ai tempi uno dei vertici della mafia empedoclina, venne da quest'ultimo allontanato dalla famiglia e ne venne programmato l'omicidio. Salemi intu\u00ec di avere ormai i giorni contati e, nel maggio 1997 decise di collaborare con la giustizia, divenendo cos\u00ec il primo pentito di Cosa nostra empedoclina; lo stesso giorno, nella citt\u00e0 di Porto Empedocle vennero affissi dei necrologi con scritto \"Oggi \u00e8 morto Pasquale Salemi\". Le dichiarazioni di \"Maraschino\" confluirono nella prima maxi-operazione dell'agrigentino, denominata \"Akragas I\", la notte tra il 17 e il 18 marzo 1998 che inflisse un durissimo colpo a Cosa nostra agrigentina: in decine vennero arrestati, ma tra questi nessun affiliato alla famiglia Messina. Salemi era infatti imparentato con i Messina e nelle dichiarazioni rilasciate al commissario di Porto Empedocle Marco Staffa, non accenn\u00f2 minimamente a tale cosca. Solamente un anno dopo, con le dichiarazioni di un altro importante pentito dell'agrigentino, Alfonso Falzone, e con l'operazione che ne segu\u00ec (\"Akragas II\"), vennero arrestati anche numerosi esponenti dei Messina.\nIl 23 dicembre 1994 la Corte d'assise di Agrigento emise la sentenza per la seconda strage di Porto Empedocle, condannando all'ergastolo i capi della Stidda di Porto Empedocle e Gela come mandanti: Giuseppe Grassonelli, Giuseppe Pullara e Aurelio Cavallo; i \"killer\" gelesi Orazio Paolello, Vincenzo Spina, Carmelo Ivano Rapisarda e anche Giuseppe Grassonelli furono invece riconosciuti esecutori materiali della strage. Inoltre, un'ultima sentenza del tribunale di Agrigento del 19 gennaio 2012, condann\u00f2 gli autori della strage del 4 luglio a risarcire a Giuseppe Volpe e Maria Concetta Vecchia, rispettivamente padre di Stefano Volpe e moglie di Giuseppe Marnalo, riconosciuti vittime innocenti della strage, la somma di \u20ac250.000,00 ciascuno."}
{"id": "6677101", "revid": "287204", "url": "https://it.wikipedia.org/wiki?curid=6677101", "title": "Koki", "text": ""}
{"id": "6677109", "revid": "1354930", "url": "https://it.wikipedia.org/wiki?curid=6677109", "title": "Tirreno-Adriatico 1997", "text": "La Tirreno-Adriatico 1997, trentaduesima edizione della corsa, si svolse dal 12 al 19 marzo 1997 su un percorso di 1163\u00a0km, su un percorso suddiviso su 7 tappe, pi\u00f9 un prologo iniziale. La vittoria fu appannaggio dell'italiano Roberto Petito, che complet\u00f2 il percorso in 28h20'26\", precedendo il connazionale Gianluca Pianegonda e lo svizzero Beat Zberg.\nI ciclisti che partirono da Sorrento furono 166, mentre coloro che tagliarono il traguardo di San Benedetto del Tronto furono 86."}
{"id": "6677138", "revid": "666668", "url": "https://it.wikipedia.org/wiki?curid=6677138", "title": "Stian Reinertsen", "text": "Carriera.\nReinertsen ha giocato per il Sandnessj\u00f8en dal 1995 al 2001. Attivo anche nel calcio a 5, ha partecipato con la Nazionale AMF della Norvegia al campionato mondiale 2003. Sempre con questa selezione, ha partecipato anche al campionato europeo UEFS 2004.\nNel 2008 \u00e8 stato costituito il primo campionato organizzato ufficialmente dalla Norges Fotballforbund e che ha preso il nome di Futsal Eliteserie. Reinertsen lo ha disputato nelle file del Nidaros. In virt\u00f9 delle sue prestazioni nel campionato 2008-2009, ha ricevuto il premio come miglior giocatore stagionale. Ha anche contribuito alla vittoria del titolo nazionale in quella stessa stagione ed alla conseguente partecipazione alla Coppa UEFA 2009-2010.\nA novembre 2009 \u00e8 stato convocato dal commissario tecnico Esten Oddmund S\u00e6ther nella prima rosa in assoluto della neo-costituita Nazionale di calcio a 5 della Norvegia, posta sotto l'egida della Norges Fotballforbund ed affiliata all'UEFA: la squadra avrebbe sostenuto uno stage ad Oslo. Reinertsen non ha giocato alcuna partita in Nazionale: a suo dire, il motivo era da ricercare nel modulo usato da S\u00e6ther, che privilegiava un poco adatto alle sue caratteristiche, che invece si sposavano meglio in un .\nReinertsen ha continuato a giocare per il Nidaros fino al termine del campionato 2014-2015. Nell'autunno 2016 ha contribuito alla fondazione del Ranheim Futsal, per cui ha iniziato anche a giocare."}
{"id": "6677142", "revid": "599013", "url": "https://it.wikipedia.org/wiki?curid=6677142", "title": "Michael Fora", "text": ""}
{"id": "6677144", "revid": "709565", "url": "https://it.wikipedia.org/wiki?curid=6677144", "title": "Chozen", "text": "Chozen \u00e8 una serie televisiva animata statunitense, creata da Grant Dekernion nel 2014 e trasmessa negli Stati Uniti da FX.\nTrama.\nLa serie racconta le avventure di Chozen, un rapper bianco omosessuale che \u00e8 uscito di prigione. Armato di nuovi messaggi, Chozen vuole riportare in alto la sua fama di artista rap. La sua musica e i suoi testi puntano sugli stereotipi del machismo e della misoginia che, secondo lui, sono sinonimi di musica rap.\nProduzione.\nChozen viene annunciato originariamente da FXX rete spin-off del noto canale FX lanciato nel 2013. Successivamente, la serie viene riassegnata a FX dove \u00e8 andata in onda, insieme ad Archer, il luned\u00ec sera. La serie vede una collaborazione tra i produttori di Eastbound &amp; Down e quelli del gi\u00e0 citato Archer. Il 14 maggio 2014 Chozen viene cancellato dopo una sola stagione. La prima stagione di Chozen \u00e8 stata distribuita in DVD il 16 dicembre 2014, esclusivamente attraverso Amazon grazie alle votazioni dei \"prodotti su richiesta\"."}
{"id": "6677148", "revid": "110157", "url": "https://it.wikipedia.org/wiki?curid=6677148", "title": "Atlantic Philanthropies", "text": "La The Atlantic Philanthropies (AP) \u00e8 una fondazione privata creata nel 1982 dall'uomo d'affari irlandese-americano Chuck Feeney. The Atlantic Philanthropies concentra la propria attenzione su cause di salute pubblica, sociali e politicamente liberali in Australia, Bermuda, Irlanda, Sudafrica, Stati Uniti e Vietnam. \u00c8 tra i maggiori donatori stranieri di beneficenza in ciascuno dei paesi in cui opera, ed \u00e8 il singolo maggior finanziatore di programmi che incoraggiano l'impegno civico degli anziani e di una riforma globale dell'immigrazione negli Stati Uniti. Con la pi\u00f9 grande borsa di patrocinio mai avanzata da una fondazione, la Atlantic Philanthropies ha impegnato 27 milioni di dollari per ottenere il passaggio della Affordable Care Act negli Stati Uniti. Circa la met\u00e0 delle sovvenzioni di Atlantic Philanthropies sono state fatte in donazioni che consentono di fare pressioni.\nThe Atlantic Philanthropies ha avviato un processo di ammortamento nel 2012 e il suo intero portafoglio sar\u00e0 liquido entro la fine del 2016. In programma di chiudere definitivamente le porte nel 2020.\nStoria.\nL'uomo d'affari irlandese-americano Chuck Feeney fond\u00f2 la Atlantic Philanthropies a Bermuda nel 1982. L'organizzazione ha fatto la sua prima sovvenzione di $ 7 milioni nello stesso anno alla Cornell University.\nFeeney, che ha co-fondato Duty Free Shoppers (DFS), ha trasferito tutte le sue attivit\u00e0 e l'intera quota di propriet\u00e0 del 38,75% in DFS a quella che \u00e8 diventata la Atlantic Philanthropies nel 1984. Per i primi quindici anni di esistenza dell'Atlantic, le donazioni sono state fatte in modo anonimo e alle organizzazioni che hanno ricevuto sovvenzioni \u00e8 stato richiesto di firmare contratti che accettassero di non rivelare la fonte delle loro donazioni.\nLe donazioni di Atlantic \u00e8 rimasta anonima fino al 1997, quando Feeney \u00e8 stata coinvolta in una controversia commerciale per costringerlo a rivelare i finanziamenti per Atlantic.\nDalla sua fondazione nel 1982, la Atlantic Philanthropies ha distribuito circa $7,5 miliardi. The Atlantic Philanthropies \u00e8 una fondazione a vita limitata che chiuder\u00e0 le sue porte nel 2020.\nIl presidente e amministratore delegato dell'Atlantic Philanthropies \u00e8 Christopher Oechsli. \u00c8 stato nominato nel 2011, succedendo a Gara LaMarche. Martin O'Brien \u00e8 stato nominato Vice Presidente Senior dei Programmi poco dopo.\nAttivit\u00e0.\nAP concentra le sue donazioni in materia di invecchiamento, bambini e giovani, popolazione e salute, riconciliazione e diritti umani. A partire dal 2013, la Atlantic Philanthropies aveva distribuito $6,5 miliardi.\nAustralia.\nIn Australia, l'AP ha donato pi\u00f9 di 500 milioni di dollari, compresi 250 milioni nel Queensland. Queste donazioni sono state dirette verso la costruzione o l'espansione di 20 centri di ricerca.\nIrlanda del Nord.\nNell'Irlanda del Nord, AP ha sostenuto in modo controverso la commissione per i diritti umani dell'Irlanda del Nord nel suo lavoro per sviluppare e promuovere proposte per una proposta di legge per la regione. Ha anche finanziato una coalizione di gruppi della societ\u00e0 civile, il Consorzio della Carda dei Diritti.\nRepubblica d'Irlanda.\nL'AP ha investito oltre 1 miliardo di dollari nell'istruzione di terzo livello sull'isola d'Irlanda, finanziando strutture di ricerca presso l'University of Limerick e la Dublin City University, nonch\u00e9 una biblioteca e un impianto sportivo presso il Trinity College (Dublino). Le sovvenzioni dell'AP in Irlanda sono state accreditate da alcuni per stimolare l'economia irlandese negli anni '90.\nNel 2009, l'AP ha indicato che concederebbe \u20ac 80 milioni in Irlanda nel 2009 a progetti per bambini, anziani e diritti umani. Nel 2011, l'AP ha assegnato una sovvenzione di \u20ac 1,2 milioni a Barnados, una delle pi\u00f9 note organizzazioni benefiche per bambini irlandesi.\nNel periodo 2004-13, l'AP ha fornito 11,5 milioni di dollari e consigli politici alla rete per l'uguaglianza di gay e lesbiche e altri tre gruppi irlandesi per i diritti degli omosessuali. Prima del referendum sul matrimonio omosessuale del 2015, il commentatore cattolico Breda O'Brien lo ha definito \"Il denaro americano compra un referendum irlandese\".\nA partire dal 2014, un totale di 226 milioni di dollari in sovvenzioni atlantiche ha fatto leva su 1,3 miliardi di dollari di denaro del governo al sistema universitario irlandese.\nStati Uniti.\nNel marzo 2009, AP ha promesso 125 milioni di dollari all'University of California, a San Francisco, per finanziare un centro medico nel campus di Mission Bay. A quel tempo, era la pi\u00f9 grande concessione che le filantropo atlantiche avevano dato. Il progetto \u00e8 stato inaugurato nell'ottobre 2010.\nA partire dal 2008-10, AP ha donato 27 milioni di dollari a Health Care for America Now (HCAN) per sostenere i loro sforzi per approvare la legge sulla protezione dei pazienti e sull'assistenza a prezzi accessibili. Era la pi\u00f9 grande concessione di appoggio mai fatta da una fondazione.\nNel 2011, AP ha donato 350 milioni di dollari alla Cornell University per aiutare a costruire Cornell Tech, un nuovo campus universitario sulla Roosevelt Island di New York. A quel tempo, il regalo era la donazione pi\u00f9 grande nella storia dell'universit\u00e0.\nCulmine delle sovvenzioni.\nNel 2014, la Atlantic Philanthropies ha annunciato che stava facendo una serie di importanti sovvenzioni, inclusa una per promuovere la pace ei diritti umani nell'Irlanda del Nord, un'altra per finanziare una strategia nazionale per la demenza in Irlanda e una terza per espandere il Centro per il bilancio e priorit\u00e0 politiche, un gruppo di esperti liberali basato a Washington, DC.\nI beneficiari delle sovvenzioni del 2016 includono la London School of Economics, per il supporto dell'International Inequalities Institute e del Rhodes Trust, per finanziare il neoistituito Atlantic Institute.\nLa Atlantic Philanthropies sta premiando l'Universit\u00e0 di San Francisco e il Trinity College di Dublino, l'Universit\u00e0 di Dublino, con 177 milioni di dollari per creare il Global Brain Health Institute, un'iniziativa pionieristica per arginare il precipitoso aumento della demenza allenando e collegando una nuova generazione di leader in tutto il mondo."}
{"id": "6677150", "revid": "8660", "url": "https://it.wikipedia.org/wiki?curid=6677150", "title": "Dortmund Giants", "text": "I Dortmund Giants sono una squadra di football americano di Dortmund, in Germania, fondata nel 1980."}
{"id": "6677151", "revid": "30610", "url": "https://it.wikipedia.org/wiki?curid=6677151", "title": "The Atlantic Philanthropies", "text": ""}
{"id": "6677164", "revid": "6923", "url": "https://it.wikipedia.org/wiki?curid=6677164", "title": "Storia della politica estera statunitense", "text": "La storia della politica estera statunitense \u00e8 una breve panoramica dei maggiori eventi che riguardano la politica estera degli Stati Uniti dalla rivoluzione americana al presente. Le maggiori tematiche riguardano il divenire dell'\"Impero della libert\u00e0\", l'avanzamento della democrazia, l'espansione sul continente, il supporto al liberal internazionalismo, la partecipazione alle due guerre mondiali e alla guerra fredda, il contrasto al terrorismo internazionale, lo sviluppo e lo sfruttamento del Terzo Mondo e la costruzione di una potente economia mondiale.\nLa nuova nazione, 1776\u201389.\nDalla costituzione degli Stati Uniti da un punto di vista regionale e non globale, ma con un ideale di creazione a lungo termine di un \"impero della libert\u00e0\".\nL'alleanza economico-militare con la Francia nel 1778, che condusse Spagna e Olanda a combattere i Britannici, mut\u00f2 la Guerra Rivoluzionaria Americana in una guerra mondiale, nella quale la flotta britannica cos\u00ec come la sua supremazia militare, furono neutralizzate. I diplomatici, specialmente Franklin, Adams e Jefferson, assicurarono il riconoscimento dell'indipendenza americana e ampi prestiti al nuovo governo nazionale. Il Trattato di Parigi del 1783 fu particolarmente favorevole nei confronti degli Stati Uniti che ebbero la possibilit\u00e0 di espandersi ulteriormente verso Ovest, in direzione del fiume Mississippi.\nLo storico Samuel Flagg Bemis era il massimo esperto di storia diplomatica. Secondo quanto affermato da Jerold Combs:\nLa Diplomazia della Rivoluzione Americana di Bemis, pubblicata originariamente nel 1935, \u00e8 ancora un lavoro di riferimento sul tema. Enfatizzava il pericolo del coinvolgimento americano nelle dispute europee. La diplomazia europea nel XVIII secolo era \"marcia, corrotta e perfida\", segnalava Bemis. Il successo diplomatico americano derivava dallo stare alla larga dalla politica europea e raccogliere i vantaggi dal conflitto europeo. Franklin, Jay, e Adams avevano fatto proprio questo durante la Rivoluzione e come conseguenza avevano conquistato la pi\u00f9 grande vittoria degli Annali della diplomazia americana. Bemis riconosce che l'alleanza con la Francia era stata necessaria per vincere la guerra. Egli, comunque rimpiange il fatto che avesse condotto al coinvolgimento con \"il malevolo regno della diplomazia europea\". Vergennes (il ministro degli affari esteri francese) era piuttosto favorevole a condurre l'America ad un \"abattoir\" (mattatoio) dove porzioni degli Stati Uniti potevano essere smembrati se questo risultasse favorevole agli interessi della Francia.\nGli affari della politica estera americana dall'indipendenza nel 1776 alla nuova Costituzione nel 1789 furono gestiti in riferimento agli Articoli della Confederazione scritti direttamente dal Congresso fino a quando il nuovo governo decise di costituire un dipartimento degli affari esteri e l'ufficio del segretario degli affari esteri il 10 gennaio 1781.\nPrima era nazionale: 1789\u20131800.\nIl gabinetto del Dipartimento degli Affari Esteri fu creato nel 1789 dal Primo Congresso. Fu presto rinominato Dipartimento di Stato e cambi\u00f2 il titolo del segretario degli affari esteri in Segretario di Stato; Thomas Jefferson ritorn\u00f2 dalla Francia appositamente per assumere questa carica.\nQuando la Rivoluzione Francese port\u00f2 alla guerra nel 1793 tra la Gran Bretagna (principale partner economico americano), e la Francia (vecchio alleato, con un trattato ancora in vigore), Washington e il suo governo decisero per una politica di neutralit\u00e0. Nel 1795 Washington appoggi\u00f2 il Trattato di Jay, ideato dal Segretario del Tesoro, Alexander Hamilton per evitare la guerra con la Gran Bretagna ed incoraggiare il commercio. I sostenitori di Jefferson si opposero strenuamente al trattato, ma il sostegno di Washington risult\u00f2 essere decisivo, e gli Stati Uniti e la Gran Bretagna mantennero un rapporto amichevole per un decennio. La disputa nella politica estera, comunque, polarizz\u00f2 i partiti nella politica interna, portando alla nascita del Primo Sistema Partitico.\nIn un \"Messaggio di addio\" che divenne parte delle fondamenta politiche del paese, il presidente George Washington, nel 1796 si pronunci\u00f2 contro il coinvolgimento in affari stranieri:\n\u00abL'Europa ha una serie di interessi primari, che con noi hanno un rapporto piuttosto remoto, se non quasi nullo. Quindi, questa deve essere coinvolta in una serie di controversie, le cui cause sono essenzialmente estranee rispetto alle nostre preoccupazioni. Perci\u00f2 \u00e8 molto imprudente da parte nostra farci coinvolgere, da falsi legami, nelle vicissitudini ordinarie della sua politica, o le ordinarie combinazioni o scontri delle sue amicizie o inimicizie. La nostra situazione, distaccata e distante, ci invita e ci permette di seguire un percorso differente\u00bb.\nDal 1797, i francesi stavano apertamente confiscando le navi americane, portando allo scoppio di una guerra non dichiarata nota come la Quasi guerra del 1798-99. Il presidente John Adams tent\u00f2 la via diplomatica ma fu un fallimento. Nel 1798, i francesi chiesero ai diplomatici americani il pagamento di cospicue tangenti per poter incontrare il Ministro degli Esteri Talleyrand, gli americani per\u00f2 si rifiutarono. I Repubblicani sostenitori di Jefferson, sospettosi nei confronti di Adams, richiesero la documentazione che Adams aveva rilasciato usando X, Y e Z come nomi in codice per identificare i diplomatici francesi. L'Affare XYZ fece scoppiare un'onda di sentimento nazionalistico. Messo con le spalle al muro, il Congresso americano approv\u00f2 il piano di Adams per organizzare la marina. Adams firm\u00f2 con riluttanza gli Alien and Sedition Actscome misure del tempo di guerra. Adams ruppe con l'ala dei sostenitori di Hamilton del Partito Federalista e concluse la pace con la Francia nel 1800.\nL'Era di Jefferson: 1801\u201348.\nThomas Jefferson immaginava l'America come la forza dietro un grande \"Impero della Libert\u00e0\", capace di promuovere il repubblicanesimo e contrastare l'imperialismo dell'Impero Britannico. L'Acquisto della Louisiana del 1803, esito di un accordo da 15 milioni di dollari con Napoleone Bonaparte, increment\u00f2 del doppio le dimensioni della crescente nazione aggiungendo una grande parte del territorio a ovest del fiume Mississippi, dando l'opportunit\u00e0 di aprire milioni di aziende agricole per i piccoli proprietari terrieri e contadini idealizzati dalla democrazia jeffersoniana.\nIl Presidente Jefferson nell'Atto dell'Embargo del 1807 proibi il commercio sia con la Francia che con la Gran Bretagna, ma la sua politica, vista per lo pi\u00f9 come a favore degli interessi agrari piuttosto che degli interessi commerciali, fu assai impopolare nel New England e inefficace nel placare i comportamenti scorretti da parte delle navi da guerra britanniche.\nGuerra del 1812.\nIn un primo momento, i sostenitori di Jefferson erano profondamente sospettosi nei confronti degli Inglesi dal momento che gli inglesi sospesero gran parte del commercio americano con la Francia e costrinsero all'arruolamento nella Royal Navy di 6000 marinai imbarcati su navi americane che reclamavano la cittadinanza americana. L'onore statunitense fu umiliato dall'attacco inglese alla nave da guerra Chesapeake nel 1807.\nA ovest, gli Indiani, supportati dall'Inghilterra (ma non sotto il suo controllo) fecero imboscate e incursioni per uccidere i colonizzatori, ritardando quindi l'espansione degli insediamenti di frontiera nel Midwest, Ohio e Michigan specialmente).\nNel 1812 la diplomazia divenne inutile e gli Stati Uniti dichiararono guerra alla Gran Bretagna. La guerra del 1812 fu segnata dalla disorganizzazione e da una serie di fiaschi militari da ambo le parti. Questa si concluse con il Trattato di Gand nel 1815. Militarmente si concluse con una situazione di stallo dal momento che entrambe le parti fallirono nei loro tentativi di invasione, ma la Royal Navy riusc\u00ec a bloccare l'accesso ai litorali arrestando cos\u00ec il commercio americano (fatta eccezione per i rifornimenti di contrabbando nel Canada britannico). Gli inglesi conseguirono comunque il loro obiettivo di sconfiggere Napoleone, mentre le armate americane sconfiggevano l'alleanza indiana che era sostenuta dalla Gran Bretagna, ponendo fine all'obiettivo di guerra inglese di stabilire una nazione indiana di confine, favorevole alla Gran Bretagna nel Midwest. Gli inglesi smisero di arruolare forzatamente i marinai americani e il commercio con la Francia (ora un'alleata della Gran Bretagna) ripresero, cos\u00ec le cause che avevano condotto alla guerra furono messe da parte. In particolare dopo la grande vittoria americana alla Battaglia di New Orleans, gli americani si sentirono orgogliosi e trionfanti per aver vinto la loro \"seconda guerra di indipendenza\". I generali vittoriosi, Andrew Jackson e William Henry Harrison divennero anche eroi politici.\nDopo il 1815, le tensioni diminuirono di intensit\u00e0 lungo il confine tra Stati Uniti e Canada, portando a scambi amichevoli e in linea di massima a buoni rapporti. Le questioni confinarie venivano risolte con mezzi pacifici. Sia gli Stati Uniti che il Canada conobbero un'ondata di nazionalismo e orgoglio nazionale dopo il 1815 che portarono gli Stati Uniti verso una democrazia pi\u00f9 sviluppata e gli Inglesi a rinviare il progetto democratico in Canada.\nDopo il 1780 gli Stati Uniti aprirono le loro relazioni con i paesi dell'Africa settentrionale e con l'Impero Ottomano.\nL'America Latina.\nIn contrapposizione alle nuove dichiarazioni di indipendenza delle colonie spagnole nell'America Latina, a inizio del XXIX, gli Stati Uniti vararono la Dottrina Monroe nel 1823. Questa politica era improntata sull'opposizione dell'intervento europeo nelle Americhe e lasciava un segno indelebile nelle mentalit\u00e0 dei successivi leader americani. Il fallimento della Spagna per la colonizzazione o il controllo della Florida, portarono all'acquisto della stessa da parte degli Stati Uniti nel 1821. John Quincy Adams era il diplomatico di maggior rilievo in quel periodo.\nNel 1846, dopo un inteso dibattito nel quale i Democratici favorevoli all'espansionismo prevalsero sui Whigs, gli Stati Uniti annessero la Repubblica del Texas. Il Messico non riconobbe mai che il Texas aveva ottenuto l'indipendenza e questo promise guerra perch\u00e9 gli Stati Uniti avrebbero dovuto renderlo parte del loro territorio. Il Presidente James K. Polk risolse pacificamente una disputa confinaria con la Gran Bretagna per l'Oregon e, successivamente, invi\u00f2 pattuglie dell'esercito americano nell'area contesa del Texas. Questo fu la miccia che fece scoppiare la Guerra Messicano-statunitense che gli americani riuscirono a vincere con facilit\u00e0. Come esito del Trattato di Guadalupe Hidalgo del 1848, gli Stati Uniti acquisirono il controllo che comprendeva la California, l'Arizona e il Nuovo Messico, e i residenti di origine ispanica ricevettero la piena cittadinanza americana.\nLa Guerra Civile.\nTutte le nazioni erano ufficialmente neutrali nel corso della Guerra Civile Americana, e nessun paese riconobbe la Confederazione. Questo rappresent\u00f2 una notevole conquista diplomatica per il Segretario Seward e l'amministrazione Lincoln. La Francia, guidata da Napoleone III, aveva invaso il Messico e vi aveva instaurato un regime fantoccio con la speranza di rendere nulla l'influenza americana. La Francia, quindi, incoraggi\u00f2 la Gran Bretagna verso una politica di buoni uffici suggerendo che entrambe avrebbero dovuto riconoscere la Confederazione. Lincoln pi\u00f9 volte ribad\u00ec che questo avrebbe significato la guerra. L'industria tessile britannica dipendeva dal cotone proveniente dagli Stati del Sud ma aveva scorte che gli permettevano di tenere operativi i mulini per un anno e in ogni caso sia gli industriali che i lavoratori avevano pochissimo peso nella gestione della politica britannica. Essendo consapevoli che la guerra avrebbe limitato drasticamente i carichi di cibo americano, avrebbe portato la devastazione della flotta commerciale inglese e avrebbe portato ad un'immediata perdita del Canada, la Gran Bretagna, con la sua potente marina militare, si rifiut\u00f2 di proseguire con gli schemi delineati dai francesi.\nLa politica estera di Lincoln nel 1861 fu carente nel risultare attraente agli occhi dell'opinione pubblica Europea. I diplomatici dovevano spiegare che gli Stati Uniti non erano impegnati a far terminare la schiavit\u00f9 e dall'altro canto dovevano ripetere ragionamenti legalisti sull'incostituzionalit\u00e0 della secessione. I portavoce della Confederazione, invece, erano molto pi\u00f9 popolari ignorando il tema della schiavit\u00f9 e concentrandosi, invece, sulla loro lotta per la libert\u00e0, sul loro impegno per il libero mercato e sul ruolo essenziale che il cotone rivestiva nell'economia europea. Oltre a ci\u00f2, l'aristocrazia europea era \"assolutamente gioiosa di affermare che la debacle americana era una riprova che l'intero esperimento del governo popolare aveva fallito. I leader dei governi Europei accoglievano con favore la frammentazione della ascendente Repubblica Americana\"\nL'opinione dell'\u00e9lite in Gran Bretagna tendeva a favorire la Confederazione, mentre l'opinione pubblica era favorevole agli Stati Uniti. Il commercio su larga scala continuava in ambo le direzioni, sia dagli Stati Uniti che con le navi americane trasportavano cereali alla Gran Bretagna mentre la Gran Bretagna inviava oggetti industriali e munizioni. L'immigrazione verso gli Stati Uniti non si arrest\u00f2. Il commercio britannico con la Confederazione fu limitato a piccole quantit\u00e0 di cotone che arrivava in Gran Bretagna e alcune munizioni che venivano introdotte grazie a numerosi e piccoli forzi al blocco navale. La strategia dei Confederati per assicurarsi l'indipendenza era per lo pi\u00f9 basta sulla speranza dell'intervento militare di Gran Bretagna e Francia, ma la diplomazia della Confederazione si rivel\u00f2 inappropriata. Con l'annuncio del Proclama di emancipazione nel settembre 1862, il conflitto si tramut\u00f2 in una guerra contro la schiavit\u00f9 che godeva dell'appoggio di gran parte degli inglesi.\nUna contesa diplomatica piuttosto grave scoppi\u00f2 con gli Stati Uniti per l' \"Affare Trent\" verso la fine del 1861. L'opinione pubblica nell'Unione chiamava a gran voce la guerra contro la Gran Bretagna ma Lincoln rinunci\u00f2 e rimand\u00f2 indietro i diplomatici che la sua marina aveva illegalmente sequestrato.\nI finanzieri britannici costruivano e gestivano gran parte dei forzi al blocco navale, spendendo centinaia di milioni di sterline per questi; ma questo era legale e non fu causa di gravi tensioni. Questi erano assunti dai marinai e ufficiali in congedo dalla marina militare britannica. Quando la marina americana blocc\u00f2 uno di quei rapidi forzi al blocco navale, vendette la nave e il carico come premio in denaro per i marinai americani e, successivamente, rilasci\u00f2 l'equipaggio.\nUn problema di lunga durata fu rappresentato dal cantiere navale inglese (John Laird e Figli) che stava costruendo due navi da guerra per la Confederazione, incluse la CSS Alabama, nonostante le veementi proteste da parte degli Stati Uniti. La controversia fu risolta al termine della Guerra civile nella forma delle \"Alabama Claims\" nelle quali agli Stati Uniti furono concessi 15,5 milioni di dollari in un procedimento arbitrale da parte di un tribunale arbitrale per i danni causati dalle navi da guerra a costruzione inglese.\nAlla fine, queste istanze del coinvolgimento britannico non spostarono n\u00e9 il risultato della guerra n\u00e9 trascinarono le due parti in un conflitto. La missione diplomatica capeggiata dal ministro Charles Francis Adams, Sr. ebbe molto pi\u00f9 successo rispetto alle missioni della Confederazione che non furono mai ufficialmente riconosciute.\nLo storico Don Doyle ha affermato che la vittoria dell'Unione ha avuto un enorme impatto sul corso della storia globale. La vittoria dell'Unione ha dato vigore alle forze popolari-democratiche. Una vittoria della Confederazione, dall'altro canto, avrebbe significato una rinascita della schiavit\u00f9, non della libert\u00e0. Lo storico Fergus Bordewich, condividendo quanto gi\u00e0 detto da Doyle, afferm\u00f2 che:\n\u00abLa vittoria del Nord ha consolidato la durevolezza del governo democratico. L'indipendenza della Confederazione, dall'altro canto, avrebbe stabilito un modello americano per la politica reazionaria e basata sulla repressione delle altre razze che avrebbe probabilmente steso un'ombra internazionale sul ventesimo secolo e forse anche oltre\u00bb.\nGli aggiustamenti del dopoguerra.\nLe relazioni con la Gran Bretagna (e il Canada) erano tese; il Canada non era interessato a concedere alla Confederazione di fare irruzione nel Vermont. La Confederazione entr\u00f2 in gioco nel 1867, in parte come mezzo per rispondere alla sfida americana senza dipendere dalle forze armate britanniche.\nGli Stati Uniti volsero lo sguardo altrove quando degli attivisti irlandesi noti come i Feniani tentarono e fallirono di conquistare il Canada nel 1871. Il processo di arbitrato delle Alabama claims forn\u00ec l'opportunit\u00e0 per una soddisfacente riconciliazione. I britannici pagarono agli Stati Uniti 15,5 milioni di dollari per i danni economici causati dalle navi confederate acquistate dagli stessi inglesi. Il Congresso pag\u00f2 la Russia per l'acquisto dell'Alaska nel 1867 ma rigett\u00f2 la proposta per attuare ulteriori espansioni, come la proposta del presidente Ulysses Grant volta ad acquistare Santo Domingo.\nJames G. Blaine.\nJames G. Blaine, un politico Repubblicano di spicco (perse la candidatura a presidente nel 1884), fu un Segretario di Stato particolarmente moderno per gli anni 80 dell'Ottocento. Entro il 1881 aveva completamente abbandonato le alte tariffe doganali tipiche del Protezionismo e sfrutt\u00f2 la sua posizione in quanto Segretario di Stato per promuovere un commercio pi\u00f9 libero, specialmente nell'emisfero occidentale. Le motivazioni a tal proposito erano duplici: per prima cosa, il sospetto di Blaine nei confronti dell'interferenza britannica nelle Americhe non era venuto meno, ed egli vedeva nell'aumento dei commerci con l'America Latina la strada migliore per evitare che la Gran Bretagna dominasse la regione. In secondo luogo, egli era convinto che incoraggiando le esportazioni avrebbe aumentato il livello della prosperit\u00e0 in America. Il Presidente Garfield condivideva la visione del suo Segretario di Stato, cos\u00ec Blaine convoc\u00f2 una Conferenza Panamericana nel 1882 per risolvere le dispute sorte tra le nazioni dell'America Latina e che servisse anche da forum per trattative volte ad aumentare il commercio. Allo stesso tempo Blaine auspicava di negoziare la pace per la Guerra del Pacifico, combattuta da Bolivia, Cile e Per\u00f9. Blaine cercava di espandere l'influenza americana anche in altre aree, sia invocando la rinegoziazione del Trattato di Clayton-Bulwer affinch\u00e9 fosse consentito agli Stati Uniti di costruire un canale attraverso Panama senza il coinvolgimento britannico, cos\u00ec come cercando di ridurre l'influenza inglese nel Regno delle Hawaii che godeva di una posizione strategica. I suoi piani per il coinvolgimento degli Stati Uniti nel mondo si estendevano ben oltre l'emisfero occidentale dal momento che auspicava trattati commerciali con la Corea e il Madagascar. Comunque, nel 1882, un nuovo Segretario rovesci\u00f2 completamente le iniziative di Blaine rivolte all'America Latina.\nNuovamente Segretario di Stato con il Presidente Benjamin Harrison, Blaine lavor\u00f2 per rinsaldare i legami con il Regno delle Hawaii e patrocin\u00f2 un programma per unire tutte le nazioni indipendenti dell'emisfero occidentale in quella che divenne l'Unione Pan-Americana.\n1893-1914.\nPrima del 1892 i diplomatici di pi\u00f9 alto grado dagli Stati Uniti in altri paesi e da questi ultimi inviati negli Stati Uniti erano chiamati \"ministri\". Nel 1892, quattro tra i pi\u00f9 importanti paesi europei (Gran Bretagna, Francia, Germania e Italia) alzarono il titolo del capo delegazione negli Stati Uniti al rango di \"ambasciatore\" e gli Stati Uniti fecero altrettanto nel 1893.\nNei primi mesi del 1893 la comunit\u00e0 dei commercianti del Regno delle Hawaii depose la regina e cerc\u00f2 l'annessione da parte del Presidente Harrison, il quale avanz\u00f2 la proposta al Senato per l'approvazione. Per\u00f2, il neoeletto Presidente, Cleveland ritir\u00f2 la proposta di annessione. Ciononostante i rivoluzionari nelle Hawaii formarono una Repubblica indipendente delle Hawaii. Questa, si un\u00ec sua sponte agli Stati Uniti come parte del suo territorio del 1898 e fu concessa ai suoi residenti la piena cittadinanza americana. Divenne, cos\u00ec, il cinquantesimo stato nel 1959.\nAlla fine del XXIX secolo, gli Stati Uniti iniziarono ad investire in una nuova tecnologia navale che includeva navi da guerra a vapore e potenti armamenti e ponti in acciaio.\nNel corso della met\u00e0 degli anni 90 dell'800 l'opinione pubblica americana denunci\u00f2 la repressione spagnola del movimento per l'indipendenza cubana come brutale e inaccettabile. Gli Stati Uniti aumentarono la pressione ma rimasero insoddisfatti delle risposte Spagnole. Quando una nave da guerra americana per ragioni non ben definite, esplose nel porto delL'Avana, a Cuba, il 15 febbraio 1898, la questione assunse una dimensione irrefrenabile e McKinley non pot\u00e9 opporsi alle continue richieste per un'azione immediata. La maggior parte dei democratici e molti repubblicani chiedevano una guerra per liberare Cuba. Quasi simultaneamente i due paesi dichiararono guerra. (ogni altro paese rimase neutrale). Gli Stati Uniti vinsero senza problemi la sproporzionata guerra Ispano-americana, con una durata di quattro mesi, da aprile a luglio circa. Grazie al Trattato di Parigi, gli Stati Uniti subentrarono negli stati che erano i territori rimanenti di quello che un tempo era l?impero Spagnolo, specialmente a Cuba, Porto Rico, nelle Filippine e a Guam. Questo segn\u00f2 la transizione dell'America da una potenza regionale ad una potenza mondiale. A Cuba fu concessa l'indipendenza sotto la supervisione americana. Comunque la condizione permanente delle Filippine risult\u00f2 essere una tematica politica dibattuta. I democratici, guidati sa William Jennings Bryan, avevano tenacemente sostenuto la guerra ma non si opposero altrettanto tenacemente all'annessione. McKinley fu rieletto e fu attuata l'annessione.\nLa marina militare americana si afferm\u00f2 come la pi\u00f9 importante potenza navale grazie ai programmi di modernizzazione iniziati gi\u00e0 a partire dagli anni 80 dell'800 e fece sue le teorie del potere del mare del Capitano Alfred Thayer Mahan. L'esercito rimase contenuto ma fu riorganizzato durante l'amministrazione Roosevelt secondo modelli pi\u00f9 moderni e non concentrandosi pi\u00f9 su sparpagliate fortificazioni ad Ovest. La Guerra Filippino-Americana fu una breve operazione atta a sopprimere i rivoltosi locali e ad assicurare agli Stati Uniti il controllo delle isole; comunque, a partire dal 1907 l'interesse nei confronti delle Filippine come porta sull'Asia svan\u00ec a favore, invece, del Canale di Panama e la politica estera americana si concentr\u00f2 sui Caraibi. Il Corollario Roosevelt del 1904 alla Dottrina Monroe, che proclamava il diritto per gli Stati Uniti di intervenire per stabilizzare gli stati deboli nelle Americhe, indebol\u00ec ulteriormente l'influenza europea nell'America Latina e stabilizz\u00f2 ulteriormente l'egemonia regionale statunitense.\nLo scoppio della Rivoluzione Messicana nel 1910 pose fine al mezzo secolo privo di conflitti confinari e port\u00f2 al crescere delle tensioni dal momento che i rivoluzionari minacciavano gli interessi del commercio americano e centinaia di migliaia di rifugiati fuggirono a nord. Il Presidente Woodrow Wilson cerc\u00f2 di impiegare l'intervento militare per stabilizzare il Messico ma questo tentativo fall\u00ec. Nel 1917, dopo che il Messico rifiut\u00f2 l'invito da parte della Germania tramite il Telegramma Zimmermann di unirsi alla guerra contro gli Stati Uniti, le relazioni si stabilizzarono e non ci furono altri interventi in Messico. Gli interventi militari ci furono invece in altri piccoli paesi come il Nicaragua, ma furono conclusi dalla Politica del Buon Vicinato annunciata dal Presidente Franklin D. Roosevelt nel 1933 che consentiva agli Stati Uniti il riconoscimento e l'amicizia con le dittature.\nPrima guerra mondiale: 1914\u201319.\nLa politica estera americana fu largamente determinata da Woodrow Wilson, che mostr\u00f2 gi\u00e0 interesse negli affari esteri prima di insediarsi alla Casa Bianca nel 1913. Il suo capo consigliere non era il Segretario di Stato ma il \"Colonnello\" Edward House, inviato di missioni di alto livello. Con lo scoppio della guerra nel 1914, gli Stati Uniti si dichiararono neutrali e lavorarono per mediare una pace. Insistettero per\u00f2 sui loro diritti di paese neutrale, quali la permissione alle societ\u00e0 di commerciare e prestare soldi ad ambo le parti. Con l'embargo britannico, non ci furono quasi pi\u00f9 rapporti con la Germania, ma solo on gli Alleati. Il presidente Wilson denunci\u00f2 veementemente le violazioni tedesche della neutralit\u00e0 americana, che includeva la perdita di vite umane, il pi\u00f9 famoso caso \u00e8 quello dell'attacco del torpediniere RMS Lusitania nel 1915 che uccise 128 americani civili, ma che avrebbe dovuto trasportare munizioni militari. La Germania promise ripetutamente di fermare gli attacchi dei suoi U-boats, ma dall'altra parte nel primo 1917 cambi\u00f2 direzione, vedendo l'opportunit\u00e0 di sopprimere la Gran Bretagna tramite il suo apparato sottomarino. A seguito delle navi mercantili americane abbattute, Wilson chiese e ottenne nell'aprile del 1917 una dichiarazione di guerra. Durante la Guerra gli USA non erano ufficialmente legati agli alleati tramite trattato, ma la cooperazione militare divenne significativa nella met\u00e0 del 1918. Dopo il fallimento dell'offensiva primaverile tedesca, nuove truppe Americane arrivarono in Francia con il ritmo di 10\u00a0000 al giorno, i Tedeschi, senza speranza, si arresero. Seguendo i Quattordici Punti di Wilson nel gennaio 1918, gli USA avevano ora iniziativa sul piano militare, diplomatico e di pubbliche relazioni.\nAlla conferenza di pace di Versailles, Wilson prov\u00f2 con rinnovato successo a ribadire i suoi Quattordici Punti. Fu obbligato ad accettare le richieste degli inglesi, francesi e italiani per rimborsi finanziari: la Germania avrebbe dovuto pagare delle riparazioni che ammontavano al costo totale della guerra contro gli Alleati e, in maniera umiliante, ammettere la colpevolezza della guerra. Furono misure umilianti per la Germania, che gli studiosi hanno poi giudicato inique e dannose. Wilson per\u00f2 riusc\u00ec a raggiungere il suo obiettivo, una Societ\u00e0 delle Nazioni che avrebbe risolto, si auspicava, futuri conflitti prima che causassero una guerra su larga scala. Ad ogni modo, Wilson rifiut\u00f2 di consultarsi con i Repubblicani, che ottennero il controllo del Congresso dopo le elezioni del 1918 e chiesero una revisione per la protezione del diritto del Congresso di dichiarare guerra. Con i 2/3 dei voti necessari, il Senato non ratific\u00f2 n\u00e9 il trattato originario o la versione repubblicana, cos\u00ec gli USA non si unirono mai alla Societ\u00e0 delle Nazioni; gli Stati Uniti fecero invece delle paci separate tramite trattato con le diverse nazioni europee. D'altra parte, l'idealismo di Wilson e il richiamo all'autodeterminazione dei popoli, ebbe un effetto globale sui nazionalismi, mentre in America la sua visione idealistica \"wilsoniana\" di diffusione della democrazia e della pace sotto l'egida americana ebbe un profondo impatto sulla politica estera americana da quel momento in poi. In sostanza, la visione wilsoniana venne utilizzata anche dopo la guerra successiva.\nSeconda Guerra Mondiale: 1941\u201345.\nLo stesso schema della Prima guerra mondiale si ripet\u00e9 con la seconda: le potenze europee in lotta, blocchi contrapposti, una neutralit\u00e0 ufficiale statunitense, questa volta del presidente Roosevelt che cercava di evitare gli errori dell'amministrazione Wilson. Le politiche americane favorivano sostanzialmente la Gran Bretagna e i suoi alleati, e d'un tratto gli statunitensi si trovarono invischiati nel conflitto. Diversamente dai prestiti della Prima Guerra Mondiale, gli Stati Uniti diedero aiuti su larga scala agli alleati, sia sul piano economico che militare, tramite dei Lend-Lease. Le industrie si espansero velocemente nella produzione di materiale bellico. Gli Stati Uniti entrarono ufficialmente in guerra contro la Germania, il Giappone e l'Italia nel dicembre del 1941, a seguito dell'attacco a sorpresa di Pearl Harbor ad opera dei giapponesi. Questa volta gli USA furono parte integrante degli alleati durante la Seconda guerra mondiale, non solo \"associati\" come nella prima. Durante la guerra, gli USA condussero operazioni sia sul fronte pacifico sia su quello atlantico. Dopo la guerra e la devastazione dei suoi rivali europei e asiatici, gli Stati Uniti si trovarono in una posizione di supremazia vista l'integrit\u00e0 del suo apparato industriale nazionale. D'altra parte per\u00f2 incontr\u00f2 un diretto competitore con un crescente potere, l'Unione Sovietica. A seguito della campagna europea, gli statunitensi attivarono il Piano Marshall, che concesse ai suoi alleati europei 13 miliardi di dollari come aiuto alla ricostruzione. Dopo il 1945, lo schema isolazionista che aveva caratterizzato il periodo tra le due guerre poteva dirsi pienamente abbandonato.\nGli Stati Uniti furono uno dei pi\u00f9 grandi sostenitori delle Nazioni Unite nel 1945, presentando un meeting di cinquanta nazioni a San Francisco. Evitando i rancorosi dibattiti del 1919, dove non era presente il veto, gli USA e l'URSS, cos\u00ec come la Gran Bretagna, la Francia e la Cina, diventarono membri permanenti del Consiglio di Sicurezza, con potere di veto. L'idea delle UN aveva lo scopo di promuovere la pace mondiale attraverso un consenso tra le nazioni, con i soli boicottaggi, sanzioni e persino l'esercizio del potere militare, in mano al Consiglio di Sicurezza. Questi dipendeva dai fondi dati dai membri dei governi nazionali e di conseguenza aveva difficolt\u00e0 a trovare stanziamenti. Nel 2009, 5 miliardi di dollari furono stanziati usando una formula basata sul PIL; i contributi degli USA sono stati del 20% sul totale nel 2009. Ad ogni modo, la visione di pace delle Nazioni Unite venne presto compromessa dal ribilanciamento e lo sviluppo dell'arma atomica delle pi\u00f9 grandi potenze.\nLa Guerra Fredda: 1947\u201391.\nDai tardi anni '40 fino al 1991, gli affari mondiali erano dominati dalla Guerra Fredda, in cui USA e i suoi alleati si trovavano URSS e gli stati nella sua orbita. Non ci fu mai un combattimento su larga scala, ma invece numerose guerre regionali cos\u00ec come una costante minaccia di una catastrofe dovuta all'uso dell'arma atomica. Gli statunitensi cercarono prontamente i loro alleati, supportandoli militarmente ed economicamente, cos\u00ec come dal punto di vista diplomatico. La quasi totalit\u00e0 delle nazioni si alline\u00f2 col campo occidentale o orientale, ma dopo il 1960 i sovietici ruppero i rapporti con la Cina e tutto il movimento comunista mondiale si divise. Alcuni paesi come l'India e la Jugoslavia, cercarono di essere neutrali. Rifiutando il contenimento dei comunisti con la forza per il rischio di una guerra nucleare, Washington svilupp\u00f2 una nuova strategia del contenimento da contrapporre al comunismo. La politica del contenimento venne sviluppata dal diplomatico statunitense George Kennan nel 1947. Kennan critic\u00f2 l'URSS come un'aggressiva, anti-occidentale potenza che necessitava di essere contenuta, una visione che influenz\u00f2 notevolmente la politica estera statunitense nei decenni successivi. L'idea del contenimento era di rispondere alle aggressioni sovietiche non usando armi nucleari. Tale strategia cre\u00f2 un mondo bipolare, a somma zero, dove i conflitti ideologici fra USA e URSS dominavano la geopolitica. A seguito dell'antagonismo fra i due schieramenti, ed la ricerca di sicurezza di ogni stato, si svilupp\u00f2 un teso contesto mondiale in cui vi erano due stati che gareggiavano per la supremazia militare, culturale e di influenza.\nLa Guerra Fredda si caratterizz\u00f2 per la mancanza di guerre globali, ma per la persistenza di \"proxy wars\", spesso combattute fra due stati satellite e stati fantoccio di USA e URSS. Gli statunitensi intervennero anche negli affari degli altri paesi tramite molte operazioni segrete.\nDurante la Guerra Fredda, gli obiettivi di politica estera americana, cercando di limitare la sfera di influenza sovietica, furono l'intromissione nella guerra di Corea, il cambio di regime in Iran, la guerra del Vietnam, la Guerra dei Sei Giorni e dello Yom Kippur in Medioriente, pi\u00f9 tardi l'aiuto alle forze anti sovietiche dei mujaheddin in Afghanistan (Operazione Cyclone). Le iniziative diplomatiche includevano lo stabilirsi del Trattato sull'Organizzazione del Nord Atlantico (NATO), l'apertura alla Repubblica Popolare di Cina e la distensione. Ci furono molti successi in questo periodo, cos\u00ec come molti fallimenti. Negli anni '80, sotto l'egida del programma di spesa militare guidato dal presidente Reagan, cos\u00ec come il dialogo fra lo stesso e il leader sovietico Michail Gorba\u010d\u00ebv, questi eventi portarono come risultato a una disintegrazione dell'Unione Sovietica sotto l'intelligente politica sovietica della glasnost'.\nAl tempo del collasso dell'Unione Sovietica nel 1991, gli US avevano interessi economici e militari in ogni regione del globo. Nel marzo del 1992, il \"New York Times\" ricevette in forma anonima parte dei documenti ufficiali del \"Defense Policy Guidance\", documento preparato dalle due principali autorit\u00e0 del Dipartimento di Difesa degli Stati Uniti, Paul Wolfowitz e I. Lewis Libby. Il documento politico svel\u00f2 il quadro post guerra fredda attraverso il quale la politica estera degli Stati Uniti d'ora in poi sarebbe stata guidata.\nIl dopo Guerra Fredda: 1992\u2013presente.\nCon la disgregazione dell'Unione Sovietica in paesi separati e il riemergere dello stato russo, il mondo fatto da alleanze filoamericane e filosovietiche fin\u00ec. Si presentarono per\u00f2 diverse sfide, come il cambiamento climatico oppure parimenti il terrorismo nucleare. Ci furono per\u00f2 anche conflitti regionali e vari dittatori, cos\u00ec come Saddam Hussein in Iraq, dove sfid\u00f2 la pace con un attacco a sorpresa al Kuwait nel 1991. Il presidente George H. W. Bush organizz\u00f2 una coalizione di alleanze e le potenze mediorientali, che respinse l'invasione, ma si ferm\u00f2 prima di un'occupazione del territorio iracheno e della cattura di Hussein; come risultato, il dittatore fu libero di regnare non controllato per un'altra decina di anni (2003). Dopo la Guerra del Golfo, molti studiosi come Zbigniew Brzezinski, asserirono che la mancanza di una nuova visione strategica riguardante la politica estera da parte degli USA era palese vedendo le plurime opportunit\u00e0 mancate di politica estera. Durante gli anni '90, gli Stati Uniti per lo pi\u00f9 diminuirono gli investimenti in politica estera, dove prima vi era un investimento durante la guerra fredda del 6,5% del PIL, a favore, sotto l'amministrazione Clinton, di una pi\u00f9 prospera economia nazionale, che avvenne con successo con i surplus di budget degli anni 1999 e 2000. Gli Stati Uniti si qualificarono anche come portatori di pace in aree di conflitto etnico come l'ex Jugoslavia attraverso la cooperazione con le NU.\nIl decennio di prosperit\u00e0 economica fin\u00ec con l'11 settembre 2001 e gli attacchi al World Trade Center a New York City. L'attacco a sorpresa era dovuto ai militanti ai Al-Qaeda, causando un lutto nazionale e un cambio di paradigma della politica estera americana. Il focus della prosperit\u00e0 nazionale negli anni '90 lasciava spazio a un'azione unilaterale, sotto il presidente George W. Bush, di combattimento verso quello che si era visto un crescente movimento di fondamentalismo islamico in Medio Oriente. Gli Stati Uniti dichiararono guerra al terrorismo. Questa politica domin\u00f2 la politica estera degli Stati Uniti degli ultimi dieci anni quando la nazione ha intrapreso due campagne militari in Medio Oriente, in Afghanistan e in Iraq. Sebbene entrambe le campagne abbiano attirato il sostegno internazionale, in particolare i combattimenti in Afghanistan, la portata e la durata della guerra attenuarono le motivazioni degli alleati americani. Inoltre, quando non furono trovate armi di distruzione di massa dopo una conquista militare dell'Iraq, ci fu uno scetticismo mondiale sul fatto che la guerra fosse stata combattuta per prevenire il terrorismo, e la guerra in Iraq ebbe gravi conseguenze negative sulle relazioni pubbliche e l'immagine degli Stati Uniti. La \"Dottrina Bush\" spost\u00f2 la politica diplomatica e di sicurezza verso la massimizzazione della diffusione delle istituzioni politiche liberali e dei valori democratici. La politica \u00e8 stata chiamata \"realismo democratico\", \"liberalismo della sicurezza nazionale\", \"globalismo democratico\" o \"universalismo messianico\". La politica ha contribuito a ispirare sconvolgimenti democratici in Medio Oriente.\nIn tutto il mondo c'\u00e8 stata una transizione da un mondo bipolare a un mondo multipolare. Mentre gli Stati Uniti mantengono un forte potere economico e militare, nazioni emergenti come Cina, India, Brasile e Russia hanno sfidato il suo dominio. Analisti di politica estera come Nina Harchigian suggeriscono che le sei grandi potenze emergenti condividono preoccupazioni comuni: il libero commercio, la crescita economica, la prevenzione del terrorismo, gli sforzi per ostacolare la proliferazione nucleare. E se possono evitare la guerra, i prossimi decenni possono essere pacifici e produttivi purch\u00e9 non ci siano equivoci o rivalit\u00e0 pericolose.\nNella sua prima intervista ufficiale alla televisione come presidente, Barack Obama si \u00e8 rivolto al mondo musulmano attraverso una rete televisiva satellitare in lingua araba ed ha espresso l'impegno a riparare i rapporti che si erano deteriorati sotto la precedente amministrazione. Ancora sotto l'amministrazione Obama, la politica estera americana ha continuato a irritare il mondo musulmano, incluso uno dei suoi principali alleati, il Pakistan.\nMa restano gravi problemi per gli Stati Uniti. Il Medio Oriente continua a essere scosso dall'odio religioso e il risentimento arabo verso Israele. La posizione degli Stati Uniti \u00e8 che il pericolo di proliferazione nucleare \u00e8 pi\u00f9 evidente con nazioni come l'Iran e la Corea del Nord che si oppongono apertamente alla comunit\u00e0 internazionale insistendo sulla costruzione di armi nucleari. Questioni importanti come i cambiamenti climatici, che richiedono a molti governi di lavorare insieme in soluzioni a volte difficili, presentano difficili sfide diplomatiche.\nUna panoramica delle recenti riflessioni all'interno del Dipartimento di Stato \u00e8 stata fornita nel novembre 2010 e nei mesi successivi attraverso il rilascio di documentazioni diplomatiche degli Stati Uniti di WikiLeaks."}
{"id": "6677168", "revid": "181699", "url": "https://it.wikipedia.org/wiki?curid=6677168", "title": "Griffiths", "text": ""}
{"id": "6677183", "revid": "116645081", "url": "https://it.wikipedia.org/wiki?curid=6677183", "title": "Episodi di Giorno per giorno (serie televisiva 2017) (prima stagione)", "text": "La prima stagione della serie televisiva Giorno per giorno, composta da 13 episodi, \u00e8 stata interamente pubblicata a livello internazionale sul servizio on demand Netflix il 6 gennaio 2017.\nLa quincea\u00f1era.\nTrama.\nPenelope prova a convincere la sua figlia femminista Elena ad avere una tradizionale quincea\u00f1era per celebrare il suo quindicesimo compleanno e onorare le sue radici cubane. Nel frattempo, Alex \u00e8 in difficolt\u00e0 nel trovare metodi per diventare popolare a scuola, quindi inizia a fare un po' di shopping online. Quando Penelope d\u00e0 ad Alex il permesso di comprare un nuovo paio di scarpe, lui abusa della sua fiducia e ne compra diverse in un tentativo di truffare il venditore di scarpe. \nBobo e mamita.\nTrama.\nQuando Penelope ed Elena protestano sul non essere prese sul serio come donne al lavoro e a scuola, Lydia offre consigli da una generazione pi\u00f9 vecchia. Penelope ignora il consiglio di Lydia e rimprovera il suo collega sessista, licenziandosi nel processo. Il Dr. Berkowitz capisce che non pu\u00f2 dirigere il suo ufficio senza Penelope, e la fa ritornare con un aumento sostanziale. \nLa domenica.\nTrama.\nQuando Lydia scompare dopo una dura discussione con sua figlia sulla religione, il corretto svolgimento della famiglia cade a pezzi durante la sua assenza. Penelope non realizza che l'unica cosa che la sostiene con il lavoro, la casa e i suoi figli \u00e8 sua madre e quando lei sparisce, realizza che sua madre avr\u00e0 sempre ragione su un sacco di cose. \nPupazzo di neve.\nTrama.\nPenelope si ritrova di nuovo a fare appuntamenti dopo che Schneider le mostra come usare un'app online per incontrare persone. Dopo aver trovato un appuntamento, capisce che non \u00e8 davvero ci\u00f2 che vuole e che sta cercando qualcosa di pi\u00f9. \nI randagi.\nTrama.\nLydia si insospettisce dell'intesa relazione tra Elena e Carmen. Penelope dopo scopre che le amiche inseparabili stanno mantenendo un grande segreto. \nLa morte della signora Resnick.\nTrama.\nQuando la fedele auto di Penelope si rompe per sempre ed \u00e8 costretta a cambiare auto, incontra uno spirito affine nel posto pi\u00f9 impensabile. \nAttenda, prego.\nTrama.\nPersa nel labirinto dell'eccessiva burocrazia del Dipartimento degli affari dei veterani per una visita medica, Penelope raggiunge il limite della sopportazione. Elena invece ha un problema pi\u00f9 grande perch\u00e9 Alex era a casa quando non avrebbe dovuto. \nUna bugia per giorno.\nTrama.\nPenelope dice alla sua famiglia che ha un appuntamento e Lydia dice di andare in chiesa, ma entrambe si recano segretamente altrove. Nel frattempo, Elena \u00e8 alle prese con un'attrazione, e presto scopre qualcosa di pi\u00f9. \nViva Cuba.\nTrama.\nElena riceve una lettera di congratulazioni che le lascia l'amaro in bocca. Per un progetto scolastico, Alex intervista Lydia, che rivela un segreto di famiglia.\nParliamo di sesso.\nTrama.\nQuando Penelope trova un video porno sul portatile di Alex, lei cerca di parlare con lui sul sesso, ma la sua riluttante conversazione porta ad una scoperta sorprendente. \nOrgoglio e pregiudizio.\nTrama.\nAnche se vuole essere accondiscendente e aperta mentalmente, Penelope si sente strana per la rivelazione di Elena. Cercando consigli, instaura un legame inatteso, e presto capisce che questo \u00e8 ci\u00f2 che sua figlia vuole ed \u00e8 quello che deve accettare. \nL'uragano Victor.\nTrama.\nProprio quando Penelope ricomincia ad avere appuntamenti, il suo ex marito Victor ritorna improvvisamente, riaccendendo vecchi sentimenti. Penelope chiede a Victor se \u00e8 cambiato e se \u00e8 pronto ad entrare nelle loro vite, ma una cosa tira l'altra e il passato di Victor \u00e8 ancora il suo presente. \nLa donna del giorno.\nTrama.\nTutti si mettono al lavoro per preparare la quincea\u00f1era di Elena. Mentre provano il loro ballo tra padre e figlia, Elena rivela una verit\u00e0 su s\u00e9 stessa a suo padre. "}
{"id": "6677187", "revid": "599013", "url": "https://it.wikipedia.org/wiki?curid=6677187", "title": "Chiesa di San Pio X (Trento)", "text": "La chiesa di San Pio X \u00e8 un luogo di culto cattolico diTrento. Si trova a circa 500 metri distante dalla chiesa di San Giuseppe.\nStoria.\nLa chiesa venne costruita tra il 1971 e il 1974, nonostante fosse gi\u00e0 istituita nel 1966 anche a causa dello sviluppo della popolazione, dall'ing. Marco Eccel che prefer\u00ec una base trapezoidale come base dell'edificio religioso. La struttura dell'edificio \u00e8 orientata verso ovest, mentre sul suo lato sud-est si trova il campanile e l'accesso principale alla chiesa mediante una breve scalinata; il tutto si trova proprio a contatto con la ferrovia della Valsugana. Entrati dall'ingresso principale, si trova subito sulla sinistra un fonte battesimale mentre si pu\u00f2 gi\u00e0 notare la sua organizzazione in un unico salone che degrada leggermente fino ad arrivare alla zona pi\u00f9 importante, il presbiterio. Sul lato nord-ovest, separate da quest'ultimo, sono invece presenti alcune vetrate che raccontano le vicende contenute nei Vangeli. Al suo interno le travi portanti sono state costruite in modo tale da congiungersi presso il presbiterio. Tutta la zona attorno all'altare si trova in una posizione rialzata rispetto al resto della chiesa; qui oltre all'altare e al presbiterio si trova un ambone e una statua della Madonna. La parte restante si trova qualche scalino pi\u00f9 in basso, dove i banchi sono disposti a raggiera. Al suo interno lo scarno arredo e le povere decorazioni presenti eseguite a graffito sono state realizzate dall'artista trentino Carlo Bonacina tra gli anni 1975/78. \nIl campanile \u00e8 costituito da una esile torre quadrangolare posta nell'angolo sud-est dell'edificio e si compone di varie campane sovrapposte fino alla croce latina che sormonta il tutto."}
{"id": "6677188", "revid": "1305772", "url": "https://it.wikipedia.org/wiki?curid=6677188", "title": "Gustav Adolf Neuber", "text": "Biografia.\nStudi\u00f2 medicina in diverse universit\u00e0, ricevendo il suo dottorato nel 1875 presso l'Universit\u00e0 di Giessen. Successivamente lavor\u00f2 come assistente di Friedrich von Esmarch (1823-1908) presso la Clinica Universitaria di Kiel.\nNel 1884 propose per la prima volta l'uso di sale operatorie separate per la chirurgia settica e non settica, sottolineando la necessit\u00e0 di una completa pulizia in tutti gli aspetti della chirurgia. Nel 1886, apr\u00ec il proprio ospedale privato a K\u00f6nigsweg a Kiel, dove attu\u00f2 i moderni principi di asepsi. La clinica di Neuber a Kiel fu considerato il primo ospedale asettico del mondo.\nNel 1879 svilupp\u00f2 un \"tubo osseo decalcificato\" per il drenaggio della ferita. Nel campo della chirurgia plastica, ha introdotto una procedura per \"autoinnesto grasso\"."}
{"id": "6677209", "revid": "112335241", "url": "https://it.wikipedia.org/wiki?curid=6677209", "title": "Philipp Friedrich Theodor Meckel", "text": "Biografia.\nEra il figlio di Johann Friedrich Meckel, professore di anatomia a Berlino. Due dei figli di Philipp divennero anche anatomisti, Johann Friedrich (1781-1833), professore presso l'Universit\u00e0 di Halle e August Albrecht (1790-1829), professore a Berna.\nStudi\u00f2 medicina presso le universit\u00e0 di Gottinga e Strasburgo, conseguendo il suo dottorato nel 1777 con una tesi sul labirinto dell'orecchio interno. Dopo la laurea fece un lungo viaggio di studio a Parigi, Londra ed Edimburgo. Dal 1779 fu professore di anatomia e chirurgia presso l'Universit\u00e0 di Halle e nel 1788 assunse mansioni aggiuntive come capo dell'unit\u00e0 chirurgica dell'ospedale di Glaucha. In due diverse occasioni (1795, 1797) fu convocato come ostetrico a San Pietroburgo dalla famiglia reale russa.\nA Halle, ha mantenuto e ampliato su una collezione anatomica (\"Meckelsche Sammlungen\") che fu avviata da suo padre.\nOpere principali.\nNel 1782/83 pubblic\u00f2 una traduzione dell'opera di Jean-Louis Baudelocque sulla nascita come \"Anleitung zur Entbindungskunst\" (2 volumi). Altri lavori associati a Meckel sono:"}
{"id": "6677211", "revid": "767487", "url": "https://it.wikipedia.org/wiki?curid=6677211", "title": "Polidoro Foscari", "text": "Biografia.\nGli studi.\nPolidoro era nato nel 1410, quarto figlio di Francesco, o Franzi, di Giovanni, della famiglia Foscari e da Sterina, figlia di Sguros Bua Spatas originaria del despotato di Lepanto, nonch\u00e9 nipote di quel Francesco Foscari che nel 1443 divenne doge, il pi\u00f9 longevo della storia di Venezia.\nI suoi fratelli maggiori, Filippo, Giovanni e Paolo, vennero indirizzati alla carriera politica e amministrativa. Polidoro fu fin da piccolo accompagnato verso un indirizzo ecclesiale, tanto che la prima tonsura la ricevette nel 1422, all'et\u00e0 di dodici anni, delle collegiate di Verona dal vescovo Guido Memo, dove il padre era capitano, e nel 1424 di Cividale del Friuli Udine dove il padre assumeva l'incarico di luogotenente, dal papa Martino V, come \"sub expectatione prebendalurn\", perch\u00e9 i due capitoli dei canonici non erano ancora liberi.\nPolidono frequent\u00f2 gli studi universitari a Padova, dove incontr\u00f2 esponenti dell'ambiente umanistico veneto, come Ermolao Barbaro il Vecchio, Pietro del Monte Domenico Dominici e Alvise Foscarini che frequentavano universit\u00e0 nei medesimi anni.\nRimase orfano molto giovane, tra il 1424 e i primi mesi del 1425. La mancanza del padre non fu un freno alla sua carriera ecclesiastica che, dopo l'ascesa del cugino al ruolo di doge, ebbe un forte appoggio politico. Infatti nel medesimo anno, venne nominato Primicerio della basilica di San Marco, ruolo che era di particolare rilevanza nella vita di Venezia. Durante il periodo in cui occup\u00f2 questo incarico, dopo il 1431, cerc\u00f2 di ottenere il privilegio di celebrare le funzioni con il rito liturgico della chiesa latina e non quello aquileiese.\nLa giovane vita di Polidoro venne sempre confortata dalla politica veneta che con i suoi personaggi riusc\u00ec a garantirgli una buona rendita economica. Egli godette dei benefici rurali della diocesi di Vicenza che gli vennero permutati con l'arciprelato di Illasi nel veronese, pi\u00f9 redditizio. Godeva delle rendite del monastero benedettino di Aquileia, e dell'abbazia benedettina dei santi Cosma e Damiano di Rogava della diocesi di Zara che gli pagava un canone annuo di 620 ducati come affitto del patrimonio abbaziale. Ma l'aiuto economico pi\u00f9 importante gli venne dal neo papa Eugenio IV, anche lui veneziano, che gli concesse una rendita di 100 ducati annui dall'abazia di san Giorgio a Venezia. Furono tutti incarichi che gli permisero di continuare negli studi senza ottemperare ad altri impegni, vivendo nella pi\u00f9 completa sicurezza economica.\nPolidoro ottenne il dottorato il 21 luglio 1436 sia di diritto canonico che diritto civile, la cerimonia della \"publica doctora\" si svolse nella cattedrale di Padova alla presenza dei docenti, il civilista Paolo di Castro, il canonista ferrarese Giacomo Zocchi, e alcuni famigliari.\nVescovo di Bergamo (1438-1449).\nTerminati gli studi Polidoro venne nominato vescovo di Bergamo. La citt\u00e0 dal 1428 apparteneva alla Repubblica di Venezia ma continuava a essere minacciata dai Visconti che ne erano stati usurpati, e, morto il vescovo Francesco Aregazzi, Venezia si sentiva in dovere di eleggere a questo ruolo un patrizio veneziano. Va considerato che il vescovo di Bergamo era da secoli suffraganeo della diocesi di Milano, e non del Patriarcato di Aquileia come era d'uso per i vescovi della Terraferma, e anche il territorio della diocesi non era completamente sotto la dominazione veneta, ma rispondeva a quella milanese: serviva quindi che a capo della diocesi ci fosse un vescovo affidabile.\nLa sua elezione fu talmente veloce che presuppone fosse gi\u00e0 stabilita dai veneziani prima del decesso dell'Aregazzi. Il Capitolo della basilica aveva invece gi\u00e0 scelto con \"summo consensu\" Ermolao Barbaro il Vecchio, figlio di Zaccaria.\nIl Capitolo dovette cedere alle volont\u00e0 di Venezia, \"qui nec aetate, nec doctrina, nec virtute, nec ulla dignitate superior..\" ed accettare il neo vescovo. Questo non fu accolto favorevolmente dall'intellettuale Francesco Barbaro di Brescia, fratello di Zaccaria, che present\u00f2 gi\u00e0 il 25 agosto la sua lamentela al papa Eugenio IV e all'arcivescovo di Firenze Ludovico Trevisan, considerando una calunnia alla sua famiglia il rifiuto dell'elezione di un suo membro.\nPolidoro non occup\u00f2 subito la sede vescovile, anzi per ben quattro anni ne rest\u00f2 lontano. Nel 1438 risulta fosse presente a Ferrara per il Concilio, e negli anni successivi a Venezia. L'ingresso a Bergamo avvenne in forma solenne il 28 ottobre 1441, quando la guerra con i Visconti aveva segnato la fine, ma poche sono le testimonianze della sua attivit\u00e0 pastorale sul territorio bergamasco, forse conseguente al suo disaccordo con il Capitolo della cattedrale. Consacr\u00f2 alcune chiese, e si pose severamente a giudizio di quei prelati che non adempivano all'obbligo di castit\u00e0. Comp\u00ec alcuni atti che non ottennero il favore della citt\u00e0. Alcuni suoi atteggiamenti crearono astio, come la decisione di spostare una pietra di marmo posta sul sagrato della basilica e che veniva usata nelle cerimonie ufficiali: Polidoro la fece collocare nei giardini vescovili. La contestazione che ne segu\u00ec termin\u00f2 con l'allontanamento e la scomunica di alcuni canonici del Capitolo della cattedrale.\nArcivescovo di Zara (1449-1450).\nNel 1448, Polidoro e il fratello Filippo, che amministrava i suoi beni, furono accusati di furto di libri e oggetti di valore di propriet\u00e0 della diocesi. L'accusa venne sostenuta dai cittadini e dai loro rappresentanti che si recarono a Venezia. Il Consiglio dei Pregadi intim\u00f2 la restituzione di quanto che era stato rubato, con l'aggravio di sanzioni che avrebbero comunque impinguato le casse venete. Dopo questo il Foscari fugg\u00ec da Bergamo trovando rifugio nella Chiesa di San Geremia. Il suo desiderio ora non si limitava alla gestione di un vescovado, ma voleva puntare al soglio papale, forse per questo si trasfer\u00ec frequentemente a Roma da papa Niccol\u00f2 V. Questi il 5 novembre 1449 lo nomin\u00f2 arcivescovo di Zara sostituendolo a Bergamo con Giovanni Barozzi che era stato patriarca di Venezia.\nIl Foscari mor\u00ec dopo una breve malattia il 24 maggio 1450, mentre si trovava a Siena in uno dei suoi viaggi di rientro da Roma. Questo risulta dal documento \"pro recuperatione rerum et bonorum suorum\" che il fratello Filippo present\u00f2 al papa e ai cardinali per ottenere quanto era il suo diritto di eredit\u00e0. Il papa rispose nominandolo, con una bolla del 12 luglio 1450, erede universale sebbene non vi fosse un testamento orografico del defunto.\nMa la bolla papale venne impugnata da Franceschina Vielmi, moglie di un calafato, e che viveva nel sestiere veneziano di Cannaregio. Questa dichiarava di aver avuto il figlio Gerolamo dal Polidoro nel febbraio del 1448, a conferma vi era la sua presenza nella parrocchia di san Geremia, dichiarando di averlo seguito anche nella curia di Bergamo. Filippo arriv\u00f2 ad accusare la donna di essere una prostituta e di aver preso il bambino alla Piet\u00e0, che era l'ospizio per i poveri, ma il lascito del Polidoro di 2000 ducati al figlio e 600 alla madre era una testimonianza inattaccabile. La causa dur\u00f2 molti anni, terminando nel 1465 a morte avvenuta del giovane erede con un compromesso tra le parti."}
{"id": "6677213", "revid": "307923", "url": "https://it.wikipedia.org/wiki?curid=6677213", "title": "Prospero Piatti", "text": "Biografia.\nLa famiglia si trasferisce quando Prospero era ancora un ragazzo, nella capitale ha inizio la formazione con Alessandro Mantovani. Le attivit\u00e0 cominciano con una serie di commissioni vaticane: il primo impegno gli affreschi delle Logge Vaticane o Logge Pie. Studia all'Accademia di San Luca con Tommaso Minardi e, per un anno, con Friedrich Overbeck. Queste frequentazioni lo impregnarono dello sbiadito stile del Purismo, corrente allora molto in voga a Roma. Nel 1865, ottenne una delle commissioni per decorare la \"Cappella del Coro\" del monastero della basilica di San Paolo fuori le mura, dove raffigur\u00f2 la vita di Papa Gregorio VII.\nOpere.\nOpere realizzate in Italia, temporaneamente esposte presso istituzioni o mostre italiane e in seguito trasferite in Cile:"}
{"id": "6677216", "revid": "1325796", "url": "https://it.wikipedia.org/wiki?curid=6677216", "title": "Liga Futsal", "text": ""}
{"id": "6677219", "revid": "93127105", "url": "https://it.wikipedia.org/wiki?curid=6677219", "title": "Marketing sportivo", "text": ""}
{"id": "6677221", "revid": "124123", "url": "https://it.wikipedia.org/wiki?curid=6677221", "title": "\u00c9douard Chassaignac", "text": "Biografia.\nNacque a Nantes e nel 1835 divenne procuratore e professore presso l'universit\u00e0 e medico presso l'ufficio centrale degli ospedali di Parigi. Egli diede origine all'operazione chirurgica conosciuta come \"\u00e9crasement\", mediante la quale tumori, emorroidi, polipi e altre escrescenze possono essere rimossi senza il versamento di sangue. L'introduzione generale del drenaggio in chirurgia fu anche dovuta alla sua iniziativa. Ha introdotto l'uso di tubi di drenaggio in chirurgia. \nOpere.\nScrisse \"Trait\u00e9 de l'\u00e9crasement lin\u00e9aire\" (1856); \"Le\u00e7ons sur la trach\u00e9om\u00e9trie\" (1855); \"Clinique chirurgicale\" (1854-58); \"Trait\u00e9 pratique de la suppuration et du drainage chirurgical\" (due volumi, 1859). Con Gustave-Antoine Richelot (1806-1893) pubblic\u00f2 una traduzione in francese delle opere chirurgiche di Astley Cooper, \"Oeuvres chirurgicales compl\u00e8tes d'Astley Cooper\"."}
{"id": "6677235", "revid": "729019", "url": "https://it.wikipedia.org/wiki?curid=6677235", "title": "European Retrievable Carrier", "text": "L'European Retrievable Carrier (EURECA) \u00e8 stato un satellite da 4,5 tonnellate e recante a bordo 15 esperimenti, finanziato dall'ESA.\nIl satellite, il cui acronimo si rif\u00e0 alla storica espressione \"Eureka!\" esclamata da Archimede, \u00e8 stato costruito principalmente dalla tedesca MBB-ERNO ma la sua costruzione ha visto interessate, oltre ad altre ditte tedesche, anche aziende italiane, britanniche, belghe, olandesi e francesi.\nLo scopo principale della missione dell'EURECA era quello di testare la resistenza di diversi materiali all'esposizione prolungata alle condizioni di ambiente spaziale, compreso il comportamento dei suddetti di materiali in presenza di detriti spaziali, per questo, il satellite era dotato di celle in cui alloggiare i diversi esperimenti di scienza dei materiali.\nLancio e storia.\nAlla nascita del progetto, era stato previsto che l'EURECA fosse posizionato in orbita e recuperato pi\u00f9 volte, ogni volta con a bordo esperimenti diversi, grazie a varie missioni dello Space Shuttle. Ma, sebbene fossero state preventivate cinque missioni nei successivi dieci anni, di fatto il satellite fu utilizzato una volta sola poich\u00e9, nonostante il successo della prima missione, il consiglio dei ministri europeo decise di non finanziare le altre nove.\nIl lancio dell'EURECA avvenne dal Complesso di lancio 39 del Kennedy Space Center il 31 luglio 1992, quando il satellite lasci\u00f2 il pianeta Terra a bordo dello Space Shuttle \"Atlantis\", nel corso della missione STS-46. Dopo due giorni, il 2 agosto, l'EURECA fu posto in un'orbita terrestre bassa e da qui, grazie a un proprio sistema di propulsori, raggiunse in una settimana la sua quota operativa a 508\u00a0km di altitudine, 83\u00a0km pi\u00f9 in alto di dove era stato lasciato. Dopo quasi un anno, il 24 giugno 1993, il satellite fu messo fuori operativit\u00e0 e recuperato, grazie a un braccio robotico RMS, dallo Space Shuttle \"Endeavour\" nel corso della missione STS-57 che lo riport\u00f2 poi sulla Terra il 1\u00ba luglio 1993.\nL'EURECA \u00e8 stato uno dei pochi veicoli spaziali privi di equipaggio che siano ritornati a terra senza aver subito alcun danno. Nel 2000, a causa dell'annullamento delle altre missioni che avrebbero dovuto vederlo come protagonista, il satellite \u00e8 stato esposto al Museo svizzero dei trasporti di Lucerna.\nStruttura.\nL'EURECA aveva la forma di un parallelepipedo alto 4,6\u00a0m con una base quadrata di lato 2,4\u00a0m ed era formato da una serie di elementi cubici realizzati in fibra di carbonio ad alta resistenza e in titanio.\nL'energia necessaria era fornita al satellite da due pannelli solari retraibili e da quattro accumulatori nichel-cadmio dalla capacit\u00e0 di 40\u00a0Ah. L'orientazione e la stabilizzazione triassiale dell'EURECA erano garantite da un sistema di bobine magnetiche e da un apparato di controllo ad azoto. Il satellite era anche dotato di un sistema per il trasferimento orbitale formato da quattro propulsori che serv\u00ec dapprima per portarlo alla sua altitudine operativa di 508\u00a0km e poi per riportarlo alla quota di recupero di circa 476\u00a0km (la sua quota era nel frattempo scesa a 490\u00a0km).\nOltre alle sopraccitate celle dedicate all'alloggiamento dei vari esperimenti, l'EURECA era anche dotato di piccoli telescopi dedicati all'osservazione solare.\nEsperimenti.\nL'EURECA port\u00f2 in orbita 15 esperimenti, dedicati non solo, come detto, alla verifica del comportamento di diversi materiali ma anche inerenti l'esobiologia:\nAnalisi ai raggi X del 2016.\nNell'estate del 2016, l'EURECA \u00e8 stato trasportato ai Laboratori federali svizzeri per la scienza e la tecnologia dei materiali di D\u00fcbendorf, vicino a Zurigo, dove \u00e8 stato sottoposto a diverse scansioni a raggi X. Lo scopo era quello di verificare quanto e se un'esposizione di undici mesi all'ambiente spaziale avesse danneggiato gli esperimenti trasportati dal satellite e la sua stessa struttura.. Dopo le analisi, l'EURECA \u00e8 stato nuovamente trasportato al Museo svizzero dei trasporti ed esposto per la prima volta con entrambi i pannelli solari allungati."}
{"id": "6677268", "revid": "729019", "url": "https://it.wikipedia.org/wiki?curid=6677268", "title": "Hockey Club Litv\u00ednov", "text": "L'HC Litv\u00ednov \u00e8 una squadra di hockey su ghiaccio della Repubblica Ceca, basata a Litv\u00ednov e fondata nel 1945. Milita nell'Extraliga, il massimo campionato di hockey della Repubblica Ceca, e disputa le partite casalinghe all'Ivan Hlinka Stadion."}
{"id": "6677270", "revid": "1345932", "url": "https://it.wikipedia.org/wiki?curid=6677270", "title": "EURECA", "text": ""}
{"id": "6677272", "revid": "124123", "url": "https://it.wikipedia.org/wiki?curid=6677272", "title": "Eduard Georg von Wahl", "text": "Biografia.\nNacque a Vatla (Wattel), Parrocchia di Karuse (ora nella parrocchia di Hanila), nella contea di L\u00e4\u00e4nemaa nell'Estonia occidentale. Nel 1859 consegu\u00ec il dottorato presso l'Universit\u00e0 di Dorpat, dove fu allievo di Friedrich Bidder (1810-1894) e Hermann Guido von Samson-Himmelstjerna (1809-1868). Continu\u00f2 la sua formazione a Berlino e Parigi e nel 1860 si trasfer\u00ec a San Pietroburgo, dove aper\u00ec uno studio medico privato e lavor\u00f2 come chirurgo ospedaliero. Dal 1867 fu capo chirurgo dell'ospedale pediatrico di Prinz Peter von Oldenburg. Nel 1878 divenne professore di chirurgia presso Dorpat, dove ricopr\u00ec il ruolo di rettore universitario dal 1881 al 1885.\nOltre alle sue mansioni chirurgiche, era in prima linea nella lotta contro la lebbra, la malattia mentale e le malattie sessualmente trasmissibili dal punto di vista medico."}
{"id": "6677273", "revid": "125964761", "url": "https://it.wikipedia.org/wiki?curid=6677273", "title": "Grande incendio di Turku", "text": "Il grande incendio di Turku del 1827 \u00e8 stato il pi\u00f9 grave incendio nella storia della Finlandia e dei paesi nordici.\nLa citt\u00e0 aveva gi\u00e0 subito un precedente incendio nel 1681.\nDescrizione.\nL'incendio avvenne il 4 settembre 1827 ed ebbe origine nella fattoria di Carl Gustav Hellman, situata sulla collina Aninkaistenm\u00e4ki, poco prima delle 9 di sera. L'incendio fu probabilmente innescato dalle scintille provenienti dal camino di una abitazione vicina.\nIl fuoco si diffuse rapidamente prima verso il distretto settentrionale e in seguito verso la parte meridionale e attravers\u00f2 il fiume Aura, estendendosi al quartiere della cattedrale: il 75% della citt\u00e0 and\u00f2 distrutto e solo le aree occidentali e meridionali furono risparmiate.\nL'incendio distrusse il centro storico della citt\u00e0, compresa la cattedrale e l'edificio principale dell'Accademia reale di Turku, che furono gravemente danneggiati. Le cause che contribuirono al disastro furono, tra l'altro, un'estate secca e la diffusione del fuoco in seguito ad una tempesta: il danno fu notevole e le sue conseguenze durarono a lungo. Si contarono 27 morti, centinaia di feriti e circa 11.000 persone rimasero senza casa.\nNella notte dell'incendio l'astronomo tedesco Friedrich Wilhelm August Argelander, presente in qualit\u00e0 di osservatore all'Accademia reale di Turku, scrisse nel suo diario: \"L'osservazione di oggi \u00e8 stata interrotta da un terribile incendio che ha ridotto Turku in cenere\". L'osservatorio, situato in cima a una collina si salv\u00f2, e le osservazioni poterono riprendere gi\u00e0 il successivo 9 settembre, ma la maggior parte degli archivi finlandesi, inclusi praticamente tutti i documenti del Medioevo, furono distrutti nell'incendio.\nConseguenze.\nAl momento dell'incendio, Turku era la citt\u00e0 pi\u00f9 grande della Finlandia e continu\u00f2 ad esserlo pi\u00f9 tardi. Per questa ragione il Grande incendio di Turku \u00e8 stato considerato un disastro nazionale. Come conseguenza dell'incendio, l'Accademia reale fu trasferita a Helsinki, che gi\u00e0 dal 1812 aveva sostituito Turku come capitale del Granducato di Finlandia.\nResponsabile della ricostruzione della citt\u00e0 fu il governatore generale del Ducato, Arsenij Andreevi\u010d Zakrevskij. Su sua proposta il senato finlandese affid\u00f2 l'incarico della ricostruzione all'architetto tedesco Johann Carl Ludwig Engel, che disegn\u00f2 il nuovo piano urbanistico della citt\u00e0. Il progetto di Engel fu approvato il 15 dicembre 1828.\nI maggiori edifici in pietra situati nel centro citt\u00e0, come la cattedrale e Akatemiatalo, poterono essere recuperati; altri come il vecchio Municipio e la raffineria di zucchero, furono riparati. La maggior parte della citt\u00e0 dovette per\u00f2 essere completamente ricostruita. Il piano urbanistico elaborato da Engel ebbe un'importante influenza sulla progettazione urbanistica di altre citt\u00e0 della Finlandia."}
{"id": "6677274", "revid": "2133225", "url": "https://it.wikipedia.org/wiki?curid=6677274", "title": "Stefano Piedimonte", "text": "Biografia.\nHa frequentato dapprima l'ITIS \"Francesco Giordani\" di Napoli e successivamente l'ITIS \"Augusto Righi\" di Napoli. Si \u00e8 diplomato nel 2002 e ha conseguito la laurea a pieni voti in Lingue e Letterature straniere all'Universit\u00e0 \"L'Orientale\" di Napoli.\nHa giocato a scacchi a livello agonistico venendo ammesso all'et\u00e0 di quattordici anni alla seconda categoria nazionale ma interrompendo subito dopo la pratica scacchistica.\nNel 2000 ha iniziato a scrivere come giornalista per testate secondarie per poi arrivare a lavorare per l'edizione campana del \"Corriere della Sera\", inizialmente con articoli su spettacoli locali per passare poi alla cronaca e alla cronaca nera.\nDal 2017 insegna alla Scuola Holden di Alessandro Baricco. Collabora con \"Donna Moderna\", \"Cosmopolitan\", \"Il Mattino\" e il \"Corriere della Sera\". Come chitarrista jazz ha insegnato musica all'Universit\u00e0 Federico II di Napoli.\nL'esperienza di giornalista di cronaca nera, concentrata principalmente su fatti riguardanti la camorra napoletana, gli consent\u00ec di pubblicare nel 2012, con la casa editrice Guanda, il suo primo libro, \"Nel nome dello Zio,\" con cui ha vinto il Premio letterario \"Zocca giovani\" 2013. Il romanzo \u00e8 stato tradotto in lingua tedesca e pubblicato in Germania dalla casa editrice Dumont col titolo \"Im Namen des Onkels\". Con Guanda, Piedimonte ha pubblicato anche \"Voglio solo ammazzarti\" (2013), presentato come sequel del primo libro, \"L'assassino non sa scrivere\" (2014) e \"Miracolo in libreria\" (2015). Il suo libro successivo, \"L'innamoratore\" (2016), \u00e8 stato pubblicato da Rizzoli. Nel 2018 pubblica con Solferino Libri \"L'uomo senza profilo\"."}
{"id": "6677278", "revid": "80598", "url": "https://it.wikipedia.org/wiki?curid=6677278", "title": "In Your Room (The Bangles)", "text": "In Your Room \u00e8 il primo singolo del gruppo statunitense The Bangles tratto dall'album \"Everything\", pubblicato nel 1988 dalla Columbia.\nIl brano.\nIl brano \u00e8 stato scritto dalla cantante del gruppo Susanna Hoffs e dai due noti autori musicali Billy Steinberg e Tom Kelly. Secondo Steinberg le Bangles sono state sempre una sorta di band retr\u00f2 anni 60 e il brano si ispira a questo tipo di sound.\nIl brano si \u00e8 classificato al 5\u00ba posto nella classifica Billboard Hot 100 negli Stati Uniti e al 35\u00ba posto nella Official Singles Chart nel Regno Unito.\nVideo.\nNel video musicale del brano, diretto da Tamra Davis, un piano sequenza attraversa i corridoi e le stanze di una casa arricchita da animazioni in post produzione. Il tono \u00e8 psichedelico e con espliciti riferimenti alla cultura beat, come Michael Steele che suona il sitar ma rappresenta - soprattutto - lo spostamento definitivo dell'attenzione dal collettivo alla figura singola di Susanna Hoffs, posta al centro della scena con maggiore frequenza delle altre componenti.\nFormazione.\nHanno partecipato alle registrazioni secondo le note dell'album:"}
{"id": "6677286", "revid": "122989288", "url": "https://it.wikipedia.org/wiki?curid=6677286", "title": "Maria Teresa Cucchiari", "text": "Biografia.\nNascita e formazione.\nMadre Maria Teresa Cucchiari nacque a Roma il 10 ottobre 1734. I suoi genitori, Domenico Andrea Cucchiari e Caterina Vitell, sono stati dei semplici agricoltori con una forte educazione cristiana. Nei primi anni della sua formazione frequent\u00f2 con abnegazione l'istituto religioso femminile delle Maestre pie Filippini, mostrando grande interesse sin da bambina all'opera di carit\u00e0 e prestando servizio ai pi\u00f9 bisognosi. Con le religiose dell'istituto Filippini impar\u00f2 le prime regole della pedagogia e accrebbe il desiderio all'educazione religiosa.\nOrdine Trinitario.\nMadre Maria Teresa abit\u00f2 a Roma vicino alla piccola chiesa di San Carlo alle Quattro Fontane edificata dai Trinitari scalzi spagnoli, dove conobbe il carisma dell'Ordine Trinitario fondato da Giovanni de Matha. Nel 1760 decise di entrare a far parte del terz'Ordine secolare dei Trinitari scalzi del riscatto di San Carlino. Da questo momento inizi\u00f2 a progettare in seno all'Ordine la congregazione femminile delle \"Maestre Pie dell'Ordine dei trinitari scalzi\" che doveva avere il compito di oltrepassare le stringenti regole della vita di clausura con il solo scopo di diffondere alle ragazze povere ed emarginate il verbo di Dio.\nFondazione delle Suore Trinitarie.\nPrese l'abito trinitario l'8 settembre 1762 insieme a Marianna Rizzotti ed Anna Reina assumendo il nome di Maria Teresa della Santissima Trinit\u00e0 e fond\u00f2 la nuova congregazione con il consenso di Papa Clemente XIII e grazie al conferimento del titolo da parte del cardinale e vicario generale di Roma, Marcantonio Colonna.\nMissione ad Avezzano.\nIl 25 settembre del 1762 Maria Teresa e le sue sorelle si trasferirono nella Marsica, dove il ducato di Tagliacozzo e la contea di Albe erano amministrati da Lorenzo Onofrio III Colonna, fratello del cardinale vicario Marcantonio. In questo territorio aprirono, in seguito alla necessaria approvazione da parte dell'allora vescovo dei Marsi Benedetto Mattei, la prima scuola pubblica femminile intitolata alla Santissima Trinit\u00e0, edificata ad Avezzano accanto alla collegiata di San Bartolomeo. La scuola venne istituita soprattutto per garantire l'istruzione gratuita e favorire il riscatto sociale delle ragazze pi\u00f9 povere ed emarginate del luogo che non potevano frequentare il monastero domenicano di Santa Caterina. In questa citt\u00e0, le religiose emettevano i voti perpetui di obbedienza, castit\u00e0, povert\u00e0 e di perseveranza diffondendo il carisma redentivo e misericordioso dell'ordine. \nLa fama delle religiose della scuola della Santissima Trinit\u00e0 di Avezzano si diffuse in tutto l'Abruzzo ed in altre regioni d'Italia tanto da ricevere numerosi inviti a nuove fondazioni. Fu cos\u00ec che vennero istituite le scuole religiose di Cappadocia (24 ottobre 1765), di Sulmona (1787), di Roma presso la basilica di Santa Prassede (1787) e di Lanciano (1798). Madre Maria Teresa si occup\u00f2 inoltre del conservatorio presso la chiesa di Santa Maria della Misericordia all'Aquila (1777), del conservatorio di San Cosimo presso il complesso della Santissima Annunziata di Sulmona (1786) e di una scuola gi\u00e0 esistente presso la sede vescovile dei Marsi a Pescina (1790).\nMorte.\nMaria Teresa mor\u00ec, in fama di santit\u00e0, il 10 giugno 1801 nel convento delle suore ad Avezzano che govern\u00f2 instancabilmente per circa 40 anni. I suoi funerali, frequentati da un gran numero di persone, si svolsero presso la collegiata di San Bartolomeo dove le sue spoglie mortali furono depositate in via del tutto eccezionale nel sacello riservato ai sacerdoti semplici.\nA causa del disastroso terremoto del 13 gennaio 1915 la collegiata and\u00f2 quasi completamente distrutta tanto da lasciare sepolti e dispersi i resti della religiosa.\nNel 1996 dopo quasi duecento anni dal decesso fu introdotto dal vescovo di Avezzano, Mons. Armando Dini, il processo di beatificazione che il successivo vescovo Mons. Lucio Angelo Renna riprese nel 1999. Il 10 giugno 2001 nella cattedrale dei Marsi si \u00e8 ufficialmente conclusa la fase diocesana del processo tanto che Madre Maria Teresa Cucchiari pu\u00f2 essere chiamata Serva di Dio.\nNel 2018 dopo una campagna di scavo effettuata nel sito della collegiata di San Bartolomeo sono state recuperate le ossa dal sacello numero 7 dei sacerdoti semplici che, dopo articolate analisi, sono state attribuite a Maria Teresa Cucchiari. Le spoglie sono custodite in un'urna funeraria collocata nella cappella ad essa dedicata all'interno della chiesa di San Giovanni Decollato ad Avezzano.\nL'eredit\u00e0.\nMadre Maria Teresa della Santissima Trinit\u00e0 ha lasciato un gran numero di scuole e rifugi, dove ragazze e ragazzi, soprattutto bambine e bambini di strada o orfani, sono stati educati. L'opera per eccellenza era la congregazione, che ottenne l'approvazione pontificia il 6 giugno 1828, con il nome di Suore Oblate dell'Ordine della Santissima Trinit\u00e0. Le suore trinitarie sono presenti in tutto il mondo e in particolare in Italia, Stati Uniti, Filippine e Madagascar."}
{"id": "6677287", "revid": "287204", "url": "https://it.wikipedia.org/wiki?curid=6677287", "title": "Attentato di New York del 31 ottobre 2017", "text": "L'attentato di New York del 31 ottobre 2017, episodio chiamato anche Strage di Halloween \u00e8 stato un attentato terroristico compiuto dallo Stato Islamico a New York il 31 ottobre 2017, giorno di Halloween.\nContesto.\nNel giorno di Halloween, alle 15:00 circa (le 21:00 in Italia), un uomo alla guida un furgone pick-up ha iniziato a correre ad una velocit\u00e0 molto forte sulla pista ciclabile della Hudson River di New York, travolgendo molte persone in bici e/o a passeggio. La corsa, durata 1 km, termin\u00f2 di fronte alla Stuyvesant High School, dove il furgone and\u00f2 a sbattere contro uno scuolabus del liceo. A quel punto l'uomo, abbandonando la vettura, inizi\u00f2 a minacciare le persone con una pistola tenuta illegalmente. L'intervento delle forze dell'ordine ferm\u00f2 l'uomo che venne subito arrestato. I morti della strage furono 8, tra cui 5 argentini e un belga. Pi\u00f9 di 10 furono i feriti.\nL'attacco avvenne nei pressi del World Trade Center, tristemente ricordato per il crollo delle Torri Gemelle, proprio a pochissimi metri dal memoriale dell'11 settembre.\nAttentatore.\nL'uomo responsabile della strage di Halloween a New York \u00e8 Sayfullo Saipov, uzbeko di 29 anni, con precedenti per violazione delle norme stradali e gi\u00e0 fermato due volte. Era residente negli Stati Uniti dal 2010 e viveva in Florida, a Tampa.\nRivendicazione.\nA poche ore dall'attacco, lo Stato Islamico rivendic\u00f2 l'attentato rivelando che Saipov era un loro soldato e che aveva agito per conto dell'ISIS. Non a caso, prima della rivendicazione ufficiale, Saipov prima e dopo l'arresto aveva dichiarato il suo gesto in favore dell'ISIS, e inoltre aveva lasciato un biglietto nel furgone con sopra frasi sullo Stato Islamico."}
{"id": "6677288", "revid": "110157", "url": "https://it.wikipedia.org/wiki?curid=6677288", "title": "Challenge-Brownsville", "text": "Challenge-Brownsville \u00e8 un census-designated place (CDP) degli Stati Uniti d'America, situato in California, nella contea di Yuba."}
{"id": "6677291", "revid": "110157", "url": "https://it.wikipedia.org/wiki?curid=6677291", "title": "Loma Rica", "text": "Loma Rica \u00e8 un census-designated place (CDP) degli Stati Uniti d'America, situato in California, nella contea di Yuba."}
{"id": "6677292", "revid": "110157", "url": "https://it.wikipedia.org/wiki?curid=6677292", "title": "Olivehurst", "text": "Olivehurst \u00e8 un census-designated place (CDP) degli Stati Uniti d'America, situato in California, nella contea di Yuba."}
{"id": "6677294", "revid": "287204", "url": "https://it.wikipedia.org/wiki?curid=6677294", "title": "Orogenesi cimmeriana", "text": "L\u2019orogenesi cimmeriana fu un evento orogenetico che diede luogo alla formazione di alcune catene montuose che ora si trovano nell'Asia centrale.\nNelle sequenze orogenetiche, l'orogenesi cimmeriana fu preceduta dall'orogenesi ercinica e seguita dall'orogenesi alpina. \nCaratteristiche.\nSi ritiene che questa orogenesi abbia avuto inizio tra 200 e 150 milioni di anni fa (perlopi\u00f9 durante il Giurassico), quando il paleocontinente Cimmeria entr\u00f2 in collisione con la costa meridionale della Kazakhstania, del continente della Cina del Nord e della Cina del Sud, provocando la chiusura dell'antico oceano Paleotetide che si estendeva in mezzo a loro. La placca tettonica era costituita dalle odierne Turchia, Iran, Tibet e dalla parte occidentale dell'Asia.\nLa maggior parte del margine settentrionale della placca diede luogo alla formazione di montagne che erano alte come l'odierna Himalaya. \nIl processo orogenetico continu\u00f2 nel Cretacico e nella prima parte del Cenozoico."}
{"id": "6677296", "revid": "110157", "url": "https://it.wikipedia.org/wiki?curid=6677296", "title": "Plumas Lake", "text": "Plumas Lake \u00e8 un census-designated place (CDP) degli Stati Uniti d'America, situato in California, nella contea di Yuba."}
{"id": "6677298", "revid": "110157", "url": "https://it.wikipedia.org/wiki?curid=6677298", "title": "Smartsville", "text": "Smartsville \u00e8 un census-designated place (CDP) degli Stati Uniti d'America, situato in California, nella contea di Yuba."}
{"id": "6677305", "revid": "114595906", "url": "https://it.wikipedia.org/wiki?curid=6677305", "title": "Malerba (romanzo)", "text": "Malerba \u00e8 il secondo libro di Carmelo Sardo, scritto a quattro mani con il detenuto condannato all'ergastolo Giuseppe Grassonelli, edito da Mondadori nel 2014.\nIl libro tratta della guerra di mafia empedoclina tra il 1986 e il 1990, concentrandosi soprattutto sulla vita di Giuseppe Grassonelli, protagonista diretto delle vicende.\nIl romanzo ha vinto il premio Premio letterario Racalmare Leonardo Sciascia e venduto circa diecimila copie; i diritti sono stati venduti in Francia (casa editrice Lattes), Germania (casa editrice Luebbe), Russia (casa editrice Corpus), Spagna, Giappone, America latina e Messico.\nTrama.\nIl libro racconta la storia di Antonio Brasso (\"nome di battaglia\" di Giuseppe Grassonelli), dagli anni della sua adolescenza fino alla detenzione. Le sue azioni illegali iniziano quando Antonio, ancora ragazzino, insieme a due amici, trova sotterrato in una campagna di Casamarina \u2013 suo paese di origine \u2013 un bidone pieno di soldi e armi. I tre ragazzi decidono di rubare il contenuto e di dividersi equamente il bottino, giurando sul loro onore di tenere segreta la vicenda. Con la pistola trovata quel giorno Antonio, insieme a Peppe, un amico, compie una serie di rapine, soprattutto presso gestori di carburante del paese.\nIl racconto prosegue con le continue fughe di Antonio, con la latitanza e la clandestinit\u00e0: prima sull'isola di Linosa, dove viene mandato dal padre per allontanarlo da un'adolescenza sfrenata e ai limiti della legalit\u00e0, poi a Milano, perch\u00e9 ricercato dalla polizia per la serie di rapine compiute a Casamarina durante la sua giovinezza, e infine Amburgo, dove vive stabilmente, arricchendosi ai tavoli da poker e dimostrando una grandissima abilit\u00e0 come baro.\nDopo alcuni anni trascorsi nella citt\u00e0 tedesca Antonio \u00e8 costretto a tornare in Italia per il servizio militare, durante il quale il suo atteggiamento sfacciato e arrogante si scontra con la disciplina rigida e rispettosa richiesta nell'esercito.\nUna volta congedato, Antonio decide di tornare ad Amburgo e dopo, all'inizio dell'estate, in Sicilia, per riabbracciare i suoi famigliari che non vedeva da anni. \u00c8 un'estate che Antonio passa nella pi\u00f9 totale spensieratezza, tra divertimento, nuotate e grigliate di pesce con gli amici. Il 21 settembre 1986 ha gi\u00e0 il biglietto aereo che l'indomani lo riporter\u00e0 in Germania, ma quella sera, mentre siede con amici e parenti ai tavoli del bar Albanese, in pieno centro di Casamarina, un commando di uomini con passamontagna fa fuoco sulla folla, uccidendo diversi uomini, tra cui il nonno, lo zio e un cugino del protagonista.\nDalle spiegazioni del padre, Antonio scopre che la sua famiglia era gi\u00e0 da tempo nel mirino di una cosca mafiosa del paese che faceva capo ai Resina. Non credendo nelle istituzioni e nell'aiuto che gli avrebbe potuto dare lo Stato, Antonio decide di tornare in Germania, questa volta a D\u00fcsseldorf, per pianificare la sua vendetta.\nDopo essersi messo in contatto con l'Olandese, un noto trafficante di armi, e aver organizzato un vero e proprio arsenale, torna in Sicilia per pareggiare i conti.\nIn una calda giornata di luglio del 1990, Antonio e un manipolo di giovani si dirigono verso l'autosalone gestito dai responsabili della strage dell'86. Arrivati sul luogo e individuati gli obiettivi, cominciano a fare fuoco, uccidendo tre dei sei presenti. Compiuta l'esecuzione i sicari si allontanano, lasciandosi alle spalle uno scenario desolato e dirigendosi verso il covo di rientro.\nNei mesi che seguirono la strage del '90, Antonio si sposta da una casa presa in affitto all'altra, per evitare le intense ricerche e perquisizioni delle forze dell'ordine; ma a causa delle dichiarazioni di un ragazzo che aveva deciso di pentirsi una volta arrestato, a cui Antonio aveva dato ospitalit\u00e0 qualche mese prima, la latitanza di Antonio si conclude. Viene arrestato e condotto prima in caserma, e poi in diversi carceri in tutta in Italia, tra cui quello dell'Asinara, in Sardegna. Il periodo di detenzione all'Asinara risulta essere per Antonio estremamente duro. Nel carcere sono internati, insieme ad Antonio, sia esponenti della Stidda (l'organizzazione mafiosa di cui fa parte il protagonista, e che si oppone alla \"vecchia mafia\"), che di Cosa nostra.\nIl processo si apre in una grande palestra adiacente al carcere, per poter contenere gli oltre cento imputati. Dopo oltre un anno viene emessa la sentenza: Antonio viene condannato all'ergastolo e a tre anni di isolamento diurno.\nIn carcere Antonio riceve una lettera da Erika, una ragazza che aveva conosciuto durante il suo soggiorno in Germania e con la quale aveva avuto diversi rapporti sessuali; nella lettera si legge che Erika aveva avuto due gemelli, e che Antonio era il padre. Vuole assolutamente conoscerli ma decide di scrivere ad Erika di non portarli in carcere in quel determinato periodo, dal momento che il regime del 41-bis, cui Antonio \u00e8 ristretto e che vieta qualunque contatto fisico, lo costringerebbe a vederli solo dietro una vetrata.\nIl libro affronta anche il \"cammino di redenzione\" che Antonio compie in carcere: dopo quindici anni di carcere duro, viene declassato da condannato al 41-bis a \"detenuto di alta pericolosit\u00e0\", il che gli permette di seguire le lezioni e accrescere la sua formazione culturale. In particolare si interessa alla filosofia, grazie soprattutto al suo professore che, negli anni della detenzione, ricopre un ruolo fondamentale nel riscatto morale del protagonista.\nIn questi anni Antonio decide di voler rendere nota la sua storia, e lo fa affidandosi al suo \"agente segreto\", come lo ha sempre definito: un giornalista dei cui servizi Antonio si serviva (una volta compiuti i suoi omicidi o azioni illegali) per capire in che modo gli agenti si stessero muovendo e se avessero qualche sospetto proprio sulla sua persona. Viene dunque organizzata un'intervista, durante la quale Antonio parla ininterrottamente per due ore e risponde alle domande del giornalista.\nComposizione.\nSardo conferisce una particolare struttura all'intera opera: il libro alterna infatti la storia di Giuseppe Grassonelli, in cui nomi e fatti vengono romanzati e alterati dall'autore, a vere dichiarazioni pronunciate da Grassonelli durante l'intervista del 20 settembre 2012.\nSi leggono inoltre, alla fine del libro, le autentiche lettere che Salvatore Grassonelli, padre di Giuseppe, scrisse alla moglie e ai figli il 25 maggio 2007, data in cui si tolse la vita in carcere. Quando Giuseppe ricevette la lettera decise di non leggerla, e la sped\u00ec alla madre. Fu quest'ultima, alcuni anni dopo, a consegnarla a Carmelo Sardo, affinch\u00e9 la portasse al figlio e insieme decidessero se inserirla o meno nel libro.\nL'opera si conclude con un postscritto di Giuseppe Grassonelli, rivolto al lettore, con i ricordi di Carmelo Sardo circa il periodo di lotte di mafia di cui si parla nel libro, e con la postfazione di Giuseppe Ferraro, il professore di filosofia di Grassonelli, che si congratula con l'allievo per la capacit\u00e0 e la profondit\u00e0 con cui \u00e8 riuscito a trattare pagine tanto oscure della sua vita.\nTrasposizioni.\nCinema.\nDal libro \u00e8 stato realizzato il docufilm dal titolo \"Ero Malerba\", uscito nelle sale italiane il 1\u00ba settembre 2016, diretto da Toni Trupia, scritto con Carmelo Sardo, che lo interpreta con Giuseppe Grassonelli, prodotto da Interlinea. Il documentario \u00e8 risultato vincitore del premio \"UniCredit Pavillon\" al festival \"Visioni dal mondo \u2013 Immagini della realt\u00e0\"; nella stessa occasione, si \u00e8 anche aggiudicato il premio \"UniCredit giovani\". Nel 2017 ha ottenuto la \"Menzione Speciale\" al Nastro d'argento nella sezione \"Miglior documentario\". Da giugno 2020 il docufilm \u00e8 visibile sulla piattaforma \"Amazon Prime\". \nTelevisione.\nIl 5 dicembre 2017 \u00e8 stata trasmessa su RaiStoria la docufiction dal titolo \"Lo chiamavano Malerba\"."}
{"id": "6677308", "revid": "144796", "url": "https://it.wikipedia.org/wiki?curid=6677308", "title": "Croci votive di Milano", "text": ""}
{"id": "6677311", "revid": "200568", "url": "https://it.wikipedia.org/wiki?curid=6677311", "title": "Aminoacidi proteinogenici", "text": ""}
{"id": "6677325", "revid": "599013", "url": "https://it.wikipedia.org/wiki?curid=6677325", "title": "Josh Murphy", "text": "Biografia.\n\u00c8 il gemello di Jacob Murphy.\nCarriera.\nCresciuto nel settore giovanile del Norwich City, ha esordito in prima squadra il 24 settembre 2013, nella partita di Coppa di Lega vinta per 2-3 contro il Watford, sostituendo al 67\u00ba minuto Bradley Johnson e segnando il gol del momentaneo 2-1 dopo dieci minuti.\nIl 16 marzo 2015 viene ceduto in prestito mensile al Wigan, che viene poi prorogato fino al termine della stagione.\nIl 21 agosto passa in prestito stagionale al Milton Keynes Dons.\nIl 12 giugno 2018, dopo un ottimo campionato a livello individuale, viene acquistato dal , neopromosso in Premier League, con cui firma un quadriennale.\nStatistiche.\nPresenze e reti nei club.\n\"Statistiche aggiornate al 12 giugno 2018.\""}
{"id": "6677327", "revid": "144796", "url": "https://it.wikipedia.org/wiki?curid=6677327", "title": "Piazza san Babila", "text": ""}
{"id": "6677332", "revid": "3810", "url": "https://it.wikipedia.org/wiki?curid=6677332", "title": "Stazione di Milano Chiaravalle", "text": ""}
{"id": "6677334", "revid": "300734", "url": "https://it.wikipedia.org/wiki?curid=6677334", "title": "Vetice", "text": "Vetice \u00e8 una frazione del comune di Montefortino, in provincia di Fermo, nelle Marche. La frazione si trova all'interno del territorio controllato dal Parco nazionale dei Monti Sibillini.\nL'abitato \u00e8 sparso su tutta la pendice orientale del Monte Pizzo, ed \u00e8 composto da diverse case isolate e Contrade : Vetice Vecchia, Tribio, Forca, Ferrazza, i Ciatti, Colle de La Roscia, Palazzetto, Vallese, Camie'.\nEtimologia.\nNon esistono notizie documentate relative all'origine del nome. Tuttavia vi sono nella lingua italiana e nel dialetto locale, alcuni nomi di piante che potrebbero aver suggerito il nome \"Vetice\":\nAnche in altre zone montane dell'Italia centrale esistono toponimi simili: come \"Fonte Vetica\" presso Campo Imperatore, o \"Costa Vetiche\" nella valle del Fiastrone.\nGeografia fisica.\nLe case e i nuclei abitativi che costituiscono la frazione di Vetice sono sparse sulle pendici orientali del Monte Pizzo, che pi\u00f9 a est dei vertiginosi salti rocciosi si tramutano in un declivio collinare, il quale digrada fino a valle tra boschi e campi coltivati. Detta falda del monte \u00e8 delimitata a sud dal fiume Tenna e a nord e a nord-est dal torrente Ambro, che confluendo poi nel primo in localit\u00e0 \"Tre Ponti\", chiude il semicerchio che delimita completamente i colli di Vetice.\nI versanti meridionale e settentrionale affacciati sui due fiumi non sono per nulla lievi, ma precipitano rispettivamente nel Tenna e nell'Ambro con alte pareti rocciose di calcare rosato.\nSul versante nord svetta un piccolo colle che sovrasta l'abitato, sul quale sorge la chiesa di San Niccol\u00f2. La parte meridionale della frazione, detta Colle de La Roscia, \u00e8 divisa dagli altri nuclei da un fosso che si getta nel Tenna.\nStoria.\nNegli scritti seicenteschi dell\u2019umanista Palmieri si fa risalire la fondazione di Montefortino alla \"Casa Roscia\", una delle famiglie consolari inviate nel Piceno ai tempi di Pompeo. Anche la storia del castello di Vetice potrebbe essere legata a questa famiglia, e il toponimo \"Colle della Roscia\" potrebbe esserne un riferimento.\nVetice si trovava lungo la via di montagna che collegava l'Adriatico a Roma. La vecchia strada doveva risalire attraverso le asperit\u00e0 di M. Pizzo, fino all'Eremo di San Leonardo, per poi scendere lungo il fiume e costeggiarlo fino a Capotenna, e infine valicare l'Appennino all'altezza di passo Cattivo. La gola dell'Infernaccio rimase inaccessibile dall'attuale strada di Rubbiano fino al 1820.\nMonumenti e luoghi d'interesse.\nLe fonti di Vetice.\nNei dintorni di Vetice sgorgano innumerevoli sorgenti d'acqua, molte delle quali rivestono particolare importanza storica in quanto da sempre utilizzate dagli allevatori del luogo:"}
{"id": "6677337", "revid": "182193", "url": "https://it.wikipedia.org/wiki?curid=6677337", "title": "Stemma della California", "text": "Lo stemma della California (ufficialmente in inglese Great Seal of the State of California, ossia \"Gran Sigillo dello Stato della California\") \u00e8 stato adottato dallo stato statunitense della California nel 1848 tramite la convenzione costituzionale e ha subito da allora alcune modifiche progettuali, l'ultima delle quali nel 1937.\nEsso mostra la dea romana Minerva (Atena nella mitologia greca), dea della saggezza e della guerra; un orso grizzly californiano che mangia un grappolo di uva, in rappresentanza della produzione vinicola della California; un fascio di grano, che rappresenta l'agricoltura; un minatore che rappresenta la storica corsa all'oro californiana e l'industria mineraria dello stato; e i velieri, che invece raffigurano il potere economico dello stato. La parola \"Eureka\" (dal greco \u03b5\u1f55\u03c1\u03b7\u03ba\u03b1) \u00e8 il motto dello stato.\nIl disegno originale del sigillo \u00e8 del maggiore dell'esercito americano Robert S. Garnett e venne inciso da Albert Kuner. Tuttavia, a causa della frizione esistente all'epoca da parte delle autorit\u00e0 civili nei confronti di quelle militari, a Garnett non fu concesso di presentare il suo progetto alla convenzione costituzionale, cos\u00ec venne presentato da un'altra persona, Caleb Lyon, con l'approvazione di Garnett, che poi venne ucciso durante la guerra civile americana nel 1861 in Virginia."}
{"id": "6677339", "revid": "827882", "url": "https://it.wikipedia.org/wiki?curid=6677339", "title": "Ishii", "text": "Ishii \u00e8 un cognome giapponese."}
{"id": "6677343", "revid": "827882", "url": "https://it.wikipedia.org/wiki?curid=6677343", "title": "It's About Pride", "text": "It's About Pride \u00e8 un album degli Outlaws, pubblicato dalla Mirror Lake Records il 25 settembre 2012."}
{"id": "6677345", "revid": "182193", "url": "https://it.wikipedia.org/wiki?curid=6677345", "title": "Stemma dell'Arizona", "text": "Lo stemma dell'Arizona (ufficialmente in inglese Great Seal of the State of Arizona, ossia \"Gran Sigillo dello Stato dell'Arizona\") \u00e8 stato adottato nel 1912 ed \u00e8 stato progettato da E.E. Motter.\nEsso mostra sullo sfondo una catena di montagne con il sole che sorge, sul lato destro un'altra catena montuosa con un bacino d'acqua e una diga, al di sotto della quale vi sono dei campi e un bovino, mentre sul lato sinistro sono raffigurati un mulino al quarzo e un minatore in piedi con piccone e pala. In alto \u00e8 inciso il motto \"Ditat Deus\" (tradotto da latino \"Dio arricchisce\"), mentre sulla fascia circolare che avvolge lo stemma \u00e8 iscritto \"Great Seal of the State of Arizona\" (\"Gran sigillo dello Stato dell'Arizona\"), con l'anno di adozione, ossia 1912."}
{"id": "6677365", "revid": "599013", "url": "https://it.wikipedia.org/wiki?curid=6677365", "title": "James Maddison", "text": "Caratteristiche.\nTrequartista molto dotato tecnicamente e con uno spiccato fiuto del gol, si dimostra inoltre un ottimo uomo assist e tiratore di calci piazzati.\nCarriera.\nClub.\nCoventry City.\nCalcisticamente cresciuto nelle giovanili del Coventry City, ha esordito in prima squadra il 13 agosto 2014, nella partita persa per 1-2 contro il Cardiff City alla Ricoh Arena.\nIl 1\u00ba febbraio 2016 viene acquistato dal Norwich City che decide di lasciarlo in prestito al Coventry City fino a fine stagione.\nAberdeen.\nIl 1\u00ba luglio 2016 si aggrega al Norwich City. Tuttavia il 31 agosto seguente viene girato in prestito agli scozzesi dell'Aberdeen. Con gli scozzesi vive un'esperienza positiva segnando 2 reti in 14 partite, entrambe in gare vinte: la prima nel successo esterno per 3-1 contro il Dundee United, l'altra invece su punizione contro i Rangers all'ultimo minuto con cui ha segnato il definitivo 2-1.\nNorwich City.\nA gennaio torna al Norwich, con cui disputa 3 partite segnando un goal; proprio nella prima di queste, giocata il 17 aprile 2017, ha segnato la sua prima rete con il club nel successo per 3-1 contro il Preston North End al 92' e chiudendo di fatto la sfida.\nNonostante il pochissimo spazio trovato il 29 giugno 2017 rinnova il proprio contratto con il club. La scelta si rivela positiva da parte dei \"canaries\" in quanto Maddison segna 14 reti in 44 partite in stagione venendo nominato \"Norwich City Player of the Season\" oltre che miglior giovane del campionato. Ciononostante il Norwich ottiene un 14\u00ba posto. Tra i suoi goal c'\u00e8 da segnalare una tripletta nella sconfitta per 4-3 contro l'Hull City.\nLeicester City.\nIl 20 giugno 2018 viene acquistato dal Leicester City per circa venti milioni di euro.\nNazionale.\nDall'ottobre del 2018 ha ricevuto alcune convocazioni da parte del ct Gareth Southgate senza debuttare. Il 10 ottobre 2019 si autoesclude dai convocati in viste delle sfide contro Repubblica Ceca e Bulgaria per malattia, ma pochi giorni dopo \u00e8 stato fotografato in un casin\u00f2 mentre giocava a poker, e la cosa ha suscitato non poche polemiche nei suoi confronti. Tra l'altro Southgate gi\u00e0 in precedenza aveva dei dubbi sulla professionalit\u00e0 di Maddison. Ciononostante, il 7 novembre seguente, viene nuovamente convocato da Southgate per le sfide contro Montenegro e Kosovo. Contro i montenegrini Maddison debutta con la selezione inglese, rimpiazzando al 56' Alex Oxlade-Chamberlain.\nStatistiche.\nPresenze e reti nei club.\n\"Statistiche aggiornate al 23 maggio 2021.\""}
{"id": "6677370", "revid": "124123", "url": "https://it.wikipedia.org/wiki?curid=6677370", "title": "Gloria Shea", "text": "Biografia.\nNata a New York City, studi\u00f2 per quattro anni nell\u2019Our Lady of Lourdes Convent e poi apprese danza e canto, riuscendo a essere assunta nel 1929 alla WABC, emittente radiofonica newyorkese della Columbia Broadcasting, dove tenne programmi settimanali. In settembre fu eletta da una giuria di fotografia la \u201cpi\u00f9 bella artista radiofonica d\u2019America\u201d, cosa che favor\u00ec il suo ingresso a Hollywood\nPer alcuni anni recit\u00f2 in cortometraggi e fece semplici apparizioni, per ottenere dal 1933 diversi ruoli da protagonista ma soltanto in film di secondo piano, come nei western \"The Fiddlin' Buckaroo\" e \"The Dude Bandit\", in \"The Phantom of the Air\", con Tom Tyler, e nelle sue due ultime interpretazioni in \"Dangerous Intrigue\" e \"Black Gold\" (1936), di Russell Hopton.\nDopo aver sposato nel 1938 Robert Stroh, che divenne vice-ammiraglio della flotta degli Stati Uniti, lasci\u00f2 il cinema."}
{"id": "6677371", "revid": "287204", "url": "https://it.wikipedia.org/wiki?curid=6677371", "title": "Prima Divisione Campania 1941-1942", "text": "Al campionato di Prima Divisione 1941-42 della Campania parteciparono 8 squadre (4 in meno rispetto alla stagione precedente quando erano 12). \nOltre a U.S.F. Scafatese (A) e U.S. Casertana (promosse in B) e alla Sangiovannese (ritiratasi dopo 5 giornate di campionato) mancavano anche la U.S. Gladiator di Santa Maria Capua Vetere (seconda classificata), la GIL Maddalonese (quinta), la ILVA Bagnolese (B) (sesta), la GIL Sorrento (ottava) e la U.S. Cavese \"Giovanni Berta\" (B). Tra queste, ILVA Bagnolese e Cavese, rientreranno nei ranghi la stagione successiva. Le squadre riconfermate erano 4: U.S. Avellino, G.S. Baratta Battipaglia (B), Napoli (C), U.S. Salernitana Fascista (B). 4 i nuovi ingressi: G.I.L. Acerra, G.U.F. Benevento, U.S. Savoia (B), U.S.F. Scafatese (B).\nIl campionato ebbe inizio il 7 dicembre 1941.\nGirone unico.\nSquadre partecipanti (girone unico).\nQueste le partite delle varie giornate, con i risultati riportati da IL LITTORIALE.\nPrima giornata (7 dicembre 1941)\nNapoli-Salernitana 3-1\nAcerra-Avellino 1-0\nScafatese- Benevento\nBaratta-Savoia\nSeconda giornata (14 dicembre 1941)\nSalernitana-Scafatese\nSavoia-Napoli\nBenevento-Acerra 4-1\nAvellino-Baratta 1-0\nTerza giornata (21 dicembre 1941)\nAcerra-Salernitana (recuperata il 25 gennaio 1942)\nNapoli-Scafatese 3-1\nBaratta-Benevento 4-2\nAvellino-Savoia 2-0 a tav. per rinuncia\nQuarta giornata (28 dicembre 1941)\nSalernitana-Baratta 4-2\nAcerra-Napoli 2-1\nScafatese-Savoia\nBenevento-Avellino 2-1\nQuinta giornata (4 gennaio 1942)\nAvellino-Salernitana 0-0\nBaratta-Napoli 1-2\nScafatese-Acerra 1-1\nSavoia- Benevento 1-2\nSesta giornata (11 gennaio 1942)\nSalernitana-Benevento\nNapoli-Avellino 0-1\nScafatese-Baratta\nAcerra-Savoia\nSettima giornata (18 gennaio 1942)\nSavoia-Salernitana 0-1\nBenevento-Napoli\nAvellino-Scafatese 2-0 a tav. per rinuncia\nBaratta-Acerra 1-0\nGIRONE DI RITORNO\nPrima giornata (1 febbraio 1942)\nSalernitana-Napoli \nAvellino-Acerra \nBenevento-Scafatese \nSavoia-Baratta 0-2\nSeconda giornata (8 febbraio 1942)\nScafatese-Salernitana\nNapoli-Savoia 8-0\nAcerra-Benevento 2-0\nBaratta-Avellino 4-0\nTerza giornata (15 febbraio 1942)\nSalernitana-Acerra \nScafatese-Napoli\nBenevento-Baratta 2-1\nSavoia-Avellino 2-0\nQuarta giornata (22 febbraio 1942)\nBaratta-Salernitana\nNapoli-Acerra 1-0\nSavoia-Scafatese 1-1\nAvellino-Benevento\nQuinta giornata (1 marzo 1942)\nSalernitana-Avellino 3-1\nNapoli-Baratta 1-1\nAcerra-Scafatese 8-1\nBenevento-Savoia 6-1\nSesta giornata (8 marzo 1942)\nBenevento-Salernitana\nAvellino-Napoli\nBaratta-Scafatese 8-1\nSavoia-Acerra\nSettima giornata (15 marzo 1942)\nSalernitana-Savoia 5-0\nNapoli-Benevento 7-0\nScafatese-Avellino\nAcerra-Baratta 3-1\nClassifica finale desunta dagli articoli de IL LITTORIALE:\nNapoli 21, Acerra 20, Baratta 18, Benevento 18, Salernitana 16, Avellino 7 (1 partita in meno), Savoia 5, Scafatese 0 (1 partita in meno)."}
{"id": "6677379", "revid": "599013", "url": "https://it.wikipedia.org/wiki?curid=6677379", "title": "Bathiste Tchouaff\u00e9", "text": ""}
{"id": "6677380", "revid": "810736", "url": "https://it.wikipedia.org/wiki?curid=6677380", "title": "The Killer Angels", "text": "The Killer Angels (1974) \u00e8 un romanzo storico di Michael Shaara ambientato durante la Guerra Civile americana e in particolare nella battaglia di Gettysburg.\nStoria editoriale.\nIl romanzo \u00e8 stato pubblicato nel 1974, vincendo l'anno successivo il Premio Pulitzer per la narrativa. Nel 1996 Jeff Shaara, il figlio dell'autore. ne ha pubblicato il prequel intitolato \"Gods and Generals\", seguito nel 2000 dal sequel dal titolo \"The Last Full Measure\".\nIl romanzo \u00e8 inedito in Italia.\nTrama.\nLa narrazione parte il 30 giugno 1863, data d'arrivo delle truppe Confederate e Unioniste nella zona limitrofa alla citt\u00e0 di Gettysburg, e si snoda nei giorni in cui la battaglia fu effettivamente combattuta: il 1, il 2 ed il 3 luglio dello stesso anno. L'autore annuncia gi\u00e0 nell'introduzione per il lettore la propria volont\u00e0 di concentrarsi sui punti di vista degli uomini, di entrambi gli schieramenti, che parteciparono alla battaglia, descrivendo la personalit\u00e0 e accennando la biografia di tutti gli storici protagonisti che l\u00ec si distinsero.\nOpere derivate.\nDal romanzo \u00e8 stata tratta una trasposizione cinematografica, nel 1993, intitolata \"Gettysburg\"."}
{"id": "6677386", "revid": "599013", "url": "https://it.wikipedia.org/wiki?curid=6677386", "title": "Warren Racine", "text": ""}
{"id": "6677388", "revid": "36426", "url": "https://it.wikipedia.org/wiki?curid=6677388", "title": "Tempio di San Biagio", "text": ""}
{"id": "6677407", "revid": "1573940", "url": "https://it.wikipedia.org/wiki?curid=6677407", "title": "Anomaloglossus wothuja", "text": "Anomaloglossus wothuja () \u00e8 un anfibio anuro, appartenente alla famiglia degli Aromobatidi.\nEtimologia.\nL'epiteto specifico \u00e8 il corretto denominativo per il popolo \"Piaroa\" o \"Dearuwa\", che live nell'area del massiccio del Cuao-Sipapo, nel nord dello stato di Amazonas in Venezuela.\nDistribuzione e habitat.\n\u00c8 endemica dello stato di Amazonas in Venezuela, dove si trova da 150 a 200 m d'altitudine alla base del Cerro Sipapo.\nCollegamenti esterni.\n\"Anomaloglossus wothuja\" su amphibiaweb.org"}
{"id": "6677414", "revid": "400694", "url": "https://it.wikipedia.org/wiki?curid=6677414", "title": "Liliom", "text": "Liliom \u00e8 la quarta opera teatrale di Ferenc Moln\u00e1r, composta nel 1909. Pi\u00f9 volte rappresentata in vari paesi del mondo, ne sono stati fatti adattamenti cinematografici, radiofonici e televisivi nonch\u00e9 un musical.\nTrama.\nLiliom (Giglio, in ungherese) \u00e8 il soprannome di un imbonitore da fiera nel parco dei divertimenti di Budapest. Liliom \u00e8 molto apprezzato dalle servette che frequentano la giostra nonostante i suoi modi anche brutali. In particolare simpatizza con Giulia, che viene maltrattata dalla padrona della giostra, la signora Muskat, gelosa della ragazza, e che considera Liliom come sua propriet\u00e0. Avendo preso le difese di Giulia la giostraia licenzia Liliom.&lt;br&gt;\nLa convivenza tra i due si rivela complicata: Liliom non ha voglia di lavorare ed ha cattive frequentazioni, finch\u00e9 un giorno Liliom scopre che Giulia \u00e8 incinta. Per assicurare un avvenire alla creatura che sta per nascere decide di rapinare un facoltoso signore, che reagisce all\u2019aggressione. All\u2019arrivo dei poliziotti, per non farsi arrestare, si accoltella al petto e muore.&lt;br&gt;\nI poliziotti dell\u2019Al di l\u00e0 lo conducono innanzi al giudice, che lo condanna a sedici anni nel fuoco. Al termine della condanna potr\u00e0 tornare sulla terra per un giorno e dovr\u00e0 compiere un gesto di generosit\u00e0 nei confronti della figlia.&lt;br&gt;\nTrascorsi i sedici anni Liliom ritorna sulla terra accompagnato dai poliziotti, rivede Giulia e conosce per la prima volta sua figlia Luisa. Cerca di regalarle una stella del cielo, ma per vincere la sua ritrosia la percuote su una mano. \u00c8 un colpo sonoro che non le fa male. Liliom, allontanato dalle due donne, sar\u00e0 dannato per sempre.\nRappresentazioni e adattamenti.\nTeatro.\nIn Italia:"}
{"id": "6677415", "revid": "599013", "url": "https://it.wikipedia.org/wiki?curid=6677415", "title": "Mohamed El Hankouri", "text": "Carriera.\nCresciuto nel settore giovanile del Feyenoord, ha esordito in prima squadra il 27 agosto 2016, nella partita vinta per 4-1 contro l'Excelsior Rotterdam. Terminata la stagione con la vittoria del campionato, il 29 agosto 2017 viene ceduto in prestito al Willem II.\nStatistiche.\nPresenze e reti nei club.\n\"Statistiche aggiornate all'11 dicembre 2017.\""}
{"id": "6677449", "revid": "256896", "url": "https://it.wikipedia.org/wiki?curid=6677449", "title": "Rhassoul", "text": "Rhassoul o ghassoul () \u00e8 un'argilla minerale naturale dal colorazione gialla usata come cosmetico estratto dalle Montagne dell'Atlante del Marocco (da cui prende il nome). \u00c8 mischiato con acqua per pulire il corpo ed \u00e8 stato usato per secoli dalle donne del Nord Africa per curare la pelle e i capelli. Il Rhassoul contiene silicio, ferro, magnesio, potassio, sodio, litio ed elementi in tracce.\nUtilizzo.\nL'uso del Rhassoul \u00e8 datato sin dall'ottavo secolo. Oggi il Rhassoul \u00e8 principalmente usato negli Hammam Marocchini e nei Bagni Turchi spesso con un guanto od il \"kessa\". Il Rhassoul \u00e8 usato come maschera facciale o cataplasma sul corpo, simile al metodo occidentale della copertura con fango. Destinato ad ammorbidire la pelle, ridurre la secrezione sebacea, rigenerare la pelle rimuovendo le cellule morte e riequilibrando la pelle restringendo i pori.\nL'Argilla Rhassoul \u00e8 anche usata per lavare i capelli, \u00e8 un valido sostituto naturale dello shampoo (se usato insieme al sapone o con saponi che lo hanno come ingrediente) ed in pi\u00f9 \u00e8 utile alla prevenzione della forfora ed al nutrimento del cuoio capelluto. \u00c8 consigliato usarla con oli naturali od usare oli dopo aver lavato i capelli.\n\"Il Rhassoul da solo non sostituisce lo shampoo, ma pu\u00f2 essere usato sui capelli grassi due volte a settimana ed una volta su capelli secchi. \nNon avr\u00e0 alcun effetto su capelli tinti.\""}
{"id": "6677451", "revid": "2166030", "url": "https://it.wikipedia.org/wiki?curid=6677451", "title": "Clemenza d'Aquitania", "text": "Origine.\nClemenza, sia secondo \"Le cartulaire de Marcigny-sur-Loire 1045-1144\" (non consultato), sia secondo \"La comtesse Reine\" di Ad. Fabri era discendente dai conti di Poitiers e duchi 'Aquitania, figlia di Pierre-Guillaume VII, duca d'Aquitania e conte di Poitiers e della moglie, che, secondo il \"Chronicon sancti Maxentii Pictavensis, Chroniques des Eglises d'Anjou\", era Ermesinda, di cui non si conoscono gli ascendenti (secondo lo storico francese), specializzato nella genealogia dei personaggi dell'Antichit\u00e0 e dell'Alto Medioevo, Christian Settipani era la figlia di Bernardo II, Conte de Bigorre e della sua prima moglie, Cl\u00e9mence).&lt;br&gt;Guglielmo VII di Aquitania, secondo il \"Chronico Sancti Maxentii\", battezzato col nome di Pietro, era il figlio primogenito del duca d'Aquitania e conte di Poitiers, Guglielmo Grande e della sua terza moglie Agnese di Borgogna (995-1067), che, secondo il monaco cluniacense e cronista medievale, Rodolfo il Glabro, era figlia del conte di Borgogna e duca di Borgogna Ottone I Guglielmo di Borgogna (962\u20131026) e della contessa di M\u00e2con, Ermentrude di Roucy (ca. 950\u2013 ca. 1003), figlia di Ragenoldo Conte de Roucy e, secondo il continuatore del cronista Flodoardo, di Alberada di Lotaringia, che a sua volta era figlia di Gerberga di Sassonia.\nBiografia.\nVerso il 1075, Clemenza fu data in moglie al conte di Lussemburgo e Difensore dell'abbazia di San Massimino di Treviri e dell'abbazia di Stablo, Corrado I, che, secondo la \"Chronica Albrici Monachi Trium Fontium\" era figlio del Conte di Salm e di Longwy, poi conte di Lussemburgo e difensore dell'abbazia di San Massimino di Treviri e del monastero di San Willibrod di Echternach, Giselberto e della moglie, di cui non si conoscono n\u00e9 il nome n\u00e9 gli ascendenti e secondo alcuni storici era al suo secondo matrimonio; lo si potrebbe dedurre dal \"Mariani Scotti Chronicon\", che citando i figli Corrado ed Ermanno, li considera fratelli uterini: il padre di Emanno non sarebbe Geselberto (\"Cuonradi fratrem Herimannum, Heinrici de Lacha fratris filium\").\nQuando la \"Chronica Albrici Monachi Trium Fontium\", cita la moglie di Corrado la chiama Ermesinda, contessa di Longwy e di Blieskastel; secondo lo storico Szabolcs de Vajay, la cronaca si riferisce probabilmente alla figlia, Ermesinda, signora di Longwy, che spos\u00f2 Alberto conte di Dagsbourg.\nInsieme al marito ed ai figli, Clemenza fond\u00f2 l'abbazia d'Altm\u00fcnster nel 1083, come ci conferma il documento n\u00b0 XXXV citato dall'ecclesiastico e storico, belga, del XVII secolo, Aubertus Miraeus o Aubert le Mire (Bruxelles, 30 novembre 1573 - Anversa, 19 ottobre 1640), nel suo \"Opera diplomatica et historica\", tomus I (non consultato), confermato anche da \"La formation territoriale des principaut\u00e9s belges au moyen-\u00e2ge (Brussels), Vol. II\", che cita anche un altro documento il n\u00b0 XXXVII, inerente ad un altro monastero, nel 1080.\nSuo marito, Corrado, secondo John Allyne Gade, nel suo \"Luxembourg in the Middle Ages\" (non consultato), per poter cancellare la scomunica, dovette partire in pellegrinaggio per Gerusalemme. Mor\u00ec in Italia durante il viaggio di ritorno. Questa notizia viene confermata anche dal \"Bernoldi Chronicon\" del 1086: il conte Corrado, fratello del re Ermanno (\"Chonradus comes, frater Heremanni regis\"), come si racconta (\"ut aiunt\"), riconciliatosi con la chiesa(\"reconciliatus aeclesiae\"), mor\u00ec sulla via di Gerusalemme (\"in Ierosolimitano itinere obiit\"); anche la \"Histoire eccl\u00e9siastique et civile du duch\u00e9 de Luxembourg et comt\u00e9 ..., Volume 3\" conferma che Corrado mor\u00ec sulla via del ritorno da Gerusalemme e che i suoi domestici lo fecero imbalsamare, nel luogo in cui era morto, e dopo due anni la moglie ed i figli lo andarono prelevare e lo seppellirono nella grotta dell'abbazia d'Altm\u00fcnster, dove \u00e8 stata trovata una lastra di piombo che commemora Corrado e ne riporta la data della morte: 8 agosto 1086. Come conte di Lussemburgo gli succedette il figlio Enrico, come Enrico III, come conferma la lastra di piombo.\nClemenza dopo essere rimasta vedova, si spos\u00f2 in seconde nozze, col conte di Gheldria, Gerardo I, come ci conferma il documento n\u00ba 465b del \"Mittelrheinisches Urkundenbuch I\", datato 1129, inerente alla fondazione di un monastero a Schiffenberg da parte di Clemenza indicandola come moglie di Gerardo I di Gheldria; Gerardo, secondo il \"Chronicon Sancti Huberti Andaginensis\" era figlio del signore di Wassenberg, Teodorico (Gerardus et Gozwinus filius eius [=Theodericum]) e della moglie di cui non conosciamo n\u00e9 il nome n\u00e9 gli ascendenti; Gerardo I era al suo secondo matrimonio, e, dalla moglie di cui non si conoscono n\u00e9 il nome n\u00e9 gli ascendenti, non ebbe discendenza.\nEsiste un secondo documento, il n\u00ba 465a del \"Mittelrheinisches Urkundenbuch I\", che ci conferma la fondazione del monastero di Schiffenberg, da parte di Clemenza e dei figli, Ermesinda e Guglielmo.\nClemenza mor\u00ec dopo il 1141 in quanto viene citata in un altro documento, datato 1141, del \"Codex Diplomaticus Anhaltinus\" (non consultato), in cui clemenza viene citata quale fondatrice del monastero di Schiffenberg.\nFigli.\nClemenza al primo marito, Corrado diede sei o sette figli:\nClemenza al secondo marito, Gerardo, diede tre figli:"}
{"id": "6677452", "revid": "533647", "url": "https://it.wikipedia.org/wiki?curid=6677452", "title": "Antonio Morana", "text": "Biografia.\n\u00c8 stato ordinato presbitero il 17 marzo 1848\nIl 23 febbraio 1872 \u00e8 stato nominato vescovo di Caltagirone da papa Pio IX; ha ricevuto l'ordinazione episcopale il 17 marzo seguente nella cattedrale di Palermo dal futuro cardinale Michelangelo Celesia, arcivescovo metropolita di Palermo, coconsacranti Ruggero Blundo, vescovo di Cefal\u00f9, e Giovanni Cirino, vescovo ausiliare di Palermo.\nHa preso possesso per procura della diocesi il 18 marzo 1872; di fatto \u00e8 entrato in diocesi solo il successivo 19 maggio.\n\u00c8 morto il 18 agosto 1879 a Noto; \u00e8 stato sepolto nella cripta dei vescovi della cattedrale di Caltagirone.\nGenealogia episcopale.\nLa genealogia episcopale \u00e8:"}
{"id": "6677453", "revid": "775372", "url": "https://it.wikipedia.org/wiki?curid=6677453", "title": "Diritti LGBT a Capo Verde", "text": "Sia l'omosessualit\u00e0 maschile che quella femminile sono legali a Capo Verde, ma le coppie dello stesso sesso e le famiglie guidate da coppie dello stesso sesso non hanno diritto alle stesse tutele legali disponibili per le coppie formate da persone di sesso opposto.\nLeggi riguardanti l'omosessualit\u00e0.\nNel codice penale del 1886 l'articolo 71 affermava che l'omosessualit\u00e0 (considerata tra gli atti innaturali) era illegale. Poi, nel 2004, Capo Verde ha modificato il proprio codice penale ed \u00e8 diventato il secondo paese africano a legalizzare l'omosessualit\u00e0. Al momento della depenalizzazione, l'et\u00e0 legale del consenso era di 16 anni, la stessa et\u00e0 per gli eterosessuali.\nProtezioni contro la discriminazione.\nLa discriminazione basata sull'orientamento sessuale sul posto di lavoro \u00e8 vietata dagli articoli 45 (2) e 406 (3) del Codice del lavoro dal 2008.\nRiconoscimento delle relazioni tra persone dello stesso sesso.\nCapo Verde non riconosce le unioni dello stesso sesso.\nNazioni Unite.\nNel 2008 Capo Verde \u00e8 stato uno dei 66 paesi che hanno firmato un documento dell'Assemblea Generale della Nazioni Unite il quale afferma che i diritti umani non sono limitati in base all'orientamenti sessuali o all'identit\u00e0 di genere."}
{"id": "6677455", "revid": "599013", "url": "https://it.wikipedia.org/wiki?curid=6677455", "title": "Jorn Vancamp", "text": "Caratteristiche tecniche.\n\u00c8 un attaccante molto fisico, veloce, dotato di un grande senso del gol e abile a calciare con entrambi i piedi. Ha iniziato a giocare come centrocampista per essere poi avanzato di ruolo ai tempi delle giovanili dell'.\nCarriera.\nDopo essere cresciuto nei settori giovanili di Mechelen ed Anderlecht, esordisce con la prima squadra dei \"Biancomalva\" il 25 settembre 2016, nella partita persa per 1-2 contro il Westerlo. Il 19 luglio 2017 viene ceduto in prestito stagionale al Roda JC.\nStatistiche.\nPresenze e reti nei club.\n\"Statistiche aggiornate all'11 dicembre 2017.\""}
{"id": "6677468", "revid": "182193", "url": "https://it.wikipedia.org/wiki?curid=6677468", "title": "Stemma della Carolina del Nord", "text": "Lo stemma della Carolina del Nord (ufficialmente in inglese Great Seal of the State of North Carolina, ossia \"Gran Sigillo dello Stato della Carolina del Nord\") \u00e8 stato autorizzato ufficialmente per la prima volta attraverso la Costituzione della Carolina nel 1776, creato nella sua prima forma nel 1778, mentre ha assunto la raffigurazione attuale nel 1835.\nIn esso sono presenti le figure di Libert\u00e0 e Abbondanza che si guardano: Libert\u00e0 \u00e8 disposta in piedi nella parte sinistra dello stemma ed ha nella mano sinistra un'asta con un berretto e nella mano destra una pergamena con su scritto \"Constitution\"; mentre Abbondanza \u00e8 nella parte destra, seduta con il braccio destro allungato che tiene tre spighe di grano e nella mano sinistra mantiene una cornucopia il cui contenuto si apre ai suoi piedi. Sullo sfondo della stemma \u00e8 raffigurata una montagna, alle spalle di Libert\u00e0, l'oceano e una nave a tre alberi, alle spalle di Abbondanza. Nella parte superiore del cerchio centrale \u00e8 incisa la data \"May 20, 1775\" (20 maggio 1775).\nIl motto dello stato, \"Esse quam videri\", \u00e8 scritto nella parte inferiore della fascia circolare che avvolge lo stemma, mentre tutto intorno ad esso \u00e8 iscritto \"The Great Seal of the State of North Carolina\".\nNel 1971 \u00e8 stato ufficialmente riconosciuto e standardizzato dal procuratore generale di Stato, dopo che venne scoperto che ve ne esisteva pi\u00f9 di una versione. Nel 1983, inoltre, venne aggiunta una revisione, che riguard\u00f2 l'introduzione della data del 12 aprile 1776 (\"April 12, 1776\"), data delle risoluzioni di Halifax e che si aggiunse a quella gi\u00e0 presente del 20 maggio 1775, che fa riferimento alla dichiarazione di indipendenza di Mecklenburg."}
{"id": "6677469", "revid": "92723", "url": "https://it.wikipedia.org/wiki?curid=6677469", "title": "TT92", "text": "TT92 (Theban Tomb 92) \u00e8 la sigla che identifica una delle Tombe dei Nobili ubicate nell\u2019area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT92 era la tomba di:\nBiografia.\nIamnufer, Sindaco di Neferusi, fu il padre di Suemnut, mentre Meryt, Cantatrice di Thot, fu sua madre. Kat fu sua moglie.\nLa tomba.\nLa planimetria della tomba si presenta leggermente differente da quelle del periodo; la sala trasversale tipica delle tombe a \"T\" capovolta, \u00e8 infatti preceduta da un'anticamera il cui tetto \u00e8 sorretto da due pilastri. Sulle pareti di tale locale (1 in planimetria) il defunto e la moglie offrono libagioni e, durante un banchetto cui sono presenti alcuni musicisti, a loro volta ricevono offerte da una fanciulla; poco discosto (2) scene di preparazione della birra e di cibi alla presenza del defunto assiso. Seguono (3) scene, appena abbozzate, di un prete \"sem\" dinanzi al defunto accompagnato dalla moglie e da un bambino. Una scena non ultimata (4) vede il defunto e la moglie offrire libagioni a Osiride mentre, poco oltre (5), debitori restituiscono prodotti sotto il controllo di scribi che ne annotano l'entit\u00e0. Seguono (7-8) scene (non finite) in cui, su sei registri sovrapposti, il defunto seguito da portatori, reca ad Amenhotep II e alla dea Hathor doni tra cui vasi, mobilio, statue del re, tori e altro.\nUn breve corridoio d\u00e0 accesso alla sala trasversale in cui i rilievi parietali sono appena accennati o non terminati: una scena (9), appena abbozzata, vede uomini in offertorio al defunto e alla moglie; seguono (10-11) scene, non terminate, di vendemmia e di preparazione del vino, nonch\u00e9 di caccia e pesca del defunto e della moglie. Segue una scena (12) del defunto e della moglie che ricevono prodotti dalle aree del Delta nilotico.\nUn altro breve corridoio consente l'accesso a una camera perpendicolare alla precedente: sulle pareti fiancheggianti l'ingresso (13), due portatori, uno per lato, recano rispettivamente la statua di un uomo e di una donna. Poco discosto (14), scene della processione, con portatori di suppellettili funerarie, diretta verso Osiride e la Dea dell'Occidente (Hathor), e scene del pellegrinaggio ad Abydos mentre (15) alcuni uomini offrono libagioni al defunto e alla moglie. Sulla parete opposta (16-17) scene di riti sulla mummia e di banchetto funebre cui partecipano il defunto, la moglie, e i genitori, allietato da un concerto di musiciste e ballerine.\nUna nicchia (18), sulle cui pareti il defunto e la moglie adorano Anubi in veste di sciacallo, chiude la parete di fondo.\nUn architrave che rappresenta Suemnut e sua sorella Yuny in adorazione di Osiride dal tempio di Wazmosi, ma che si ritiene originariamente provenga dalla TT92, si trova oggi al Museo Egizio del Cairo (cat. JE 27840)."}
{"id": "6677471", "revid": "118936364", "url": "https://it.wikipedia.org/wiki?curid=6677471", "title": "The Art of More", "text": "The Art of More \u00e8 una serie televisiva statunitense creata da Chuck Rose nel 2015 e pubblicata sul servizio in streaming Crackle. La prima stagione \u00e8 stata interamente pubblicata il 19 novembre 2015, mentre la seconda \u00e8 stata distribuita il 16 novembre 2016.\nIn Italia, la serie \u00e8 stata interamente pubblicata il 16 gennaio 2018 sul servizio on demand TIMvision.\nTrama.\nLa serie esplora il mondo delle case d'asta di alta classe a New York. Graham Connor, un giovane operaio e collezionista d'arte, usa i vecchi contatti del suo tempo che ha incontrato quando era un soldato in Iraq per entrare in questo mondo e farsi un nome. Il suo mentore \u00e8 Arthur Davenport, un collezionista intelligente ed eccentrico di arte e antichit\u00e0 illegali. I due affronteranno Samuel Brukner, un collezionista e agente immobiliare, spietato, astuto e corrotto quando si tratta dei suoi soldi."}
{"id": "6677474", "revid": "1005847", "url": "https://it.wikipedia.org/wiki?curid=6677474", "title": "Elezioni parlamentari in Catalogna del 2017", "text": "Le elezioni parlamentari in Catalogna del 2017 si tennero il 21 dicembre per il rinnovo del Parlamento; furono indette dal Presidente del Governo spagnolo Mariano Rajoy in applicazione dell'articolo 155 della Costituzione spagnola, dopo la rimozione del governo catalano allora in carica.\nI tre partiti indipendentisti catalani, con il 47,5%, confermarono la maggioranza assoluta dei seggi parlamentari, ottenendone 70 su 135, ma non di voti.\nContesto.\nDopo le elezioni del 2015, i partiti indipendentisti catalani detenevano la maggioranza in Parlamento, ma il presidente in carica Artur Mas e la sua alleanza Junts pel S\u00ed (JxS\u00ed) erano costituiti principalmente dalla Convergenza Democratica della Catalogna (CDC) e dalla Sinistra Repubblicana della Catalogna (ERC), supportati dalla Candidatura di Unit\u00e0 Popolare (CUP) per arrivare a una maggioranza. La decisione della CUP di votare contro la sua investitura costrinse Mas a ritirarsi per impedire una nuova elezione, con Carles Puigdemont, sindaco di Gerona, che era stato eletto presidente di una coalizione CDC-ERC. Poco dopo, CDC \u00e8 stato rifondato come Partito Democratico Europeo Catalano (PDeCAT).\nIl 27 ottobre 2017, in seguito al controverso referendum del 1\u00ba ottobre, la maggioranza indipendentista del Parlamento catalano ha votato a favore di una risoluzione per dichiarare unilateralmente l'indipendenza, poco prima che il Senato spagnolo votasse per applicare l'articolo 155 della Costituzione spagnola. Ci\u00f2 ha permesso al Primo ministro Mariano Rajoy di licenziare il governo catalano e sciogliere il Parlamento catalano, convocando un'elezione regionale per il 21 dicembre. Con 36 seggi, il principale partito anti-indipendenza, Ciudadanos (Cs), \u00e8 emerso come il maggiore del Parlament. Il Partito socialista di Catalogna (PSC) ha ottenuto risultati molto inferiori alle aspettative e ha aumentato il numero dei seggi di uno, mentre Catalunya en Com\u00fa-Podem, il braccio catalano di Podemos e di altre forze di sinistra, erede del precedente Catalunya S\u00ed que es Pot, che non ha mai preso una posizione chiara sul tema, ha ricevuto il 7,5% dei voti e 8 seggi. A causa della performance combinata di Junts per Catalunya (JuntsxCat) di Puigdemont, di ERC e della CUP, le parti a sostegno dell'indipendenza hanno mantenuto la maggioranza nelle elezioni, il che significa che era matematicamente possibile per un governo di coalizione indipendentista tornare al potere, nonostante la maggioranza fosse stata ridotta di due seggi.\nGrande perdente delle elezioni \u00e8 stato il Partito Popolare (PP) di Rajoy, il cui netto calo elettorale - ridotto al 4,2% della quota e 4 su 135 seggi - significava che non sarebbe stato possibile formare un gruppo parlamentare nel Parlament per la prima volta nella storia."}
{"id": "6677475", "revid": "198277", "url": "https://it.wikipedia.org/wiki?curid=6677475", "title": "Normanna (razza bovina)", "text": "La Normanna \u00e8 una razza bovina originaria dalla Normandia (Francia), adibita alla produzione del latte e della carne anche se prevale il latte. Deriva dalla Jersey. Animali robusti, hanno fertilit\u00e0 e longevit\u00e0 media-buona.\nMorfologia.\nSi tratta di animali di grandi dimensioni, con i maschi alti circa 1.50 metri al garrese e un peso sui 1100 kg, e le femmine di 1,42 m al garrese e peso medio attorno agli 800 kg."}
{"id": "6677481", "revid": "588403", "url": "https://it.wikipedia.org/wiki?curid=6677481", "title": "Gruppo Sportivo Fiorenzuola 83\u00aa Legione M.V.S.N. 1930-1931", "text": "Questa voce raccoglie le informazioni riguardanti il Gruppo Sportivo Fiorenzuola 83\u00aa Legione M.V.S.N. nelle competizioni ufficiali della stagione 1930-1931."}
{"id": "6677482", "revid": "1310927", "url": "https://it.wikipedia.org/wiki?curid=6677482", "title": "Daryl Werker", "text": "Statistiche.\nPresenze e reti nei club.\n\"Statistiche aggiornate all'11 dicembre 2017.\""}
{"id": "6677487", "revid": "767487", "url": "https://it.wikipedia.org/wiki?curid=6677487", "title": "Niedersommeri", "text": "Niedersommeri (toponimo tedesco) \u00e8 una frazione del comune svizzero di Sommeri, nel Canton Turgovia (distretto di Arbon).\nStoria.\nGi\u00e0 comune autonomo (\"Ortsgemeinde\"), nel 1967 \u00e8 stato accorpato all'altro comune coppresso di Obersommeri per formare il nuovo comune di Sommeri.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6677505", "revid": "767487", "url": "https://it.wikipedia.org/wiki?curid=6677505", "title": "L'incredibile storia della signora del terzo piano", "text": "L'incredibile storia della signora del terzo piano \u00e8 un film del 2017, scritto e diretto da Isabel Russinova e Rodolfo Martinelli.\nIl film \u00e8 stato presentato il 9 dicembre 2017 nell'ambito del \"Roma Independent Film Festival\" XVI edizione\nTrama.\nUna favola nera, immersa nel neorealismo metropolitano contemporaneo, vestita da commedia agrodolce. Mara, il Principe, Lyuba, il Ceceno, Mezzanota, Gianni, Alexia, Viperetta, Cicci sono mondi diversi che si muovono nella stessa citt\u00e0.\nLoro non si conoscono, ma i loro destini s'incontrano e per 24 ore diventano parte della stessa storia: qualcuno perder\u00e0, qualcuno si annienter\u00e0, qualcuno vincer\u00e0.\nIl film \u00e8 un racconto surreale che descrive per\u00f2 con durezza e realismo l\u2019assurdo doloroso ma anche poetico del nostro tempo. Protagonisti sono gli ultimi, gli emarginati, i perdenti, i diversi. \nAnime che si muovono tra noi ansiose, angosciate e disperate in una societ\u00e0 che ti chiede di essere vincente e spietato. Ma forse c\u2019\u00e8 una via d\u2019uscita.\nColonna sonora.\nLa colonna sonora del film \u00e8 stata composta da Davide Cavuti, edita da Warner Chappell Music Italiana. \nLa canzone originale del film \"Via da qui\" (testo e musica di Davide Cavuti) \u00e8 interpretata dalla cantante Pietra Montecorvino.\nCuriosit\u00e0.\nLe riprese del film sono terminate nel 2016.\nL'anteprima nazionale del film si \u00e8 tenuta il 9 dicembre 2017 presso la \"Sala Trevi\" di Roma con l'introduzione di Gianfranco Bartalotta, docente di Scienze della Formazione presso l' Universit\u00e0 degli Studi Roma Tre e direttore della rivista \u201cTeatro e Cinema Contemporaneo\u201d."}
{"id": "6677509", "revid": "1794532", "url": "https://it.wikipedia.org/wiki?curid=6677509", "title": "Roberta Morise", "text": "Biografia.\nNativa di Cariati ma cresciuta a Cir\u00f2 Marina, ha esordito in televisione con la partecipazione a Miss Italia 2004, classificandosi al quinto posto. Nel 2004 ha partecipato in veste di corista alla trasmissione di Rai 1 \"I raccomandati\" condotta da Carlo Conti, che nello stesso anno l'ha voluta sul palco di Rimini per affiancarlo nel programma di fine anno \"L'anno che verr\u00e0\". In seguito ha partecipato a \"Starflash\" e ad \"Assolutamente\", trasmissioni targate RAI, e ha collaborato al programma \"L'eredit\u00e0\" per tre anni consecutivi nel ruolo di valletta. In questi anni, ha avuto una relazione con il conduttore Carlo Conti, terminata nel 2011.\nDopo \"L'eredit\u00e0\", per i tre anni successivi, \u00e8 stata madrina fissa e valletta de \"I migliori anni\" su Rai 1. Il 15 giugno 2011 pubblica il suo primo album discografico, intitolato \"\u00c8 soltanto una favola\", trainato dal singolo \"Dubidoo\". Dal settembre 2013, per quattro anni \u00e8 stata co-conduttrice di \"Easy Driver\". Dal 5 al 10 febbraio 2018, in occasione del Festival di Sanremo 2018, conduce per la web tv della rivista Panorama il talk show \"L'Italia in vetrina - Viva Sanremo\". Nell'estate dello stesso anno conduce assieme a Dario Vergassola il programma \"Sei in un Paese meraviglioso\", in onda su Sky Arte HD \nNell'autunno 2018 inizia a condurre il programma del mezzogiorno di Rai 2, \"I fatti vostri\", assieme a Giancarlo Magalli, fino al 2020.\nDal 1\u00b0 all'8 febbraio 2022 torna provvisoriamente a \"L'eredit\u00e0\" nel ruolo di valletta."}
{"id": "6677512", "revid": "729019", "url": "https://it.wikipedia.org/wiki?curid=6677512", "title": "New York\u2013London\u2013Paris\u2013Munich", "text": "New York \u00b7 London \u00b7 Paris \u00b7 Munich \u00e8 il primo album in studio del gruppo musicale britannico M, pubblicato nel maggio 1979. Il titolo deriva da un verso del ritornello della canzone, divenuta poi una hit internazionale, \"Pop Muzik\".\nRegistrazione.\nL'album venne inciso a Montreux, Svizzera, nello studio di registrazione dei Queen Mountain Studio, con David Richards, Robin Scott con il fratello Julian, Wally Badarou e Brigit Novik.\nTra i musicisti di supporto ci furono Phil Gould, Gary Barnacle al sassofono e al flauto, e David Bowie (amico di Scott e residente a Montreux) che batt\u00e9 le mani a ritmo in alcuni brani.\nPubblicazione.\nL'album fu anche pubblicato negli Stati Uniti dalla Sire Records con una differente tracklist, ma non ebbe un successo commerciale paragonabile a quello in Europa.\nLista delle tracce.\nLP originale.\nTesti e musiche di Robin Scott.\nLato A\nLato B\nRipubblicazione del 1997.\nQuesta nuova pubblicazione venne distribuita dalla Westside Records e presenta ben undici tracce bonus. \"Pop Muzik\" \u00e8 scritto come \"Popmuzik\".\nTracce bonus\nRipubblicazione del 2002.\nLa ripubblicazione del 2002 venne distribuita negli Stati Uniti dalla Razor &amp; Tie e si caratterizza per la presenza cinque tracce bonus.\nTracce bonus"}
{"id": "6677513", "revid": "1573940", "url": "https://it.wikipedia.org/wiki?curid=6677513", "title": "Rheobates", "text": "Rheobates \u00e8 un genere di anfibi anuri, appartenente alla famiglia Aromobatidae.\nDistribuzione e habitat.\nLe specie sono endemiche della Colombia.\nTassonomia.\nComprende 2 specie:\nCollegamenti esterni.\n\"Rheobates\" su amphibiaweb.org"}
{"id": "6677517", "revid": "1516566", "url": "https://it.wikipedia.org/wiki?curid=6677517", "title": "Fiumetto", "text": "Fiumetto \u00e8 una delle quattro localit\u00e0 in cui \u00e8 suddivisa la frazione di Marina di Pietrasanta, insieme a Tonfano, Motrone e Le Focette. Compresa tra Tonfano e Forte dei Marmi, fa parte di quella che \u00e8 la \u201cVersilia storica\u201d. \nIl nome \u201cFiumetto\u201d deriva dal fiume che scorre nella zona, peraltro classificabile come un piccolo fosso, vista la portata minima.\nStoria.\nFiumetto non ha una storia molto antica, sebbene il territorio dove sorge sia stato insediamento romano.&lt;br&gt;\nNel XII secolo i signori feudali versiliesi si scontrarono con Lucca, che puntava al controllo dei traffici lungo la via Aurelia e la via Francigena e cercava anche di ottenere uno sbocco sul mare. I lucchesi ne uscirono vincitori e diedero vita a due borghi fortificati: Camaiore e Pietrasanta. Il territorio di quest\u2019ultima comprendeva anche la frazione di Fiumetto.&lt;br&gt;\nTra XIII e XIV secolo, la zona fu oggetto di scontri, assedi e conquiste da parte di Pisa, Firenze, Genova e Lucca, finch\u00e9 nel 1513 Papa Leone X divenne arbitro nella disputa tra Lucca e Firenze e la consegn\u00f2 nelle mani dei fiorentini. In questo periodo si ebbero le prime opere di bonifica del territorio da parte di Cosimo I.&lt;br&gt;\nNel XVIII secolo Fiumetto, insieme alle altre frazioni, pass\u00f2 sotto il dominio Austro-Lorense, entrando a far parte del Granducato di Toscana. Pietrasanta fu nominata \u201cVicariato\u201d, a capo del quale fu posto il Leopoldo II d'Asburgo-Lorena. Dopo il periodo napoleonico, i Lorena avviarono una seconda opera di bonifica nella pianura litoranea di Fiumetto. &lt;br&gt;\nNella prima met\u00e0 del XIX secolo Pietrasanta divenne Comune, e Fiumetto ne faceva parte.&lt;br&gt;\nNel 1860 lo Stato Toscano, e quindi Fiumetto, conflu\u00ec nel Regno d'Italia. Tra il XIX e il XX secolo si ebbe la prima vera urbanizzazione della zona, che, dopo la Prima guerra mondiale, port\u00f2 Fiumetto a diventare una vera e propria stazione turistica.\nTerritorio.\nLa zona costiera di Fiumetto \u00e8 caratterizzata, come la fascia circostante, da coste basse e sabbiose formate grazie all\u2019accumulo di sedimenti alluvionali. &lt;br&gt;\nTale fenomeno si blocc\u00f2 alla fine dell\u2019Ottocento per motivi di natura fisica e umana: l\u2019erosione della costa da un lato e l\u2019edificazione di stabilimenti balneari dall\u2019altro.&lt;br&gt;\nNella zona pi\u00f9 interna, fino all'et\u00e0 moderna e contemporanea, i corsi d\u2019acqua e il tipo di vegetazione rendevano Fiumetto una palude umida e malsana.\nUna volta che la palude si ritir\u00f2, anche grazie agli interventi di bonifica, iniziarono a spuntare i primi arbusti, e da l\u00ec ebbe origine la Macchia mediterranea.&lt;br&gt;\nLa macchia era una vasta distesa verde composta da querce, ontani e lecci, che si estendeva per una lunghezza di 9 chilometri circa, dal Cinquale fino a Motrone.&lt;br&gt;\nAveva origine nel bosco planiziale toscano e terminava al ridosso della spiaggia di Marina di Pietrasanta. \nAd oggi, ci\u00f2 che rimane a Fiumetto della Macchia, \u00e8 una parte di bosco costituito in prevalenza da pini e lecci: la Versiliana.&lt;br&gt;\nI pini furono introdotti dall'uomo a fine Ottocento e furono alla base della nascente industria del pinolo.&lt;br&gt;\nMolti tentarono di impedire la scomparsa della Macchia: lo Stato lucchese e la Repubblica di Firenze imposero, entrambi, norme contro l\u2019introduzione del bestiame all\u2019interno della zona, l\u2019abbattimento di piante e l\u2019accensione di focolari. Sotto il successivo comune di Pietrasanta furono emanati permessi di pascolo per i privati, vennero tagliati alberi per ricavarne legna e molte parti del bosco subirono tagli abusivi.\nClima.\nI valori climatici di Fiumetto rientrano nel clima di Marina di Pietrasanta: gli inverni sono miti e temperati e le estati calde. La temperatura media \u00e8 di 14.6 \u00b0C e il valore di piovosit\u00e0 media annuale \u00e8 939 mm.&lt;br&gt;\nIl mese pi\u00f9 caldo \u00e8 agosto, con una temperatura media di 23.1 \u00b0C, mentre gennaio \u00e8 il mese pi\u00f9 freddo, con una temperatura media di 6.9 \u00b0C. Perci\u00f2 la variazione di temperature medie durante l\u2019anno \u00e8 di 16.2 \u00b0C.&lt;br&gt;\nIl mese pi\u00f9 secco \u00e8 luglio con una media di 26 mm di precipitazioni, mentre il mese pi\u00f9 piovoso \u00e8 ottobre con una media di 121 mm di precipitazioni. La differenza di precipitazioni medie \u00e8 quindi 95 mm.\nImpaludamento e bonifica.\nL\u2019impaludamento nella localit\u00e0 di Fiumetto trov\u00f2 la sua causa nella gestione del fiume Versilia.\nIl fiume era spesso in piena gi\u00e0 ai tempi dei Romani, il che li port\u00f2 a costruire opere idrauliche adatte a contenerne le uscite, opere che per\u00f2 furono distrutte dalle invasioni barbariche.&lt;br&gt;\nDal Cinquecento in poi, Cosimo I e i Granduchi di Toscana si impegnarono in opere di bonifica del territorio, ma i problemi relativi alla palude si protrassero fino all\u2019Ottocento.&lt;br&gt;\nNel 1632 il fiume Versilia fu deviato nel Fiumetto, all\u2019altezza di Ponterosso, e si vennero a creare due rami: uno a Forte dei Marmi e uno a Lago di Porta. Questa situazione rimase stabile fino al 1704, quando il corso venne fatto confluire interamente nel Lago di Porta.&lt;br&gt;\nIl ramo che passava da Forte dei Marmi e proseguiva a Fiumetto rimase senza alimentazione e, unito all\u2019avanzamento della costa, si stagn\u00f2 e divenne un fossato.&lt;br&gt;\nSuccessivamente il Fiumetto fu sistemato e reindirizzato: dopo un percorso di 4 chilometri confluisce col fosso di Tonfano e sfocia in mare.\nEconomia e turismo.\nL\u2019economia si basa in prevalenza sul turismo, essendo Fiumetto una zona balneare.&lt;br&gt;\nIl turismo soppiant\u00f2 quella che precedentemente era la principale attivit\u00e0 di guadagno di Fiumetto, ovvero la produzione di pinoli.&lt;br&gt;\nGli stabilimenti balneari, in cui la spiaggia \u00e8 organizzata, sono dotati di moderne attrezzature, comprese piscine e ampi spazi che garantiscono il libero movimento dei bagnanti.&lt;br&gt;\nIl turismo inizi\u00f2 negli anni Venti, si blocc\u00f2 con la Seconda guerra mondiale, e riprese poi negli anni Cinquanta e Sessanta, quando l\u2019abitudine della villeggiatura balneare di massa raggiunse il suo apice.\nI primi turisti furono i pietrasantini, che, nei mesi estivi, utilizzavano il tram per spostarsi dalla citt\u00e0 alla spiaggia.&lt;br&gt;\nNei primi tempi le spiagge erano provviste di semplici capanne poste sul litorale, finch\u00e9 Bianca Colluccini, all\u2019inizio degli anni Venti, decise di costruire un albergo posto sulla sponda sinistra del Fiumetto, che divenne la prima attrezzatura ricettiva moderna. Tutt\u2019oggi in questa zona sorge lo storico bagno Colluccini.\nSociet\u00e0.\nL\u2019aumento demografico avvenne solo dopo i numerosi interventi di bonifica del territorio, che portarono alla nascita delle prime case e villette sulla costa.&lt;br&gt;\nIl primo vero sviluppo edilizio, per\u00f2, si ebbe solo dopo la Prima guerra mondiale. La tecnica utilizzata per assegnare ad ognuno il proprio terreno era quella del \u201ctiro di sasso\u201d: si partiva da un punto, si lanciava il sasso, e la distanza tra il punto di partenza e di arrivo del sasso indicava lo spazio \u201cacquistato\u201d.\nLuoghi di interesse.\nIl ponte del Principe.\nIl nominativo \u201cPrincipe\u201d deriva dal principe che lo fece costruire, Leopoldo II d'Asburgo-Lorena, Granduca di Toscana dal 1765 al 1790.\nL\u2019edificazione del ponte risale al 1785.&lt;br&gt; \nCollegando due tratti della pineta, separati altrimenti dal corso del Fiumetto, favoriva il transito dei drappelli della cavalleria leggera, che era addetta alla vigilanza della costa.\nLa Versiliana.\nIl parco della Versiliana costituisce una delle maggiori attrazioni per i turisti, sia dal punto di vista naturale che culturale. Il bosco garantisce uno spazio per chi vuole fare footing, portare il cane a spasso o semplicemente fare una passeggiata circondato dal verde. &lt;br&gt;\nIl numero di alberi si \u00e8 fortemente ridotto in seguito alla tormenta di vento del 5 marzo 2015 che ne ha causato la caduta.\nDa allora la Versiliana \u00e8 quasi pi\u00f9 simile a una pianura che a un bosco.&lt;br&gt;\nIl parco fu di propriet\u00e0 della famiglia pietrasantina Digerini Nuti, che nel 1886 vi fece costruire la famosa villa Versiliana, dove ospit\u00f2 personaggi di spicco come Renato Fucini, autore dei racconti \u201cLe veglie di Neri\u201d e il grande poeta Gabriele D'Annunzio, accompagnato dall\u2019amante Alessandra Carlotti di Rudin\u00ec.&lt;br&gt;\nD'Annunzio vi trascorse diverse estati in villeggiatura nei primi anni del Novecento, e qui che nel 1902 compose la famosa poesia \"La pioggia nel pineto\", ispirato proprio dall\u2019atmosfera e dall\u2019ambiente della Versiliana.\nLa villa fu poi acquistata dal comune di Pietrasanta nel 1980.\nQueste sono le parole usate dal poeta Gabriele D'Annunzio per descrivere il paesaggio della Versiliana:\nCultura e tradizioni.\nFestival della Versiliana.\nIl \u201cFestival della Versiliana\u201d si tiene nei mesi di luglio e agosto. L\u2019interno della villa ospita mostre d\u2019arte e d\u2019antiquariato, mentre all\u2019esterno si organizzano incontri culturali pomeridiani, attivit\u00e0 ricreative per i bambini, spettacoli di teatro classico e moderno, balletti e concerti.&lt;br&gt;\nL\u2019iniziativa part\u00ec nel 1951 dal comune e dall\u2019Azienda Autonoma Riviera della Versilia, che decisero di mettere in scena una serie di rappresentazioni teatrali in prosa. A questo fine, con l\u2019autorizzazione del proprietario della villa, venne utilizzato lo spazio all\u2019aperto della pineta.&lt;br&gt;\nIl numero e la variet\u00e0 di spettacoli e manifestazioni aument\u00f2 nel 1980, quando la Versiliana pass\u00f2 sotto il comune di Pietrasanta.\nMercato e giostre.\nOgni domenica, presso piazza D\u2019Annunzio, si tiene il mercato artigianale della zona.&lt;br&gt;\nNella stessa piazza, le giostrine storiche di Fiumetto costituiscono una costante attrazione per bambini e ragazzi.\nSport.\nLo sport velico e il surf sono tra gli sport pi\u00f9 praticati, vista la presenza del mare. Molti stabilimenti balneari dispongono anche di personale specializzato all\u2019insegnamento di tali discipline.&lt;br&gt;\nNumerosi anche i campi da tennis, sport tipico della villeggiatura, piste da pattinaggio e campi da calcetto. Il parco della Versiliana ospita scuderie e ampi spazi per praticare equitazione.\nInfrastrutture e trasporti.\nNel 1913 fu inaugurata la linea tranviaria Fiumetto-Forte dei Marmi.\nNel 1915 venne inaugurata anche la linea Pietrasanta-Fiumetto, istituita dalla Societ\u00e0 Elettrica Tranviaria Litoranea. Essa permetteva lo spostamento di merci e persone all\u2019interno della localit\u00e0 e percorreva il tratto che affianca l'attuale viale Apua, che non a caso ha andamento rettilineo.&lt;br&gt;\nFino ad allora, infatti, per spostarsi dal centro alla costa, si erano utilizzati dei carri trainati da cavalli e provvisti di sedili, che gli abitanti chiamavano ironicamente \u201ctram\u201d.&lt;br&gt;\nOggi il trasporto pubblico locale \u00e8 gestito dalla compagnia di trasporto CTT Nord."}
{"id": "6677521", "revid": "287204", "url": "https://it.wikipedia.org/wiki?curid=6677521", "title": "Gruppo Sportivo Littorio Firenze 1930-1931", "text": "Questa voce raccoglie le informazioni riguardanti il Gruppo Sportivo Littorio Firenze nelle competizioni ufficiali della stagione 1930-1931."}
{"id": "6677534", "revid": "1197391", "url": "https://it.wikipedia.org/wiki?curid=6677534", "title": "Olivetti Auditronic 770", "text": "La Olivetti Auditronic 770 \u00e8 stata una macchina contabile elettronica dell'Olivetti venduta dal 1969. Prima contabile dell'Olivetti prettamente elettronica, era dotata di 1 KB di memoria ed era collegabile ad un nastro magnetico da 36 KB.\nLa progettazione inizi\u00f2 nel 1965, a cura dell'ing. Federico Saltini; malgrado la macchina fosse stata terminata nel 1967, fu commercializzata solo a partire dal 1969, per non interferire nelle vendite pianificate per i modelli precedenti.\nMemore del buon risultato della Programma 101 anche la NASA compr\u00f2 alcune Auditronic 770."}
{"id": "6677539", "revid": "8660", "url": "https://it.wikipedia.org/wiki?curid=6677539", "title": "Troisdorf Jets", "text": "I Troisdorf Jets sono una squadra di football americano di Troisdorf, in Germania; fondati nel 1980 come Bonner Jets, si sono trasferiti a Troisdorf nel 1990."}
{"id": "6677541", "revid": "184755", "url": "https://it.wikipedia.org/wiki?curid=6677541", "title": "Fondazione Luigi Micheletti", "text": "La Fondazione Luigi Micheletti \u00e8 un centro di ricerca sull'et\u00e0 contemporanea fondato nel 1981, specializzato nella raccolta, nello studio e nella comunicazione del patrimonio materiale e immateriale del XX e XXI secolo. I principali temi di interesse sono: storia politica, storia della tecnica, storia dell'ambiente e museologia.\nSede.\nLa sede si trova in via Cairoli 9, nel centro storico di Brescia, in un edificio comunale di circa mille metri quadrati. La struttura \u00e8 dotata di una sala di lettura, utilizzata anche per attivit\u00e0 pubbliche (didattica, presentazione di libri etc.).\nLa biblioteca e l'archivio.\nIl patrimonio librario consiste in circa 80.000 volumi riguardanti soprattutto la storia del Novecento in tutte le sue principali articolazioni, con particolare riferimento a storia politica, storia del lavoro, storia dell'ambiente ed ecologia. Nell'emeroteca sono presenti testate di taglio prevalentemente storico-politico e tecnico-scientifico.\nL'archivio \u00e8 articolato in una settantina di fondi, per un totale di oltre 3.500 buste d'archivio. Le carte provenienti da singoli o istituzioni concernono in prevalenza fascismo, Resistenza (con particolare attenzione per la vicenda degli Internati Militari), storia del lavoro, archeologia industriale, storia dell'ambiente e ambientalismo scientifico. Degni di particolare nota sono il fondo \"ANEI - Vittorio Emanuele Giuntella\", il fondo \"Laura Conti\", il fondo \"Giovanni Francia\", il fondo \"Gabriella e Giorgio Nebbia\", il fondo \"Repubblica Sociale Italiana\".\nL'archivio comprende un'importante sezione cinematografica, costituita dal patrimonio del Cinestabilimento Fratelli Donato e dalla donazione di Roberto Gavioli, co-fondatore della Gamma Film, di cui fanno parte duemila \"caroselli\" e i relativi rodovetri, alcuni lungometraggi animati e numerosi documentari e film industriali.\nTra i fondi fotografici, da segnalare il fondo \"Strage Piazza Loggia\", utilizzato anche per le relative indagini giudiziarie; il fondo \"Manlio Morgagni\", con oltre 2000 vetrini stereoscopici legati alla vita privata e pubblica del gerarca, direttore generale dell'Agenzia Stefani; il singolare fondo \"Scritte murali\", circa 400 fotografie riportanti scritte e slogan di carattere politico e sociale apparse sui muri di Brescia nella seconda met\u00e0 degli anni Settanta e negli anni Novanta.\nL'archivio si caratterizza per la grande ricchezza ed eterogeneit\u00e0 di fonti iconografiche, a tema prevalentemente politico: tessere, disegni, volantini, manifesti... Si segnalano, in particolare, le collezioni di manifesti della Repubblica Sociale Italiana e della Lega Lombarda-Lega Nord.\nParte del materiale d'archivio digitalizzato \u00e8 accessibile anche dal portale di Europeana, di cui la Fondazione Micheletti \u00e8 content provider. \nAttivit\u00e0 di ricerca e documentazione.\nSino alla morte di Luigi Micheletti, nel 1994, i nuclei principali dell'attivit\u00e0 di ricerca hanno riguardato la Seconda guerra mondiale (con una forte attenzione per la Resistenza, la Repubblica Sociale Italiana e il collaborazionismo), i \u201cnuovi movimenti\u201d originatisi attorno al Sessantotto e la storia dell\u2019industria, soprattutto come archeologia industriale e storia della tecnica, all'origine del musil - Museo dell'Industria e del Lavoro di Brescia.\nSotto la direzione di Pier Paolo Poggio, il lavoro si \u00e8 andato progressivamente a concentrarsi sulla crisi ecologica, sull'impatto sociale e ambientale dello sviluppo tecnologico e sulla storia dell'ambientalismo scientifico. Dal 1999 tale impostazione \u00e8 documentata dalla rivista online \"Altronovecento. Ambiente Tecnica Societ\u00e0\", fondata da Giorgio Nebbia, di cui la Fondazione conserva l'importante archivio.\nLa Fondazione Micheletti ha pubblicato gli Annali (nn. 1-8), la rivista Studi Bresciani (1-23) e decine di volumi, spesso in coedizione con case editrici nazionali, principalmente Jaca Book.\nIl Luigi Micheletti Award.\nA seguito della morte di Luigi Micheletti, Kenneth Hudson, pioniere dell'archeologia industriale e grande esperto di musei, decise di intitolare all'amico una sezione dedicata a musei dell'industria e della scienza all'interno dell'European Museum of the Year Award. Nel 1996 venne cos\u00ec assegnato il primo Luigi Micheletti Award, vinto dal DASA di Dortmund, esposizione unica in Europa dedicata alla salute sul lavoro. A partire dal 2011, il Premio, allargato ai musei di storia contemporanea, \u00e8 gestito in collaborazione con EMA - European Museum Academy.\nDi seguito i vincitori:"}
{"id": "6677566", "revid": "767487", "url": "https://it.wikipedia.org/wiki?curid=6677566", "title": "Nosaj Thing", "text": "Residente a Los Angeles, in California, \u00e8 attivo dal 2006. Ha pubblicato quattro album e ha prodotto brani per artisti come Kid Cudi, Kendrick Lamar e Chance The Rapper.\nStoria.\nNosaj Thing ha iniziato ad appassionarsi alla musica intorno all'et\u00e0 di 12 anni, producendo i suoi primi brani. Nel 2006 ha debuttato col suo primo album autoprodotto, \"Views/Octopus\". Nel 2009 pubblica Drift, uscito per l'etichetta californiana Alpha Pup Records. Questo disco ha avuto un buon successo nella scena di Los Angeles, per via della buona unione tra musica elettronica e ritmiche glitch-hop. Un anno dopo esce la versione remixata di \"Drift\", nel 2010. Il 22 gennaio 2013 esce il suo secondo album in studio, \"Home\", seguito due anni pi\u00f9 tardi da \"Fated\" (2015) e \"Parallels\" (2017).\nHa fondato l'etichetta Timetable."}
{"id": "6677567", "revid": "92723", "url": "https://it.wikipedia.org/wiki?curid=6677567", "title": "TT93", "text": "TT93 (Theban Tomb 93) \u00e8 la sigla che identifica una delle Tombe dei Nobili ubicate nell\u2019area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT93 era la tomba di:\nBiografia.\nAmenemopet, Nutrice reale, fu sua madre; Tededetes fu sua moglie.\nLa tomba.\nDopo un breve corridoio, sulle cui pareti (1 in planimetria) sono rappresentati il defunto e la moglie in atto di adorazione, si apre una sala trasversale, secondo lo schema tipico a \"T\" capovolta delle tombe del periodo, il cui soffitto \u00e8 sorretto da dieci pilastri. Segue una sala perpendicolare alla precedente che termina in una sala rettangolare, non ultimata, il cui soffitto \u00e8 sorretto da otto pilastri. Alcuni rilievi parietali sono incompleti come quello (2) rappresentante il defunto e la moglie in atto di offertorio. Segue (3) una scena di traino di statue del defunto con preti che officiano, danzatori e danzatrici, musiciste e cantanti, sacerdotesse che suonano sistri danzando e uomini che agitano rami d'albero. Poco oltre (4) il defunto adora Osiride-Onnophris e la Dea dell'Occidente (Hathor) assisi sotto un padiglione. Su uno dei lati corti (5-6) una doppia stele rappresenta, su una, il defunto in adorazione di Osiride e della Dea dell'Occidente, sull'altra l'adorazione di Anubi e della Dea dell'Oriente; segue una scena di offerta di mazzi di fiori al defunto e alla moglie che prosegue (7) con un uomo dinanzi al defunto e alla madre (?). Una Cappella del sud (8) appena abbozzata vede, sull'architrave, la rappresentazione di una serie di gatti. Poco oltre (9) il faraone Amenhotep II e la dea Maat, seduti sotto un padiglione, con alcuni prigionieri ai loro piedi mentre, su quattro registri sovrapposti, il defunto offre oggetti in oro, scimmie, regali per la festa del Nuovo Anno; portatori recano statuette di Amenhotep II, Hatshepsut e Thutmosi I, vasi e collane; soldati con portatori di stendardo e conduttori di cani e (danneggiati) doni tra cui sfingi e carri. Sulla parete a lato dell'ingresso (10-11-12) il defunto consacra offerte, ispeziona l'arrivo di prodotti dal Delta nilotico (compreso il miele, alcune gru, pesce e bestiame), coadiuvato da scribi; scarsamente visibili le tracce di navi da guerra. Sul lato corto (13) i resti di una stele di granito rosso non pi\u00f9 leggibile e (14) testi rituali dedicati a tre dee danneggiate e non riconoscibili. Sulla parete immediatamente precedente l'accesso alla Cappella del Nord (solo abbozzata) (15), lista di offerte e una casa con tracce di un lago; segue una scena del defunto e Pehsukher, Flabellifero del re e titolare della TT88, seguiti da aiutanti donne e da liutiste, dinanzi ad Amnemopet, madre di Qenamun, che svolge le mansioni di nutrice reale per il giovane re; una parte danneggiata lascia intravedere un'arpa, fanciulle che saltano e che suonano le nacchere, e un lago.\nSui pilastri:\nUn corridoio, sul cui architrave (18) il defunto in offertorio a Osiride, d\u00e0 accesso a una sala oblunga, perpendicolare alla sala precedente: su una delle pareti (19) resti di dipinto del defunto a caccia di struzzi nel deserto con un figlio; segue una scena (20) del defunto e della madre a pesca con i resti di un dipinto rappresentante la pulitura e preparazione del pesce. Poco discosto (21) ospiti femminili a un banchetto.\nUn altro corridoio adduce a una sala rettangolare, appena sgrossata, con otto pilastri a loro volta non completati (salvo uno, K). Sull'architrave di accesso (22), la rappresentazione di Anubi come sciacallo; sul lato lungo (23), due figli con mazzi di fiori e lista delle offerte dinanzi al defunto e alla moglie. Sull'unico pilastro su cui appaiono abbozzi del disegno previsto (K) e la squadratura da disegno, vasi per libagioni e il defunto seduto.\nUna nicchia si apre sulla parete di fondo (24) (pesantemente danneggiata) con scene di offertorio del defunto e un prete e una donna che agitano sistri; lista di offerte dinanzi al defunto e alla moglie (?). Sul muro di fondo il defunto in offertorio a Osiride e Anubi."}
{"id": "6677568", "revid": "287204", "url": "https://it.wikipedia.org/wiki?curid=6677568", "title": "Trimetilglicina", "text": "La trimetilglicina (in sigla TMG), conosciuta come betaina, \u00e8 un composto chimico derivato della glicina presente in molte piante e microbi.\nLa trimetilglicina \u00e8 un composto di ammonio quaternario con tre gruppi metilici.\nA pH neutro \u00e8 uno zwitterione, cio\u00e8 si presenta come sostanza elettricamente neutra con all'interno della sua molecola una carica positiva in corrispondenza dell'atomo di azoto N+ ed una negativa in corrispondenza di un atomo di ossigeno O-.\nLa denominazione \"betaina\" le fu attribuita da Scheibler, nel 1866, che la isol\u00f2 dalle barbabietole da zucchero (\"Beta vulgaris\"),\nPrendendo spunto dalla sua struttura zwitterionica, tutti i composti derivati da amminoacidi con questa caratteristica sono denominati in generale \"betaine\". Per non essere confusa con le altre betaine, viene chiamata anche glicinbetaina.\nLa trimetilglicina \u00e8 un solido bianco combustibile e inodore. \u00c8 una sostanza igroscopica, molto solubile in acqua e idrotropa. Si decompone a 310 \u00b0C, isomerizzando nell'estere metilico dell'acido dimetilaminoacetico a questa temperatura.\nIl commercio si trova nella forma anidra\n&lt;chem&gt;(H3C)3N+CH2CO2-&lt;/chem&gt;\nin forma di monoidrato\n&lt;chem&gt;(H3C)3N+CH2CO2H OH-&lt;/chem&gt;\no in forma di cloroidrato\n&lt;chem&gt;((H3C)3N+CH2CO2H)Cl-\n&lt;/chem&gt;\nProduzione.\nLa TMG viene tipicamente prodotta come sottoprodotto nella produzione dello zucchero da barbabietola. La melassa residua, da cui non \u00e8 possibile cristallizzare altro saccarosio, contiene tipicamente un 3-8% (w/w) di TMG. L'estrazione \u00e8 realizzata in grandi colonne riempite con resina di separazione. L'acqua \u00e8 usata per eluire la melassa attraverso il sistema di colonne. Ai punti di uscita della colonna, i diversi composti della melassa, come la TMG, possono essere raccolti sotto forma di soluzione quasi pura. Questa viene poi concentrata e cristallizzata.\nSintesi.\nLa betaina pu\u00f2 essere ottenuta per reazione dell'acido cloroacetico con trimetilammina:\n&lt;chem&gt;ClCH2CO2H + (H3C)3N -&gt; (H3C)3N+CH2CO2- + HCl&lt;/chem&gt;\nLa reazione viene effettuata riscaldando la miscela dei prodotti in acqua.\nBiosintesi e occorrenza in natura.\nLa TMG non \u00e8 ubiquitaria nel mondo vegetale e la concentrazione rilevata varia sensibilmente variando il genotipo. Essendo sottoposte a stress abiotico (carenza di acqua, eccessiva salinit\u00e0, temperature rigide) varie piante (Amaranthaceae, Asteraceae, Chenopodiaceae, Convolvulaceae, Graminaceae, Malvaceae) sintetizzano e accumulano TMG durante la loro crescita. In genere, questi vegetali ne accumulano nel citosol e negli organuli, utilizzando per la sua sintesi una quantit\u00e0 rilevante di carbonio. Il ruolo della TMG sembra essere anche quello di proteggere attivamente l\u2019integrit\u00e0 degli organuli e la funzionalit\u00e0 dei processi metabolici in condizioni di stress.\nNella maggior parte degli organismi uni- o pluri-cellulari, la TMG viene biosintetizzata dalla colina in due passaggi ossidativi. Dapprima la colina viene convertita in betaina aldeide, nelle piante con una reazione catalizzata dall'enzima colina monoossigenasi e negli animali ed in molti batteri con una reazione catalizzata dalla colina deidrogenasi legata alla membrana plasmatica (numero EC 1.1.99.1) o dalla colina ossidasi solubile (numero EC 1.1.3.17). L'enzima coinvolto nel secondo passaggio, la betaina-aldeide deidrogenasi (numero EC 1.2.1.8), \u00e8 lo stesso in piante, animali e batteri. In alcuni batteri, la TMG viene sintetizzata a partire dalla glicina, attraverso l'azione della glicina/sarcosina N-metiltransferasi (numero EC 2.1.1.156) e dalla sarcosina/dimetilglicina N-metiltransferasi (numero EC2.1.1.157).\n\u00c8 stata rilevata in concentrazioni relativamente alte: nella radice di \"Althea officinalis\" (40000 ppm), nelle foglie di \"Licium chinense\" (13800 ppm) , nei frutti di \"Lycium chilense\" (10000 ppm), nelle foglie di \"Chenopodium album\" (12200 ppm), nel grano di Amaranto (7420 ppm) e Chebopodium quinoa (6300 ppm).\nLa TMG si pu\u00f2 presentare in alte concentrazioni (~ 10 mM) in molti invertebrati marini, come crostacei e molluschi, oltre che in vari microbi.\nAssunzione alimentare.\nL'apporto di TMG, come di altre betaine metaboliti della colina, negli animali e nell'uomo \u00e8 soprattutto per via alimentare. Non sono nutrienti essenziali potendo essere sintetizzati. Si possono trovare in molti cereali.\nI cibi per l'uomo con il pi\u00f9 elevato tenore di TMG sono: quinoa, lasagne, spaghetti\nFunzione biologica.\nLa TMG \u00e8 una sostanza agendo come idrotropo e \"soluto compatibile\" \u00e8 un regolatore degli scambi osmotici nelle cellule arrivando ad ottimizzare il metabolismo o a riattivarlo a seguito di condizioni di stress. La TMG aiuta a mantenere il turgore cellulare impedendo la perdita eccessiva di acqua e il collasso della cellula.\nIl TMG \u00e8 inoltre un cofattore importante nella metilazione, un processo che si verifica nelle cellule per sintetizzare e donare gruppi metilici (CH3 ) per altri processi biochimici. Questi processi includono nei mammiferi la sintesi di neurotrasmettitori come la dopamina e la serotonina. La metilazione \u00e8 richiesta anche per la biosintesi della melatonina e del coenzima Q10 costituente la catena di trasporto degli elettroni.\nFunzione biologica nell'uomo.\nIl principale ruolo della TMG nell'uomo \u00e8 nel ciclo di rimetilazione dell'omocisteina, un composto che viene generato naturalmente durante la deamminazione della metionina. L'omocisteina \u00e8 stata collegata a infiammazione, depressione, forme specifiche di demenza, vari tipi di malattie vascolari e difetti nella coagulazione del sangue.Il processo di remetilazione che la converte in metionina pu\u00f2 avvenire attraverso due vie. La via principale coinvolge l'enzima metionina sintasi, che richiede la vitamina B12 come cofattore e dipende indirettamente anche dal folato e da altre vitamine del gruppo B. La via minore coinvolge la betaina-omocisteina metiltransferasie richiede TMG come cofattore. La betaina \u00e8 quindi coinvolta nella sintesi di molte molecole biologicamente importanti e pu\u00f2 essere ancora pi\u00f9 importante nelle situazioni in cui il principale percorso per la rigenerazione della metionina dall'omocisteina \u00e8 stato compromesso da polimorfismi genetici come le mutazioni nel gene BHMT.\nA livello renale la TMG \u00e8 uno degli osmoliti organici con il compito di bilanciare la pressione osmotica dovuta al NaCl extracellulare, durante il processo di concentrazione dell'urina.\nLa TMG risulta inoltre essere un inibitore della aldoso reduttasi.\nAssunzione alimentare.\nL'apporto di TMG, come di altre betaine metaboliti della colina che non vengono sintetizzati in quantit\u00e0 adeguata, negli animali e nell'uomo, \u00e8 soprattutto per via alimentare. La TMG si pu\u00f2 trovare in molti cereali e loro derivati.\nI cibi per l'uomo con il pi\u00f9 elevato tenore di TMG sono: quinoa, lasagne, spaghetti.\nUtilizzo.\nIl principale utilizzo in volume della trimetilglicina \u00e8 per la produzione di tensioattivi.\nDetergenti anfoteri.\nLegando lo zwitterione della TMG a catene alchiliche si possono produrre tensioattivi anfoteri, cio\u00e8 che si comportano come tensioattivi cationici in ambiente acido e anionici in ambiente basico. Le alchilbetaine ( es. cocco-ammidopropil-betaina, dodecil-betaina ) hanno un ampio utilizzo nell'industria dei detersivi e nella cosmesi.\nFluidi anticorrosivi.\nCome alchilbetaina o come TMG pu\u00f2 essere presente nei fluidi anticorrosivi utilizzati negli impianti a circuito chiuso per il trasferimento del calore, negli impianti petroliferi o nei contenitori metallici di fluidi acquosi .\nUtilizzo cosmetico.\nLe alchilbetaine sono spesso presenti nelle formulazioni per la detergenza della pelle e dei capelli.\nLe pi\u00f9 presenti in shampoo e bagnoschiuma sono (denominazione INCI): , \nL'utilizzo di tensioattivi anfoteri derivati dalla TMG o della TMG, tale e quale, nella formulazione dei detergenti \u00e8 dimostrato che riduce sensibilmente la potenzialit\u00e0 irritativa dei pi\u00f9 comuni tensioattivi anionici (ad esempio .\nLa TMG (denominazione INCI: ) viene utilizzata in creme idratanti e maschere, agendo presumibilmente come osmoprotettivo e proteggendo le cellule dalla disidratazione. La TMG pu\u00f2 rientrare in varie formulazioni funzionali: cosmetici schiarenti, antiet\u00e0, come principio attivo oppure come co-soluto di altri principi attivi per la sua caratteristica idrotropia.\nAlimentazione animale.\nLe aziende zootecniche possono integrare il foraggio con TMG per aumentare la massa muscolare degli animali. L'integrazione con TMG ridurrebbe la quantit\u00e0 di tessuto adiposo nei suini.\nGli allevamenti di salmoni applicano il TMG per alleviare la pressione osmotica sulle cellule del salmone quando i lavoratori trasferiscono il pesce dall'acqua dolce all'acqua salata. Nell'allevamento di altre specie ittiche la TMG viene utilizzata per stimolare l'alimentazione e la crescita.\nAlimentazione umana.\nLa TMG \u00e8 considerata un nutriente non essenziale e pu\u00f2 essere utilizzato come integratore alimentare nella alimentazione umana.\nOltre alla funzione di regolatore del metabolismo dell'omocisteina \u00e8 proposto un utilizzo per migliorare le prestazioni sportive in chi \u00e8 sottoposto ad intenso sforzo muscolare.\nNei soggetti sovrappeso affetti da sindrome metabolica \u00e8 stato notato che all'apporto di 4g./die di TMG consegue una significativo aumento del colesterolo LDL.\nLa forma cloroidrata della TMG \u00e8 stata proposta per la reacidificazione gastrica.\nFarmaco.\nLa TMG \u00e8 classificata nel Sistema di classificazione Anatomico Terapeutico e Chimico con codice A16AA0. Il suo utilizzo come farmaco \u00e8 autorizzato sia dalla FDA che dall'EMA per il trattamento dell'omocistinuria, una malattia genetica causata da livelli di omocisteina anormalmente alti alla nascita. L'apporto di TMG pu\u00f2 causare diarrea, disturbi allo stomaco o nausea."}
{"id": "6677570", "revid": "709565", "url": "https://it.wikipedia.org/wiki?curid=6677570", "title": "Jeep Swenson", "text": ""}
{"id": "6677579", "revid": "729019", "url": "https://it.wikipedia.org/wiki?curid=6677579", "title": "Stazione di Spoleto FS", "text": "La stazione di Spoleto FS \u00e8 stata una stazione ferroviaria posta lungo la ex linea ferroviaria a scartamento ridotto Spoleto-Norcia, a servizio del comune di Spoleto.\nStoria.\nLa stazione fu inaugurata insieme alla linea il 1\u00ba novembre 1926 e rimase attiva fino al 31 luglio 1968.\nStrutture e impianti.\nLa stazione era priva di fabbricato viaggiatori era servita da una banchina. Il sedime del binario riadattato a marciapiede."}
{"id": "6677589", "revid": "125858313", "url": "https://it.wikipedia.org/wiki?curid=6677589", "title": "Leonardo Cesar Jardim", "text": "Carriera.\nClub.\nCresciuto nelle giovanili di e , ha esordito il 20 ottobre 2016 in un match di Coppa del Brasile pareggiato 1-1 contro il . Nell'annata 2018-19 disputa una stagione in Portogallo, al Rio Ave. Il 13 luglio 2019 si trasferisce al Lilla, squadra di Ligue 1.\nStatistiche.\nPresenze e reti nei club.\n\"Statistiche aggiornate al 3 aprile 2020\"."}
{"id": "6677591", "revid": "1851848", "url": "https://it.wikipedia.org/wiki?curid=6677591", "title": "Tania Vicent", "text": "Biografia.\nNel 2006 ha rappresentato il Canada ai Giochi olimpici di Torino, vincendo una medaglia d'argento nella staffetta 3000 metri, con le compagne di nazionale Alanna Kraus, Kalyna Roberge, Anouk Leblanc-Boucher e Amanda Overland."}
{"id": "6677592", "revid": "486946", "url": "https://it.wikipedia.org/wiki?curid=6677592", "title": "Jean-Baptiste Honor\u00e9 Raymond Capefigue", "text": ""}
{"id": "6677596", "revid": "599013", "url": "https://it.wikipedia.org/wiki?curid=6677596", "title": "Kaio Mendes", "text": "Caratteristiche tecniche.\n\u00c8 un esterno destro.\nCarriera.\nClub.\nCresciuto nelle giovanili del , ha esordito il 16 giugno 2016 in un match pareggiato 3-3 contro la .\nStatistiche.\nPresenze e reti nei club.\n\"Statistiche aggiornate al 21 novembre 2017\"."}
{"id": "6677598", "revid": "287204", "url": "https://it.wikipedia.org/wiki?curid=6677598", "title": "Koki Niwa", "text": ""}
{"id": "6677611", "revid": "287204", "url": "https://it.wikipedia.org/wiki?curid=6677611", "title": "Koki Saga", "text": ""}
{"id": "6677614", "revid": "767487", "url": "https://it.wikipedia.org/wiki?curid=6677614", "title": "Lista di asteroidi (440001-441000)", "text": "Di seguito una lista di asteroidi dal numero 440001 al 441000 con data di scoperta e scopritore.\nCollegamenti esterni.\n "}
{"id": "6677616", "revid": "6923", "url": "https://it.wikipedia.org/wiki?curid=6677616", "title": "Joshua Chamberlain", "text": "Biografia.\nChamberlain fu istituito luogotenente del 20\u00ba Reggimento di Volontari del Maine nel 1862 e partecip\u00f2 alla battaglia di Fredericksburg. Nel giugno del 1863 divenne comandante del Reggimento. Il 2 luglio dello stesso anno, a Gettysburg, lui e i suoi uomini occuparono l'estrema sinistra della linea difensiva dell'Unione piazzandosi in cima al Little Round Top. Durante la serie di attacchi sferrati dai Confederati, la zona fu presa d'assalto dal 15\u00ba Reggimento di fanteria dell'Alabama. Dopo ripetuti assalti e schermaglie con le armi da fuoco condotte dai ribelli Chamberlain, accortosi della penuria di munizioni e resosi conto del vantaggio conferitogli dalla discesa, decise di sferrare una carica alla baionetta, grazie alla quale riusc\u00ec a mandare in rotta gli assalitori.\nNel Giugno 1864 fu ferito gravemente durante l'assalto di Petersburg e promosso dai superiori, convinti della sua inevitabile dipartita, a generale di brigata. Nell'Aprile 1865 combatt\u00e9 nella battaglia di Five Forks e a lui fu conferito l'alto onore di comandare le truppe dell'Unione alla solenne cerimonia di resa della fanteria di Robert E. Lee all'Appomattox Court House, in Virginia.\nDopo la fine della guerra entr\u00f2 in politica, schierandosi dalla parte dei Repubblicani, e fu eletto 32\u00ba governatore del Maine. Mor\u00ec nel 1914 all'et\u00e0 di 85 anni a causa di complicazioni dovute alla ferita ricevuta a Petersburg."}
{"id": "6677617", "revid": "767487", "url": "https://it.wikipedia.org/wiki?curid=6677617", "title": "Lista di asteroidi (441001-442000)", "text": "Di seguito una lista di asteroidi dal numero 441001 al 442000 con data di scoperta e scopritore.\nCollegamenti esterni.\n "}
{"id": "6677622", "revid": "481666", "url": "https://it.wikipedia.org/wiki?curid=6677622", "title": "Always a Bridesmaid", "text": ""}
{"id": "6677623", "revid": "1851848", "url": "https://it.wikipedia.org/wiki?curid=6677623", "title": "Chae Ji-hoon", "text": ""}
{"id": "6677624", "revid": "767487", "url": "https://it.wikipedia.org/wiki?curid=6677624", "title": "Chae Ji-Hoon", "text": ""}
{"id": "6677626", "revid": "1543377", "url": "https://it.wikipedia.org/wiki?curid=6677626", "title": "Gens Avidia", "text": "La gens Avidia \u00e8 stata una gens romana presente nei primi secoli dell'Impero romano. Molti dei suoi membri salirono alla ribalta durante il tardo primo secolo d.C. e il secondo secolo d.C.\nUn'ara funeraria rinvenuta nei pressi della citt\u00e0 di Avezzano indicava la tenuta della gens Avidia, un fundus ricadente nell'ager di Alba Fucens, e in seguito la contrada del centro abitato da cui sarebbe originato il nome stesso della citt\u00e0 contemporanea. \nIl gentilizio Avidius ricorre in altre iscrizioni rinvenute nella citt\u00e0 antica di Alba Fucens.\nI \"tria nomina\" usati dalla gens.\nDue rami di questa famiglia apparvero alla fine del I secolo d.C. Si tratta di discendenti che portavano i cognomina romani \"Quietus\" (uomo \"calmo\" o \"pacifico\") e \"Nigrinus\" (diminutivo di \"Niger\" ovvero \"nerastro\", \"Nerinus\")."}
{"id": "6677627", "revid": "124412005", "url": "https://it.wikipedia.org/wiki?curid=6677627", "title": "Matt Williams", "text": ""}
{"id": "6677634", "revid": "481666", "url": "https://it.wikipedia.org/wiki?curid=6677634", "title": "Fun and Games", "text": ""}
{"id": "6677644", "revid": "785616", "url": "https://it.wikipedia.org/wiki?curid=6677644", "title": "K\u014dki", "text": ""}
{"id": "6677648", "revid": "12109", "url": "https://it.wikipedia.org/wiki?curid=6677648", "title": "Cino-malese", "text": ""}
{"id": "6677653", "revid": "1363832", "url": "https://it.wikipedia.org/wiki?curid=6677653", "title": "Giovanni Patrizi Naro Montoro, VIII marchese di Montoro", "text": "Biografia.\nNato a Roma il 28 luglio 1775, Giovanni era figlio di Francesco Naro, marchese di Mompeo e di sua moglie, la nobildonna Porzia Maria Patrizi Chigi Montoro, VIII marchesa di Montoro. Suo zio paterno era quindi il cardinale Benedetto Naro. Era inoltre imparentato con la famiglia Ruspoli dal momento che sua nonna si era sposata in prime nozze con Alessandro Ruspoli, II principe di Cerveteri.\nDopo la morte del nonno, Giovanni I Chigi Montoro, VII marchese di Montoro nel 1772, la madre si era ritrovata erede del marchesato di Montoro, in Umbria, che si era ritrovata a reggere come ultima erede della sua casata. Avendo sposato il nobile Francesco Naro, marchese di Mompeo, dopo tre anni di matrimonio diede alla luce appunto Giovanni che le leggi dell'epoca l'associarono ad associare con s\u00e9 nella reggenza del trono del marchesato feudale della sua famiglia. Con la sua ascesa divenne anche Vessillifero di Santa Romana Chiesa, titolo ereditario che i marchesi di Montoro portavano ormai da diverse generazioni.\nGiovanni, assunse quindi sia il cognome del padre che quello della madre (per essere abilitato a succederle come discendente) e rimase in tale posizione durante il difficile periodo della Rivoluzione francese che pure priv\u00f2 la sua casata come molte altre di diversi beni feudali. Con la restaurazione papalina, ad ogni modo, decise con la madre di rinunciare ai propri titoli feudali, mantenendoli unicamente a livello onorifico. Nel 1801, con lo scioglimento del corpo dei Cavalleggeri pontifici, Pio VII dispose la creazione della Guardia nobile pontificia e Giovanni ne entr\u00f2 a far parte come capitano. Alla morte di suo padre nel 1813 eredit\u00f2 anche la posizione di Vessillifero di Santa Romana Chiesa che la famiglia paterna possedeva da due secoli.\nPio VII nel 1810 nomin\u00f2 Giovanni al titolo di senatore di Roma, in sostituzione del principe Abbondio Rezzonico (nipote di papa Clemente XIII) in quell'anno defunto.\nMor\u00ec ad ogni modo a Roma il 18 gennaio 1818, mentre sua madre morir\u00e0 nel 1835.\nMatrimonio e figli.\nIl 23 aprile 1798, a Roma, Giovanni spos\u00f2 la principessa Cunegonda di Sassonia-Lusitz, figlia di Francesco Saverio di Sassonia (figlio a sua volta di re Augusto III di Polonia) e di sua moglie, la contessa Chiara Spinucci. La coppia ebbe i seguenti eredi:"}
{"id": "6677655", "revid": "306856", "url": "https://it.wikipedia.org/wiki?curid=6677655", "title": "Ettore Fabietti", "text": "Biografia.\nEttore Fabietti nasce a Trifoglietto, una piccola frazione di Cetona, comune della campagna senese. Terzo dei sette figli di una famiglia di origini modestissime deve interrompere gli studi subito dopo la licenza elementare per affiancare il padre nell'umile e poco redditizia attivit\u00e0 di contadino e carraio.\nLa passione per la cultura lo spinge a proseguire gli studi da autodidatta, ricorrendo il pi\u00f9 possibile ai volumi della locale biblioteca comunale che disponeva di un patrimonio di tremila volumi, la maggior parte provenienti da un fondo ecclesiastico. Ad essi attinge per gettare le basi della sua formazione, in prevalenza storico-letteraria. Grazie ai primi guadagni (impartisce lezioni serali ai figli dei contadini, poi lavora all'esattoria delle imposte) ha la possibilit\u00e0 di continuare la sua formazione.\nLe esperienze dei primi anni sono state determinanti e hanno contribuito in modo significativo a sviluppare il suo interesse per il ruolo della biblioteca come strumento di educazione e di formazione culturale.\nCirca a venti anni si trasferisce a Firenze dove lavora come contabile. Qui entra in contatto con gli ambienti del nascente socialismo. Conosce Renato Fucini, Giovanni Marradi, Mario Rapisardi e comincia ad occuparsi di studi marxisti. \nA circa 23 anni scrive una volgarizzazione del Capitale di Marx per l'editore Nerbini, primo fautore in Italia di una stampa popolare. Comincia a maturare la convinzione che il riscatto della \"gente umile\" pu\u00f2 e deve avvenire tramite l'accesso alla cultura e che vanno pertanto organizzati gli strumenti.\nA 25 anni, nel 1901, si trasferisce a Milano: qui conosce Filippo Turati, entra a far parte della Societ\u00e0 Promotrice delle Biblioteche Popolari ed inizia ad impegnarsi attivamente al fianco di Turati nel movimento socialista. Il suo nome va collegato strettamente a quello di altri esponenti del socialismo milanese, Osvaldo Gnocchi Viani, Luigi Della Torre, Augusto Osimo.\nEsisteva a Milano, fin dal 1867, una Societ\u00e0 Promotrice delle Biblioteche Popolari, fondata da un gruppo di persone (educatori, economisti) che vedevano nella biblioteca non un'opera benefica o un'istituzione umanitaria, ma uno strumento di progresso economico e sociale, tra questi Luigi Luzzati. Alla base \"il bisogno che grandemente si fa sentire nelle classi meno agiate di sostituire al passatempo e talora all'immorale ritrovo della bettola la confortante e istruttiva compagnia del libro\" \"Realizzazione della Societ\u00e0 Promotrice delle Biblioteche Popolari in Milano\", letta nell'Adunanza generale del 21/3/1869 dall'avv. S. Larcher vicepresidente del Consiglio di Amministrazione e relatore, 1869, p.10. La Societ\u00e0 era per\u00f2 in declino e la biblioteca da essa fondata, la Popolare di Milano, era in difficolt\u00e0 sia per la mancanza di fondi, sia per la scarsa competenza tecnica del personale. Turati, che intorno al 1895 entra a far parte del Consiglio di Amministrazione della Societ\u00e0 Promotrice, intuisce il ruolo centrale che la biblioteca pu\u00f2 svolgere, tramite la diffusione della cultura, nel favorire il rapido inserimento nella vita del paese di quei gruppi sociali sorti in seguito alla Rivoluzione Industriale: il tema delle biblioteche, con tutti gli aspetti educativi e culturali, comincia da intrecciarsi con importanti motivi di politica economica e sociale. \u00c8 questo il periodo in cui grazie all'Umanitaria sorgono la scuola-laboratorio di elettrotecnica, le scuole-laboratorio di arti applicate all'industria e le altre attivit\u00e0 a sostegno della cultura popolare (le scuole diurne e serali, il teatro popolare, la rete delle biblioteche).\nTurati riusc\u00ec ad ottenere dalla Societ\u00e0 Umanitaria, da poco costituita, un primo finanziamento e affid\u00f2 a Fabietti il compito di riordinare il fondo librario della Biblioteca Popolare di Milano, cosa che egli accett\u00f2 con entusiasmo:\n\"Abituare il popolo alla lettura! Ma questo, per noi che non abbiamo ancora una vera e propria scuola popolare, \u00e8 un problema di tale gravit\u00e0 da rendere, se non risolto, socialmente e moralmente inutile ogni miglioramento nelle condizioni del lavoro e del salario\" E. Fabietti \"Le biblioteche popolari e l'esperimento di Milano\" \"Nuova Antologia\" gennaio febbraio 1907 p. 126. Inizia cos\u00ec la straordinaria esperienza di Fabietti nell'ambito delle biblioteche.\nFabietti cominci\u00f2 a rivolgere l'attenzione all'estero avviando uno studio accurato sulle esperienze di pubblica lettura e sull'organizzazione delle biblioteche in Germania, Francia, Inghilterra, Stati Uniti.\nNel 1903 fu istituito il Consorzio delle Biblioteche Popolari; la direzione, per volont\u00e0 di Turati, fu affidata a Fabietti. In meno di un anno il Consorzio apr\u00ec quattro biblioteche, nucleo di una sorta di \"sistema bibliotecario urbano\" che ebbe fin dall'inizio un'intensa attivit\u00e0: nel primo anno i lettori furono 5.000 con 60.000 volumi presi in lettura. L'anno successivo la rete si espanse a 12 biblioteche con un aumento significativo dei libri letti (quasi raddoppiate) e dei lettori.\nOpere.\n\"La Biblioteca Popolare Moderna: manuale per le biblioteche pubbliche, popolari, scolastiche, per fanciulli, ambulanti, autobiblioteche, ecc.\", Milano, A.Vallardi, 1933 (disponibile online http://www.aib.it/aib/stor/testi/fabietti1.htm)"}
{"id": "6677656", "revid": "1457847", "url": "https://it.wikipedia.org/wiki?curid=6677656", "title": "Luca Moroni", "text": "Biografia.\nOriginario di Bovisio Masciago, ha iniziato a giocare a scacchi all\u2019et\u00e0 di 6 anni e si \u00e8 formato al circolo di Ceriano Laghetto seguito nei primi tempi da Raffaele Milan e fino al 2011 dai fratelli Mattia e Daniele Lapiccirella. Da maggio 2011 a dicembre 2016 ha avuto come istruttore e Maestro Giulio Borgo. Giocatore di crescita rapida, a 13 anni era maestro nazionale e Maestro Internazionale a 16. Nel 2015 \u00e8 arrivato secondo nel campionato del mondo Under 16, diventando cos\u00ec vice-campione del mondo giovanile. Nel 2016 \u00e8 stato seguito anche dai Grandi Maestri Sergej Tivjakov e Kiril Georgiev.\nHa poi ottenuto il titolo di Grande Maestro, il massimo nel mondo scacchistico, grazie alle norme nelle finali di Milano del Campionato Italiano 2015 e alle Olimpiadi scacchistiche di Baku 2016, per poi ottenere il titolo al superamento della soglia di 2500 punti Elo, avvenuto nell'agosto 2017 al XIX Open Internacional de Sants di Barcellona.\n\u00c8 citato talora come Luca Moroni Jr. per via dell'omonimia con un altro giocatore italiano di scacchi nato nel 1962.\nHa fatto notizia la Simultanea giocata a Milano il 13 dicembre 2015, disputata in 120 partite, record italiano che ha superato il precedente primato di Sergio Mariotti. La manifestazione \u00e8 durata 6 ore e 20 minuti, durante le quali Luca ha sfidato 120 giovani avversari: il bilancio \u00e8 stato di 106 vittorie, 6 sconfitte e 5 pareggi.\nNel dicembre del 2017 ha vinto il titolo di Campione italiano assoluto, diventando il secondo pi\u00f9 giovane della storia, dopo l'italo-americano Fabiano Caruana, quindi il pi\u00f9 giovane nato in Italia ad aver vinto il titolo.\nHa partecipato con l'Italia a due olimpiadi degli scacchi: dal 2016 al 2018 ha vinto 10 partite, pareggiate 8 e perse 2.\nHa ottenuto il proprio record nella lista FIDE di novembre 2021 con un punteggio Elo di 2580 punti, che lo ha inserito al secondo posto tra gli italiani dietro Daniele Vocaturo.\nNella lista FIDE di dicembre 2021 ha un punteggio Elo di 2575 punti, che lo inserisce al terzo posto tra gli italiani dietro Daniele Vocaturo e Pier Luigi Basso."}
{"id": "6677661", "revid": "767487", "url": "https://it.wikipedia.org/wiki?curid=6677661", "title": "Drift (Nosaj Thing)", "text": "Drift \u00e8 il primo album in studio del musicista statunitense Nosaj Thing, pubblicato dalla Alpha Pup Records il 9 giugno 2009. Ha avuto generalmente recensioni positive dalla critica, con una votazione media su Metacritic pari a 83/100."}
{"id": "6677680", "revid": "767487", "url": "https://it.wikipedia.org/wiki?curid=6677680", "title": "Natalie (film)", "text": "Natalie (\"Natali\", ) \u00e8 un film del 2010 diretto da Ju Kyung-jung. \u00c8 stato il primo film coreano in 3D.\nTrama.\nLa bella studentessa di danza, Mi-ran, diventa la modella, musa e amante del professore e scultore Jun-hyuk. Quando Mi-ran si rende conto che per lui non potr\u00e0 essere altro che una modella, decide di lasciarlo per potersi fidanzare con lo studente Min-woo.\nLa storia comincia dieci anni dopo, Min-woo e Jun-hyuk si ritrovano come critico d'arte e intervistato, e cos\u00ec mettono a confronto i loro ricordi su Mi-ran, che sembra essere scomparsa."}
{"id": "6677682", "revid": "767487", "url": "https://it.wikipedia.org/wiki?curid=6677682", "title": "Ronald Crisp", "text": "Carriera.\nFormatosi nel , dopo una stagione senza presenze al , viene ingaggiato nel 1960 dal , societ\u00e0 militante nella terza divisione inglese.\nNel 1965 passa al , societ\u00e0 con cui retrocede in quarta serie al termine della Third Division 1965-1966.\nNell'estate 1967 si trasferisce in America per giocare nei Los Angeles Toros, societ\u00e0 militante nella neonata NPSL. Con i \"Toros\" ottenne il quinto ed ultimo posto nella Western Division.\nLa stagione seguente Crisp, a seguito del trasferimento dei \"Toros\" a San Diego, gioca nei con cui giunge alla finale della neonata NASL, persa contro gli \nDopo un periodo di prova al , Crisp si trasfer\u00ec in Sudafrica, ove gioc\u00f2 e poi allen\u00f2 in numerosi club locali"}
{"id": "6677687", "revid": "339392", "url": "https://it.wikipedia.org/wiki?curid=6677687", "title": "22\u00ba Battaglione carri &quot;M.O. Piccinini&quot;", "text": ""}
{"id": "6677688", "revid": "144796", "url": "https://it.wikipedia.org/wiki?curid=6677688", "title": "Vessillifero di Santa Romana Chiesa", "text": ""}
{"id": "6677690", "revid": "1571097", "url": "https://it.wikipedia.org/wiki?curid=6677690", "title": "Cinema (Gianna Nannini)", "text": "Cinema \u00e8 un singolo della cantautrice italiana Gianna Nannini, pubblicato l'8 dicembre 2017 come secondo estratto dal diciannovesimo album in studio \"Amore gigante\".\nVideo musicale.\nIl videoclip \u00e8 stato pubblicato l'8 dicembre 2017 sul canale Vevo-YouTube della cantante."}
{"id": "6677693", "revid": "481666", "url": "https://it.wikipedia.org/wiki?curid=6677693", "title": "Eyes of the Underworld", "text": ""}
{"id": "6677711", "revid": "767487", "url": "https://it.wikipedia.org/wiki?curid=6677711", "title": "Obersommeri", "text": "Obersommeri (toponimo tedesco) \u00e8 una frazione del comune svizzero di Sommeri, nel Canton Turgovia (distretto di Arbon).\nStoria.\nGi\u00e0 comune autonomo (\"Ortsgemeinde\"), nel 1967 \u00e8 stato accorpato all'altro comune coppresso di Niedersommeri per formare il nuovo comune di Sommeri.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6677718", "revid": "594360", "url": "https://it.wikipedia.org/wiki?curid=6677718", "title": "Park Min-kyung", "text": ""}
{"id": "6677719", "revid": "729019", "url": "https://it.wikipedia.org/wiki?curid=6677719", "title": "Mart\u00edn Landajo", "text": "Biografia.\nDivenuto internazionale l'8 novembre 2008 affrontando il con la nazionale argentina, a livello di club Landajo cominci\u00f2 a disputare nel 2010 il torneo de la URBA militando nel Club Atl\u00e9tico de San Isidro; con i Pampas XV ebbe pure l'opportunit\u00e0 di disputare la Vodacom Cup.\nNel 2013 fu convocato nei Barbarians per affrontare un \"XV\" delle , mentre due anni dopo fece parte della selezione argentina che arriv\u00f2 quarta alla Coppa del Mondo 2015.\nNel 2016 entr\u00f2 a far parte della neonata franchigia argentina dei Jaguares impegnata nel Super Rugby. Divenne l'autore della prima storica meta realizzata dalla sua formazione in questa competizione, realizzandone complessivamente due nell'incontro inaugurale vinto 34-33 contro i Cheetahs in trasferta."}
{"id": "6677722", "revid": "287204", "url": "https://it.wikipedia.org/wiki?curid=6677722", "title": "Martin Landajo", "text": ""}
{"id": "6677738", "revid": "92723", "url": "https://it.wikipedia.org/wiki?curid=6677738", "title": "TT94", "text": "TT94 (Theban Tomb 94) \u00e8 la sigla che identifica una delle Tombe dei Nobili ubicate nell\u2019area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT94 era la tomba di:\nBiografia.\nUnica notizia biografica ricavabile dalla TT94 \u00e8 il nome della madre, Sent.\nLa tomba.\nLa tomba si presenta con la caratteristica forma a \"T\" rovesciata propria di questo periodo. Un breve corridoio d\u00e0 accesso ad una sala trasversale il cui soffitto \u00e8 sorretto da sei pilastri. Solo la parete a destra dell'ingresso presenta alcune scene parietali: il defunto in atto di offertorio ad Amon-Ra; alcuni uomini in atto di offertorio al defunto e alla madre; alcuni uomini che portano gazzelle e pani; sul lato corto adiacente alla parete una stele, non terminata, con scena del defunto in offertorio a Osiride. Su uno dei pilastri, i riti della Cerimonia di apertura della bocca officiati sul defunto da un prete. Sull'architrave che congiunge i due pilastri centrali, doppia scena del defunto che adora Osiride e Anubi."}
{"id": "6677742", "revid": "481666", "url": "https://it.wikipedia.org/wiki?curid=6677742", "title": "Oh, What a Night!", "text": ""}
{"id": "6677746", "revid": "125284483", "url": "https://it.wikipedia.org/wiki?curid=6677746", "title": "Abbondio Rezzonico", "text": "Biografia.\nNato a Venezia il 19 febbraio 1742, Abbondio era figlio di Aurelio Rezzonico, III barone del Sacro Romano Impero (fratello del futuro papa Clemente XIII), e di sua moglie, la nobildonna Anna Giustiniani. Venne battezzato col nome di Abbondio in ricordo del santo vescovo patrono di Como, citt\u00e0 dalla quale la famiglia anticamente proveniva. Era fratello di Carlo e Giovanni Battista, futuri cardinali, pronipote del cardinale Gianfrancesco Barbarigo ed imparentato per parte di sua nonna con il beato Gregorio Barbarigo (proclamato santo nel 1761 da suo zio papa).\nFu proprio alla figura del potente zio Carlo eletto al soglio pontificio col nome di Clemente XIII nel 1758, che Abbondio dovette gran parte della propria fortuna. Nel 1760, all'estinzione della nobile e ricca casata dei Pamphili con la morte di Girolamo Pamphili, IV principe di San Martino al Cimino e Valmontone, rimase vacante la carica di Gonfaloniere del Senato e del Popolo Romano che era ereditaria presso questa famiglia. La carica venne concessa dal pontefice a Ludovico, fratello maggiore di Abbondio, il quale per\u00f2 mor\u00ec senza figli nel 1786, lasciando il fratello erede delle sue fortune.\nAbbondio, che gi\u00e0 aveva titoli nella nobilt\u00e0 veneziana dove la sua famiglia aveva col tempo acquistato ed abbellito la splendida Ca' Rezzonico (dove Abbondio fu patrono del Tiepolo), mancava comunque di un corretto inserimento all'interno della nobilt\u00e0 pontificia e per questo suo zio, intenzionato a dare lustro alla propria famiglia in pieno spirito nepotista come molti altri suoi predecessori avevano fatto, cre\u00f2 Abbondio al titolo di principe. Nel 1787 la carriera di Abbondio, sempre ad opera dello zio pontefice, si avvalse anche della nomina a \"gonfaloniere perpetuo del senato e popolo romano e senatore di Roma\". Per l'occasione, il celebre pittore lucchese Pompeo Batoni realizz\u00f2 per lui un monumentale ritratto (3 m x 2 m), tra i meglio esemplificativi della pittura celebrativa del XVIII secolo, realizzato al fine di consacrare pubblicamente la potenza raggiunta dalla famiglia Rezzonico a Roma.\nMor\u00ec a Roma il 1 marzo 1810. Non avendo avuto figli dal proprio matrimonio, con la morte di Abbondio si estinse il titolo di principe Rezzonico. Nomin\u00f2 erede delle sue sostanze la sorella Quintilia, sposata al nobile Lodovico Widmann, la cui famiglia eredit\u00f2 il patrimonio dei Rezzonico veneziani.\nMatrimonio.\nAbbondio spos\u00f2 a Roma il 7 febbraio 1768 la principessa Ippolita Boncompagni Ludovisi (1751-1813), figlia di Gaetano I Boncompagni Ludovisi, principe di Piombino e duca di Sora, e di sua moglie, Laura Chigi (figlia di Augusto Chigi, II principe di Farnese). La coppia non ebbe figli."}
{"id": "6677755", "revid": "46291", "url": "https://it.wikipedia.org/wiki?curid=6677755", "title": "Bruguiera sexangula", "text": "Bruguiera sexangula \u00e8 una mangrovia della famiglia Rhizophoraceae.\nDistribuzione e habitat.\nQuesta specie ha una ampio areale che comprende India, Sri Lanka, Bangladesh, Brunei, Cina (limitatamente alle isole Hainan), Taiwan, Indonesia, Malaysia, Myanmar, Filippine, Singapore, Thailandia, Vietnam, Australia nord-orientale, Nuova Guinea e isole Salomone. \u00c8 stata introdotta nelle isole Hawaii."}
{"id": "6677764", "revid": "599013", "url": "https://it.wikipedia.org/wiki?curid=6677764", "title": "Leonardo Gomes", "text": "Caratteristiche tecniche.\n\u00c8 un terzino destro.\nCarriera.\nClub.\nCresciuto nelle giovanili del , ha esordito il 2 giugno 2013 in un match vinto 3-1 contro il .\nStatistiche.\nPresenze e reti nei club.\n\"Statistiche aggiornate al 21 novembre 2017\"."}
{"id": "6677769", "revid": "214753", "url": "https://it.wikipedia.org/wiki?curid=6677769", "title": "Clemens Bracher", "text": "Biografia.\nCompete dal 2011 come frenatore per la squadra nazionale svizzera, gareggiando negli equipaggi pilotati da Beat Hefti, Rico Peter e Gregor Baumann. Esord\u00ec in Coppa del Mondo sul finire della stagione 2010/11, il 23 gennaio 2011 a Winterberg, dove si piazz\u00f2 al nono posto nel bob a quattro con Hefti alla guida della slitta. Debutt\u00f2 invece in \"Coppa Europa\" a gennaio del 2012 e disput\u00f2 interamente la stagione 2012/2013. Nelle categorie giovanili ha raggiunto il quarto posto nel bob a quattro ai mondiali juniores di Igls 2012.\nNel 2015 Bracher pass\u00f2 al ruolo di pilota, debuttando in \"Coppa Europa\" a gennaio del 2015 e classificandosi secondo nella graduatoria finale del bob a due nel 2016/17. Esord\u00ec in Coppa del Mondo nell'ultima gara dell'annata 2016/17, il 5 febbraio 2017 a Igls, dove giunse dodicesimo nel bob a quattro. Centr\u00f2 il suo primo podio nonch\u00e9 la sua prima vittoria il 9 dicembre 2017 a Winterberg, dove si impose nel bob a due (alla sua prima gara in assoluto nella specialit\u00e0) con il frenatore Michael Kuonen. In classifica generale ha totalizzato quale miglior piazzamento il trentaduesimo posto nel bob a due, ottenuto nel 2016/17.\nHa partecipato ai Giochi olimpici invernali di , piazzandosi al sedicesimo posto nel bob a due e al quattordicesimo nel bob a quattro. \nPrese inoltre parte ai campionati mondiali di Sch\u00f6nau am K\u00f6nigssee 2017 piazzandosi al 22\u00ba posto nel bob a quattro. Agli europei conta invece due partecipazioni da frenatore e la medaglia d'argento vinta da pilota nel bob a due a Igls 2018 con Kuonen. Ha inoltre vinto quattro titoli nazionali, due nel bob a due e altrettanti nel bob a quattro.\nAnnunci\u00f2 il proprio ritiro dall'attivit\u00e0 agonistica nell'estate del 2018."}
{"id": "6677770", "revid": "92723", "url": "https://it.wikipedia.org/wiki?curid=6677770", "title": "TT95", "text": "TT95 (Theban Tomb 95) \u00e8 la sigla che identifica una delle Tombe dei Nobili ubicate nell\u2019area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT95 era la tomba di:\nBiografia.\nNebpehtira, Primo Profeta di Min di Koptos, fu il padre di Mery; Hunay(t) fu il nome della madre, Capo delle nutrici del Signore delle Due Terre, informazione ricavabile, tuttavia, dalla tomba TT84. Dey fu il nome della moglie.\nLa tomba.\nTT95 venne progettata ambiziosamente ripartita in quattro unit\u00e0 architetturali che riflettono, attualmente, i vari stadi di costruzione e sono indicate con le sigle TT95A, 95B e 95C.\nLa cappella (TT95A) penetra nella roccia per 19 m e si presenta con la caratteristica forma a \"T\" rovesciata propria di questo periodo; dalla prima sala, molto ampia, con soffitto sorretto da dodici pilastri, si accede a una seconda sala con quattro pilastri solo sommariamente sbozzata nella roccia. L'asse centrale, che intercetta entrambe le sale era concepito per essere fiancheggiato da pilastri su entrambi i lati fino alla parte pi\u00f9 interna, a somiglianza del percorso processionale di un tempio del Nuovo Regno. La parte nord della prima sala trasversale era completamente decorata (numeri da 3 a 8 e pilastri da A a F in planimetria); il lato ovest, al contrario, fu solo parzialmente decorato con disegni preliminari rappresentanti un'udienza reale; tutte le altre pareti sono prive di decorazioni e denotano varie fasi di lavorazione della pietra. Bench\u00e9 gli operai fossero impegnati nei lavori di realizzazione dei locali pi\u00f9 interni, l'architrave di accesso era gi\u00e0 rifinito e decorato con iscrizioni dipinte. Il cortile antistante la facciata, non ultimato, riflette due fasi di costruzione: parzialmente tagliato nella roccia e in parte realizzato con terrazzamento costituito mediante riempimento con detriti di scavo. La costruzione venne tuttavia abbandonata a seguito del crollo di un pilastro e di disallineamenti della pavimentazione d'entrata; l'analisi geologica ha evidenziato consistenti fratture nell'area del pilastro crollato che avrebbero potuto causare ulteriori cedimenti strutturali.\nDurante la fase di costruzione, tuttavia, TT95 venne ampliata con due altri accessi alle strutture sotterranee costituite da corridoi in discesa indicate come TT95B e TT95C cos\u00ec da costituire due separati appartamenti funerari; nel corso dei secoli i corridoi vennero inoltre pi\u00f9 volte riutilizzati come sepolture, specie durante il Terzo Periodo Intermedio e il Periodo Tardo. Durante il periodo romano, e poi successivamente fino all'era moderna, TT95 e le sue diverse ramificazioni venne sfruttata come deposito domestico e come abitazione.\nIn un pozzo funerario, originariamente scavato per i familiari del titolare, Mery, durante la campagna di scavo 2016, tra resti depredati di suppellettili e di corpi umani, venne rinvenuta quella che si ritiene essere la pi\u00f9 antica protesi di piede ancora collegata a resti di un piede destro di mummia femminile risalente al Terzo Periodo Intermedio\nNotizie sull'occupante originario della TT95 sono pure ricavabili dalla TT84 di Iamunedjeh, da Mery parzialmente usurpata. Planimetricamente, un breve corridoio d\u00e0 accesso alla sala trasversale con dodici pilastri: sulla parete sinistra, rispetto all'ingresso (1 in planimetria), il defunto e la madre, con un cane nascosto sotto la sedia, ricevono l'omaggio di alcuni uomini alla presenza di musiciste, danzatrici e pubblico; poco discosto (2) i resti del dipinto di un uomo dinanzi al defunto (?). Sulla parete destra uomini in offertorio (3), il defunto in atto di verificare la conta del bestiame e delle capre (4); segue (5) il defunto alla verifica della pesatura dell'oro, della costruzione di carri, e controllo degli orafi e dei vasai. Sul lato corto (6-7) testi relativi al defunto e scene di offerta; una scena che rappresenta un uomo (8) \u00e8 solo abbozzata sulla quadrettatura da disegno. Sui pilastri: (A) i titoli del defunto e il defunto e la moglie in atto di uscire per \"incontrare il Sole\"; (B) testi relativi alla festa per il Nuovo Anno; (C) il defunto, seguito dalla madre, consacra offerte per Ra-Horakhti e Amenhotep II; (D-E-F) testi."}
{"id": "6677773", "revid": "126257", "url": "https://it.wikipedia.org/wiki?curid=6677773", "title": "Naviglio di San Gerolamo", "text": ""}
{"id": "6677774", "revid": "126257", "url": "https://it.wikipedia.org/wiki?curid=6677774", "title": "Naviglio Morto", "text": ""}
{"id": "6677775", "revid": "481666", "url": "https://it.wikipedia.org/wiki?curid=6677775", "title": "Manuelita", "text": ""}
{"id": "6677776", "revid": "1305772", "url": "https://it.wikipedia.org/wiki?curid=6677776", "title": "Plasmatron", "text": "Plasmatron \u00e8 un videogioco sparatutto a scorrimento fantascientifico per Commodore 64 pubblicato nel 1987 in Europa dall'editrice britannica CRL Group e nel 1988 in America dalla Avantage, etichetta a basso costo della Accolade. Alcune riviste dei suoi tempi lo descrissero come per nulla innovativo nel suo genere; ottenne comunque giudizi complessivi molto variabili dalla stampa.\nModalit\u00e0 di gioco.\nIl giocatore pilota la navetta spaziale Plasmatron sopra la superficie del pianeta Loughton 2. La visuale \u00e8 di lato, con scorrimento orizzontale continuo verso destra. Ogni partita inizia con una sequenza automatica (e a lungo andare inutile) di decollo da una base, quindi si attraversa un unico percorso senza interruzioni, fino all'eventuale base di atterraggio e completamento del gioco. Gli sfondi, dotati di effetto parallasse, variano tra citt\u00e0 futuristiche, costruzioni semidistrutte, paesaggi lunari, spazio con asteroidi, vegetazione aliena. C'\u00e8 anche un effetto di tridimensionalit\u00e0 dato dall'ombra che appare quando la navetta \u00e8 vicina al suolo, sebbene l'azione sia del tutto bidimensionale.\nLa Plasmatron pu\u00f2 volare in tutte le direzioni con effetto di inerzia, senza subire urti con il suolo, e ha una sola arma, un raggio che spara verso destra. Ha una sola vita, ma \u00e8 dotata di uno scudo che pu\u00f2 assorbire diversi colpi e si ricarica lentamente col tempo; a scudo scarico pu\u00f2 ancora sopportare un po' di danni (non riparabili) prima della sconfitta. Quattro barre indicatrici sotto la visuale mostrano scudo, danni, distanza mancante al completamento del gioco, e surriscaldamento del laser che limita la frequenza di sparo.\nGli avversari sono di vario genere, alcuni sparano e altri sono pericolosi solo in caso di scontro. Ci sono le tipiche squadriglie di astronavi e in seguito anche navi da abbattere un pezzo alla volta, asteroidi distruttibili, insetti giganti, postazioni di artiglieria. \u00c8 possibile sparare ai proiettili avversari, che si distruggono a vicenda con i propri. Dagli edifici in fiamme nelle zone devastate escono nuvole di fumo anch'esse pericolose.\nLa colonna sonora \u00e8 \"Mars, the Bringer of War\" tratta dalla suite \"I pianeti\", ma \u00e8 presente solo nella schermata introduttiva."}
{"id": "6677787", "revid": "1574526", "url": "https://it.wikipedia.org/wiki?curid=6677787", "title": "Aka G\u00fcnd\u00fcz Kutbay", "text": "Biografia.\nEntrato attorno ai vent\u2019anni nella \"Ey\u00fcp Musikisi Cemiyeti\" (Societ\u00e0 Musicale del Distretto di Ey\u00fcp), cominci\u00f2 a studiare il flauto \"ney\" sotto la guida del suo direttore, Gavsi Baykara. Continu\u00f2 i suoi studi musicali presso la \"\u0130leri T\u00fcrk Musiki Cemiyeti\" (Societ\u00e0 della Musica Turca Progressista), diretta all\u2019epoca da Laika Karabey. Fu infine allievo di Emin Ongan, presso la Societ\u00e0 Musicale di Scutari.\nNel 1960 vinse il concorso per Artista radiofonico (\"Radyo Sanat\u00fc\u0131s\u0131\"), indetto da Radio Istanbul, dove lavor\u00f2 per diversi anni sotto la guida del celebre \"neyzen\" (suonatore di ney) Ulvi Erguner, allora direttore dell\u2019ensemble di musica classica turca, del quale si consider\u00f2 allievo e seguace. Assieme a Ulvi Erguner, nel 1972 guid\u00f2 la prima tourn\u00e9e dei dervisci mevlevi in Nord America.\nAlla morte di Ulvi Erguner (1973), Kutbay divenne \"Serneyzen\" (\"neyzen\" principale), prendendo parte annualmente alle cerimonie mevlevi di Konya in qualit\u00e0 di \"Neyzenba\u015f\u0131\" (\"neyzen\" capo).\nDal 1973 al 1979 egli insegn\u00f2 il ney nel prestigioso Conservatorio nazionale di Musica turca presso l\u2019Universit\u00e0 Tecnica di Istanbul (\"\u0130stanbul Teknik \u00dcniversitesi T\u00fcrk Musiki Devlet Konservatuar\u0131\"). Inoltre si dedic\u00f2 alla registrazione di dischi per l\u2019etichetta turca Aras e per l\u2019americana Atlantic Records, con la quale pubblic\u00f2 \"Music of the Whirling Dervishes\" assieme al celebre cantante K\u00e2ni Karaca. Accanto alle registrazioni di musica classica turca, Kutbay si dedic\u00f2 anche alla contaminazione musicale incidendo brani in cui si avvicinava al \u201cjazz etnico\u201d (come il disco \"Zikr: Okay Temiz, Akag\u00fcnd\u00fcz Kutbay &amp; Oriental Wind\", inciso per la Sun Records nel 1979).\nNel 1979 prese parte al film di Peter Brook \"Incontri con uomini straordinari\": vi compare nei panni di un suonatore di ney nomade dell\u2019Asia centrale, che, nella scena iniziale del \u201cconcorso degli Ashokh\u201d, si esibisce suonando dapprima un \"taksim\" (improvvisazione) sul proprio strumento, poi eseguendo un canto armonico (ma qui la sua voce \u00e8 doppiata).\nNell\u2019agosto del 1979, in modo inaspettato, al termine di una seduta di registrazione, mor\u00ec all\u2019et\u00e0 di soli 45 anni.\nA dispetto della sua breve esistenza, Aka G\u00fcnd\u00fcz Kutbay \u00e8 considerato uno dei maggiori musicisti turchi del \u2018900: egli fu celebre per la grande competenza nell\u2019ambito della musica classica turca ma anche per gli interessi, che spaziavano dal jazz alla musica indiana, tibetana e ad altri generi di world music. Pi\u00f9 in particolare come suonatore di ney egli era famoso per la sonorit\u00e0 piena che riusciva ad ottenere nel registro grave (\"dem sesler\"), per il grande controllo del fiato e per la bellezza del suono. Assieme a Ulvi Erguner (e poi ai figli di quest\u2019ultimo, Kudsi e S\u00fcleyman) contribu\u00ec a rendere popolare e a far conoscere il ney anche fuori dai confini della Turchia."}
{"id": "6677796", "revid": "1005847", "url": "https://it.wikipedia.org/wiki?curid=6677796", "title": "Elezioni parlamentari a Cuba del 2013", "text": "Le elezioni parlamentari si sono tenute a Cuba il 3 febbraio 2013.\nSistema elettorale.\nI 612 membri dell'Assemblea nazionale del potere popolare sono stati eletti in collegi uninominali. I candidati dovevano ottenere almeno il 50% dei voti validi nella loro circoscrizione per essere eletti. Qualora nessun candidato avesse superato la soglia del 50%, il seggio sarebbe rimasto vacante finch\u00e9 il Consiglio di Stato avesse deciso di indire delle elezioni.\nVi era un solo candidato in ciascuna circoscrizione, approvato dalla Commissione Nazionale per la Candidatura. La legge elettorale in vigore all'epoca stabiliva che la met\u00e0 dei candidati dovesse essere costituita da consiglieri comunali, mentre l'altra met\u00e0 dovesse essere decisa da assemblee composte da membri dei Comitati per la Difesa della Rivoluzione e gruppi che rappresentavano agricoltori, studenti, donne, operai e giovani."}
{"id": "6677797", "revid": "1776051", "url": "https://it.wikipedia.org/wiki?curid=6677797", "title": "Willisdorf", "text": "Willisdorf (toponimo tedesco) \u00e8 una frazione del comune svizzero di Diessenhofen, nel Canton Turgovia (distretto di Frauenfeld).\nStoria.\nGi\u00e0 comune autonomo che apparteneva al distretto di Diessenhofen, nel 2000 \u00e8 stato accorpato al comune di Diessenhofen.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6677798", "revid": "254059", "url": "https://it.wikipedia.org/wiki?curid=6677798", "title": "Agemono nabe", "text": "L' \u00e8 un tipo di pentola molto spessa usata per la frittura profonda nella cucina giapponese. Queste pentole sono fatte solitamente di ghisa o di ottone pesante. Lo spessore assicura una temperatura uniforme dell'olio dentro la pentola. Le pentole sottili non riescono infatti a mantenere una temperatura uniforme dell'olio, spesso facendo s\u00ec che il cibo cuocia troppo poco o troppo.\nL\"agemono nabe\" di solito si usa in combinazione con le bacchette da cucina giapponesi (\"saibashi\") con le estremit\u00e0 di metallo, con un mestolo o ramaiolo dotato di retino (\"ami shakushi\") e un attrezzo per drenare l'olio dopo la frittura (\"abura kiri\")."}
{"id": "6677801", "revid": "481666", "url": "https://it.wikipedia.org/wiki?curid=6677801", "title": "Senza mamma", "text": ""}
{"id": "6677808", "revid": "287204", "url": "https://it.wikipedia.org/wiki?curid=6677808", "title": "Schiumarola", "text": " \nLa schiumarola o mestolo forato o mestola \u00e8 un attrezzo da cucina, che consiste in una sorta di ampio cucchiaio, solitamente in metallo, legno o anche plastica, che serve per togliere i residui proteici dalla superficie di salse, brodi, zuppe e cos\u00ec via, oppure per togliere dall'acqua bollente o dall'olio di frittura gli alimenti gi\u00e0 cotti. Il cucchiaio \u00e8 fornito di una serie di fori che consentono di scolare i liquidi, un po' come accade con la rete metallica di un colino. L'attrezzo ha inoltre manico molto lungo. La lunghezza del manico consente di non scottarsi le mani anche se si immerge il cucchiaio in liquidi estremamente caldi.\nLe schiumarole per frittura (dette anche ragni da cucina) sono realizzate in filo di ferro stagnato o acciaio inox che costruisce una \"pala\" di raccolta molto traforata per sgocciolare completamente l'olio, quelle usate per feste o sagre possono avere anche grandi dimensioni fino a 30\u00a0cm di diametro della \"pala\".\nQuesto attrezzo di cucina esiste fin dal VI secolo.\nAmi shakushi.\nL\"ami jakushi\" o \u00e8 una schiumarola usata nella cucina giapponese. La schiumarola \u00e8 formata da una sottile rete metallica e si usa per togliere piccoli pezzi di cibo o di schiuma indesiderati da un liquido. Ad esempio, nella frittura profonda, l\"'ami jakushi\" si usa per togliere piccole gocce di pastella durante la frittura del \"tempura\". Un altro esempio sarebbe la rimozione della schiuma dalla zuppa di miso per raggiungere un'estetica pi\u00f9 gradevole."}
{"id": "6677810", "revid": "767487", "url": "https://it.wikipedia.org/wiki?curid=6677810", "title": "Lista di asteroidi (442001-443000)", "text": "Di seguito una lista di asteroidi dal numero 442001 al 443000 con data di scoperta e scopritore.\nCollegamenti esterni.\n "}
{"id": "6677811", "revid": "767487", "url": "https://it.wikipedia.org/wiki?curid=6677811", "title": "Lista di asteroidi (443001-444000)", "text": "Di seguito una lista di asteroidi dal numero 443001 al 444000 con data di scoperta e scopritore.\nCollegamenti esterni.\n "}
{"id": "6677813", "revid": "764495", "url": "https://it.wikipedia.org/wiki?curid=6677813", "title": "Ami shakushi", "text": ""}
{"id": "6677815", "revid": "254059", "url": "https://it.wikipedia.org/wiki?curid=6677815", "title": "Abura kiri", "text": "L\u2019 \u00e8 un contenitore basso (una vaschetta o una padella) utilizzato nella cucina giapponese per raccogliere il cibo dopo che \u00e8 stato fritto, ad esempio nella preparazione del \"tempura\". \nL\u2019\"abura kiri\" \u00e8 provvisto di una griglia e di un tovagliolo di carta assorbente per togliere l'olio in eccesso dal cibo dopo la frittura, e viene solitamente usato in combinazione con altri utensili tipici della cucina giapponese: i \"saibashi\", l\u2019\"ami shakushi\" e l\u2019\"agemono nabe\"."}
{"id": "6677817", "revid": "481666", "url": "https://it.wikipedia.org/wiki?curid=6677817", "title": "La perla nera", "text": ""}
{"id": "6677828", "revid": "298229", "url": "https://it.wikipedia.org/wiki?curid=6677828", "title": "Diritti LGBT in Eritrea", "text": "L'omosessualit\u00e0 in Eritrea \u00e8 considerata illegale e punibile con un massimo di 3 anni di carcere o con la pena di morte. Le persone LGBT sono regolarmente perseguite dal governo e affrontano la stigmatizzazione tra la popolazione locale.\nIn Eritrea non esistono riconoscimenti di sorta per le coppie omosessuali.\nLegge sull'attivit\u00e0 sessuale tra persone dello stesso sesso.\nL'omosessualit\u00e0 maschile e femminile \u00e8 illegale in Eritrea. Il reato relativo \u00e8 nella sezione II delle \"Deviazioni sessuali\" del codice penale del 1957, ereditato dal periodo coloniale. Secondo l'articolo 600 i \"reati carnali innaturali\" possono essere puniti con la reclusione da 10 giorni a 3 anni di carcere. Il governo detiene abitualmente in carcere individui rei di aver praticato attivit\u00e0 omosessuale consensuale e si presume periodicamente che sia impegnato in rastrellamenti di lesbiche e gay noti o sospetti nel paese.\nIl sistema giudiziario eritreo \u00e8 opaco e spesso arbitrario nel trattare le accuse di omosessualit\u00e0."}
{"id": "6677837", "revid": "1305772", "url": "https://it.wikipedia.org/wiki?curid=6677837", "title": "Associazione Liberale", "text": "L'Associazione Liberale (in tedesco \"Freisinnige Vereinigung\") (\"FVg\", o \"FrVgg\") fu un partito liberale dell'Impero tedesco, nato nel 1893 da una scissione del Partito Liberale Tedesco ed entrato a far parte del Partito Popolare Progressista nel 1910. I membri in precedenza avevano fatto parte dell'Unione Liberale, che nel 1880 si era scissa dal Partito Nazionale Liberale. La FVg fu inizialmente un classico partito di notabili, ma mut\u00f2 verso un partito pi\u00f9 di massa quando, nel 1903, l'Associazione Nazionale Sociale vi ader\u00ec.\nOrigini.\nLe tensioni interne tra l'ala sinistra degli ex progressisti e l'ala destra degli ex secessionisti, che esistevano fin dall'inizio, emersero il 6 maggio 1893, quando Georg von Siemens e altri cinque membri del gruppo tedesco-liberale votarono nel Reichstag per una proposta di legge sull'esercito del Cancelliere Reich Leo von Caprivi, in contrasto con la maggioranza del gruppo. Il leader del partito Eugen Richter chiese poi con successo l'esclusione dei sei dissidenti dal gruppo. Pochi giorni dopo, altri ex secessionisti come Ludwig Bamberger, Theodor Barth, Heinrich Rickert e Karl Schrader, cos\u00ec come un gruppo di vecchi progressisti guidati da Albert H\u00e4nel, dichiararono le loro dimissioni dal partito e formarono un'Associazione Liberale con i ribelli. Sotto molti aspetti, soprattutto in termini di collaboratori, il nuovo gruppo continu\u00f2 la tradizione dell'Unione Liberale fin dai primi anni del 1880. La restante parte sinistra del partito, riunita intorno a Richter, costitu\u00ec il Partito Popolare Liberale.\nIn seguito al rifiuto della maggioranza parlamentare alla riforma dell'esercito promossa dal Caprivi, il Reichstag fu sciolto, cosicch\u00e9 la fase di formazione del nuovo partito ebbe luogo parallelamente alla campagna elettorale delle elezioni del Reichstag nel 1893. L'Associazione Liberale sottoline\u00f2 soprattutto gli obiettivi economici liberali. Tuttavia, la divisione del partito aveva scosso la fiducia degli elettori nel liberalismo di sinistra nel suo complesso, cosicch\u00e9 i due partiti insieme ottennero un risultato significativamente inferiore a quello del Partito Liberale Tedesco nelle precedenti elezioni. Dei 37 seggi ottenuti dai due partiti liberali di sinistra, solo 13 sono stati assegnati all'Associazione Liberale, mentre 66 sono stati i seggi ottenuti dai partiti liberali nell'elezione del Reichstag nel 1890.\nOrganizzazione e politica fino al 1903.\nA causa dell'elezione del Reichstag, solo in seguito si tenne un congresso fondativo ufficiale. Il leader del gruppo parlamentare chiar\u00ec che l'Associazione non desiderava essere un partito chiuso, ma piuttosto un'associazione elettorale liberale. Per questo motivo non ci fu nessun nuovo programma di partito, ma, inizialmente, mantennero quello del Partito Liberale Tedesco del 1884. Fu prevista una quota associativa, ma non vi fu n\u00e9 uno statuto, n\u00e9 un'organizzazione fissa. La maggior parte delle sezioni locali del Partito Liberale seguirono la costituzione del Partito Popolare Liberale, di conseguenza il numero di sezioni territoriali rimase basso. Il numero di commissioni elettorali fu lievemente maggiore, ma in realt\u00e0 in molte circoscrizioni l'Associazione non fu affatto rappresentata: nel 1903 gli iscritti furono circa 1.000.\nLa zona di interesse del partito fu la Germania settentrionale e l'Ostelbien. Nel 1893 divenne il partito pi\u00f9 forte di Brema. Quasi i due terzi dei mandati furono assegnati nella regione ad est dell'Elba.\nContrariamente al Partito Popolare Liberale, l'Associazione Liberale sostenne la flotta e le politiche coloniali del governo tedesco del Reich, in modo che convergessero sul programma del Partito Nazionale Liberale. Sebbene esistessero alcuni tentativi di unificazione con i nazional liberali, non si concretizzarono.\nUnione con l'Associazione Nazionale Sociale.\nNel 1903 ebbe notevole rilievo l'ingresso dell'Associazione Nazionale Sociale di Friedrich Naumann nell'Associazione Liberale, che ne modific\u00f2 definitivamente la struttura. Le questioni sociali dell'era industriale svolsero da quel momento un ruolo di maggior rilievo. L'obiettivo fu quello di superare il conflitto tra borghesia e lavoratori, basandosi sull'esempio di Joseph Chamberlain. Oltre a risolvere la questione sociale in s\u00e9, si auspicava con ci\u00f2 che la Germania avrebbe potuto sviluppare ulteriormente il proprio potere internazionale nell'era dell'imperialismo. Anche i gruppi locali dei nazionalsociali diedero all'Associazione una struttura organizzativa pi\u00f9 forte. I gruppi locali furono particolarmente attivi durante le campagne elettorali e organizzarono eventi per formare gli iscritti sul programma politico. In questo modo anche le organizzazioni locali acquisirono peso politico, il consiglio esecutivo del partito assunse maggior peso sul gruppo del Reichstag, mentre i gruppi locali formularono proposte per i congressi del partito. Tuttavia, l'obiettivo di divenire un Partito popolare non fu raggiunto. Nel 1909 il partito contava solo 9.000 membri.\nFusione dei partiti liberali di sinistra.\nNel 1905 si tenne una riunione dei membri dei due partiti liberali e del Partito Popolare Tedesco per discutere di una rinnovata unione dei partiti liberali (di sinistra). L'Associazione present\u00f2 un programma minimo pur di giungere ad un accordo. Nel corso della campagna elettorale per le elezioni del Reichstag nel 1907 si ebbe una pi\u00f9 stretta cooperazione, dopodich\u00e9 i tre partiti aderirono al \"blocco B\u00fclow\" e formarono un gruppo parlamentare nel Reichstag. Tuttavia, questa politica port\u00f2 alla rottura con alcuni critici tra cui Theodor Barth, Rudolf Breitscheid e Hellmut von Gerlach, membri dell'Associazione Liberale, ma la loro Unione Democratica rimase priva di significato e ben presto cess\u00f2 di esistere.\nIl Partito Popolare Progressista fu fondato nel 1910 come unione dei partiti liberali di sinistra."}
{"id": "6677853", "revid": "2194205", "url": "https://it.wikipedia.org/wiki?curid=6677853", "title": "Orologio della Torre di Sant'Andrea", "text": "L\u2019orologio della Torre di Sant'Andrea si trova a Chioggia, in provincia di Venezia, ed \u00e8 l\u2019orologio di origine medievale funzionante pi\u00f9 antico del mondo.\nStoria.\nL'antico orologio risale al XIV secolo e prima di essere posto in cima alla torre di S. Andrea si trovava nell\u2019antico Palazzo Pretorio. Venne posizionato sulla torre nord-ovest del Palazzo Pretorio nel 1386 e venne spostato a causa dell\u2019incendio del 1817 che rese necessaria la demolizione e successiva ricostruzione dello stesso. Il 31 maggio 1839 l\u2019orologio \u00e8 stato ufficialmente ceduto dal Comune alla parrocchia di Sant\u2019Andrea.\nLa costruzione dell'orologio \u00e8 attribuita alla famiglia Dondi, famiglia di grandi costruttori di orologi dell\u2019epoca e sofisticati meccanismi, come l\u2019Astrario, che visse a lungo a Chioggia prima di trasferirsi a Padova. Infatti, il capostipite verrebbe identificato in Jacopo Dondi, medico, astronomo e orologiaio di origine chioggiotta, il quale, insieme al figlio Giovanni, fu l'inventore e il costruttore dell'orologio astronomico meccanico di Padova.\nL'antico quadrante posto sulla torre di Sant'Andrea, funziona oggi per mezzo di un dispositivo elettronico. L\u2019antico meccanismo dell'orologio risalente l\u2019epoca medievale in ferro battuto, si trova invece all'interno della torre, al quinto piano, ristrutturato e funzionante. Il meccanismo viene fatto funzionare a scopo dimostrativo durante le visite al museo della torre. L\u2019orologio posto in cima alla torre appare particolarmente decorativo grazie alla presenza di un grande quadrante bianco in pietra d\u2019Istria suddiviso in 24 sezioni numerate secondo due sequenze in numeri romani. Al centro del quadrante figura un sole fiammeggiante dal cui centro si estende un raggio pi\u00f9 lungo degli altri che funge da indicatore dell\u2019ora. \nL\u2019opera \u00e8 stata ricondotta ai Dondi per la presenza di un elemento distintivo del loro lavoro, ovvero la presenza di quattro montanti laterali nella parte alta che terminano a punta, e le \u201czampe di cane\u201d che caratterizzano le estremit\u00e0 inferiori dei quattro montanti metallici, segni distintivi applicati nelle opere della famiglia (si trovano nell\u2019Astrario e nell\u2019orologio di Piazza dei Signori di Padova), anche se non sono noti documenti che possano provare con assoluta certezza la paternit\u00e0 dell'opera.\nL\u2019orologio ha subito alcune modifiche e riparazioni nel corso dei secoli, le principali sono:\nLa struttura originale dell\u2019orologio \u00e8 rimasta comunque pressoch\u00e9 inalterata nei secoli.\nNel maggio del 2006 in occasione del Congresso Internazionale di Orologeria da Torre tenutosi a Goslar in Germania ha reso l\u2019orologio di Chioggia noto al pubblico degli specialisti. A giugno 2015 la torre chioggiotta \u00e8 stata visitata da un gruppo di quaranta specialisti inglesi dell\u2019orologeria monumentale soci del Turret Clock Group dell\u2019Antiquarian Horological Society britannica.\nTorre di Sant'Andrea.\nLa chiesa di S. Andrea gode il privilegio di avere accanto una torre medioevale che potrebbe essere stata costruita prima dell\u2019antica chiesa. La pi\u00f9 antica torre medievale ancora esistente costruita probabilmente intorno al 950 . L\u2019imponente costruzione in stile romanico dovette servire alla citt\u00e0 come torre di vigilanza e di difesa e solo successivamente ricopr\u00ec la funzione di \u201ccampanile\u201d della chiesa di Sant\u2019 Andrea.\nLa datazione della torre \u00e8 incerta e possiamo ricavare le informazioni da due ipotesi. La prima ipotesi presuppone che l\u2019antica torre risalga ai primi secoli dell\u2019et\u00e0 cristiana, quando in epoca romana esistevano una serie di torri-faro che costeggiavano tutto il mar Adriatico, si pensi per esempio alla colonna Traiana (96-117). \nLa seconda ipotesi fa riferimento alla forma e al materiale impiegato per la costruzione. La datazione della torre viene fatta risalire tra il 600 e l\u2019800 poich\u00e9 si \u00e8 notato che tra due file di pietre parallele \u00e8 presente una fila di mattoni posti in senso orizzontale sovrapposte in croce che richiama un antico sistema costruttivo tipico di quegli anni. Continuando ad analizzare i materiali, il fatto che il campanile sorga su cinque gradoni di trachite, importata dai Colli Euganei fa pensare che la costruzione della torre sia antichissima e si pu\u00f2 affermare con certezza che la torre sia sorta prima della chiesa vicina e non abbia avuto la funzione iniziale di campanile.\nPurtroppo non abbiamo sufficienti fonti per illustrare i restauri della torre millenaria prima del XIX secolo. Il restauro pi\u00f9 radicale avvenne nel 1912 portando definitivamente la torre all'aspetto attuale. Questo intervento venne progettato e seguito dallo storico professore chioggiotto Aristide Naccari. L\u2019intervento venne rappresentato attraverso una lapide incisa in latino posizionata sopra la porta d\u2019ingresso il 7 settembre 1912. \nIl testo: \u201c\"Iam urbis propugnaculum / Nunc ad pacis signa promenda / Vetustate ac memoriis conspicua / Haec turris millennio superato / Adhuc stat / Studiose restituta A(nno) D(omini) MCMXII.\"\nTraduzione: \u201c Questa torre, un tempo baluardo della citt\u00e0 e ora destinata a diffondere rintocchi di pace, superato il millennio, ancora sta, ragguardevole per antichit\u00e0 e memorie, dopo essere stata restaurata con perizia e arte nell\u2019anno del Signore 1912.\"\nUn ultimo importante restauro \u00e8 stato realizzato dal 1997 al 2001 poi completato nel 2006. La cella campanaria pu\u00f2 oggi essere raggiunta a piedi attraverso una scalinata in legno comprensiva di 125 gradini. La torre nel suo interno \u00e8 stata trasformata in un museo verticale. Le attuali misure della torre millenaria sono: larghezza base 7 m x 7 m e altezza 30,5 m compresa la croce sulla cuspide. \u00c8 formata da un tetto di tegole spioventi ai quattro lati che completa la struttura della torre.\nIl museo della torre dell'orologio.\nIl Museo \u201cTorre dell\u2019Orologio\u201d si trova nella torre di Sant'Andrea di origine romano-bizantina che prima di diventare la torre campanaria della Chiesa di Sant'Andrea Apostolo \u00e8 stata un faro e un punto di avvistamento.\nNel 2006 \u00e8 stato inaugurato il museo e da quel momento \u00e8 stata aperta al pubblico la possibilit\u00e0 di accedere all'antica torre.Salendo le scale verso la cima della Torre, il visitatore rivive la storia della citt\u00e0 lagunare, della torre-campanaria, della chiesa di S.Andrea, della fede e piet\u00e0 e dell'orologio medievale. \nIl museo \u00e8 diviso nei 7 piani della torre campanaria:\nAl piano terra \u00e8 possibile visionare, alcuni documenti che illustrano le informazioni tecniche ed artistiche della Torre dell\u2019Orologio. \nIn questo piano \u00e8 collocata un\u2019antica croce in ferro ritrovata sotto la pavimentazione della torre durante il periodo dei primi restauri. La croce un tempo si trovava sulla cima del campanile ma fu abbandonata sotto la torre dopo che fu colpita da un fulmine nel XIX secolo.\nOsservando la pareti del pian terreno si possono notare numerosi stemmi di famiglie cittadine;\nAl primo e al secondo piano sono esposte in successione cronologica alcune mappe originali della citt\u00e0, dell'antico palazzo Pretorio, della Torre e della Chiesa di sant'Andrea, provenienti dagli archivi storici e locali della provincia. Le mappe vengono continuamente aggiornate in base alle pi\u00f9 recenti scoperte sulla storia di Chioggia e dello scenario veneto;\nAl piano terzo si possono ammirare le testimonianze della fede e della \u201cpiet\u00e0 religiosa\u201d con la raccolta di molti ex-voto dedicati alla Madonna dell\u2019Addolorata;\n\u00c8 presente inoltre una stola del patriarca di Venezia Cardinale Aristide Cavallari, ricevuta dal Papa Pio X e donata alla parrocchia nel 1912;\nAl piano quattro sono presenti i quadri della caratteristica \"Via Matris\u201d, una sorta di \"via Crucis\" di Maria, che raffigurano i sette dolori della Madonna: \nAl piano quinto \u00e8 custodito l\u2019importante patrimonio meccanico da cui prende il nome, ovvero l\u2019orologio pi\u00f9 antico del mondo;\nAl piano sesto \u00e8 presente al centro del piano un astrolabio che ha la funzione di contemplare il rapporto dell'uomo con il cosmo e con il tempo. Nella pareti, a conclusione del percorso religioso vi \u00e8 una esposizione dei quadri della Via Crucis risalenti al 1906;\nAl piano settimo si pu\u00f2 accedere tramite una botola alla cella campanaria con i sacri Bronzi, da qui \u00e8 possibile ammirare un panorama mozzafiato sulla citt\u00e0 di Chioggia, la laguna Veneziana e il mar Adriatico.\nIl riconoscimento del primato mondiale.\n Per molti anni, numerose ricerche condotte in Italia e all'estero dai principali esperti in materia hanno sostenuto l\u2019idea che il primato dell\u2019orologio chioggiotto fosse condiviso con l\u2019orologio di Salisbury, in quanto entrambi sarebbero stati costruiti nel 1386. Tuttavia, secondo recenti perizie, il primato del pi\u00f9 antico del mondo spetterebbe all'orologio della torre di Sant'Andrea, poich\u00e9 esistono diverse documentazioni storiche che ne attestano l\u2019esistenza gi\u00e0 in epoca precedente a quella data, mentre la data di costruzione dell\u2019esemplare inglese sarebbe tuttora incerta. L\u2019orologio di S. Andrea \u00e8 quindi il pi\u00f9 antico del mondo, vale a dire il primo orologio costruito e tuttora funzionante al mondo. \nIl riconoscimento del primato risale a tempi recenti. Le indagini iniziarono nel 2001 quando il maestro Aldo Bullo, esperto ed appassionato della meccanica degli orologi, a seguito dei lavori di rifacimento/ristrutturazione delle scale e dei solai della torre, pot\u00e9 osservare la meccanica dell\u2019antico orologio custodito all'ultimo piano. Da esperto in materia, si accorse di essere in presenza di un raro reperto storico. Decise cos\u00ec di contattare il prof. Ettore Pennestr\u00ec e l\u2019ing. Marisa Addomine, i quali convalidarono la tesi della storicit\u00e0 dell\u2019orologio e invitarono il maestro Aldo Bullo a proseguire le ricerche. \nNonostante l\u2019attenta ricerca archivistica condotta per ricostruire le fasi salienti della costruzione e manutenzione dell\u2019orologio nei secoli, gli archivi di Chioggia non possiedono documenti antecedenti la Guerra di Chioggia tra Genovesi e Veneziani e questo ha reso impossibile ricostruire la storia dell\u2019orologio antecedente il 1381. Da un attento esame dei documenti, il primo ad attestarne l\u2019esistenza risale al 1386. Non esiste quindi un riferimento esplicito alla data di costruzione, n\u00e9 alla paternit\u00e0 dell\u2019opera, ma seguendo una semplice deduzione, la costruzione dell\u2019orologio andrebbe ricondotta a qualche decennio antecedente quella data. Dal documento non appare chiaro se viene fatto riferimento all'acquisto o ad una riparazione, ma indipendentemente da ci\u00f2 rappresenta la prova inoppugnabile del primato dell\u2019orologio di Chioggia."}
{"id": "6677874", "revid": "1546219", "url": "https://it.wikipedia.org/wiki?curid=6677874", "title": "Scintigrafia per la ricerca di angiomi epatici", "text": "La scintigrafia per la ricerca di angiomi epatici \u00e8 una metodica non invasiva di Medicina Nucleare alla quale vengono sottoposti i pazienti che presentino il sospetto di un angioma in sede epatica (fegato) alle indagini morfologiche (es. ecografia, TC addome). Il radiofarmaco utilizzato da somministrare per via endovenosa al paziente il 9mTc-pertecnetato.\nPreparazione del paziente.\nNon vi \u00e8 alcuna preparazione all'esame; sono consentite sia la regolare assunzione di farmaci che di cibo e/o liquidi.\nSomministrazione del radiofarmaco.\nTecnica \"in vitro\" (con maggior resa di marcatura, ma pi\u00f9 invasiva) \nPrima della somministrazione del radiofarmaco, vengono prelevati 1-3 cc di sangue eparinato del paziente (10-15 U di eparina/mL), vengono quindi aggiunti pirofosfato stannoso (necessario per la marcatura in quanto agente riducente del 99mTc-pertecnetato), acido citrico, citrato di sodio, destrosio ed infine una dose elevata (925 MBq) di 99mTc-pertecnetato in massimo 3 mL. Dopo circa 20 minuti di incubazione, si pu\u00f2 iniettare per via endovenosa al paziente. \nResa di marcatura \u2265 95%. \nTecnica \"in vivo\" (con minor resa di marcatura, ma pi\u00f9 comunemente utilizzata)\nLa tecnica prevede la marcatura endovenosa degli eritrociti autologhi previa iniezione di un bolo di pirofosfato stannoso (e sostanze aggiuntive sovracitate); trascorsi 15-20 minuti, si opera la somministrazione dell'isotopo (925 MBq) per via endovenosa.\nResa di marcatura \u2265 90%.\nTecnica \"in vivo\" modificata (meno frequentemente utilizzata) \nLa tecnica prevede l'unione delle due metodiche gi\u00e0 trattate: l'iniezione endovena del pirofosfato stannoso alla quale segue, terminata la canonica attesa di 15-20 minuti, il prelievo degli eritrociti autologhi eparinati; si opera, quindi, la marcatura con 99mTc-pertecnetato, il quale, riducendosi analogamente a quanto avviene nelle altre procedure, viene \"inglobato\" dai globuli rossi\".\nProtocolli di acquisizione.\nLa prima parte dell'esame consiste in un'acquisizione dinamica, che inizia in contemporanea alla somministrazione del radiofarmaco: disponendo di un collimatore a fori paralleli HR (High Resolution) o UHR, viene registrato 1 frame ogni 4 s per 90 s in matrice di 128x128 pixels. Naturalmente la centratura delle immagini del paziente deve tenere conto della localizzazione del sospetto angioma.\nSegue un'acquisizione planare, cosiddetta di \"pool vascolare\", effettuata con una matrice di 256x256 pixels ed almeno 106 conteggi in proiezione anteriore, laterale destra e posteriore.\nInfine l'esame \u00e8 completato da un'acquisizione tardiva a distanza di 1-2 ore dal momento dall'iniezione del radiofarmaco: analogamente alle immagini precedenti, deve essere acquisita con una matrice di 256x256 pixels ed almeno 106 conteggi in proiezione anteriore, laterale destra e posteriore. Pu\u00f2 inoltre essere indicata l'acquisizione tramite SPECT/CT su 360\u00b0 (matrice 64x64, 60 steps, 20 s/step) per migliorare il dettaglio anatomico.\nAnalisi ed interpretazione delle immagini.\nLe immagini dinamiche mostrano un'area fredda che, durante la fase di \"pool vascolare\", pu\u00f2 scomparire progressivamente ed essere sostituita da un'area calda. Le immagini tardive mostrano sempre un'area calda. Negli angiomi di piccole dimensioni la SPECT \u00e8 indispensabile. Vengono considerate positive tutte le aree ipercaptanti. In quanto alla scala di colori da applicare per leggere le immagini, si consiglia la scala dei grigi."}
{"id": "6677889", "revid": "125772593", "url": "https://it.wikipedia.org/wiki?curid=6677889", "title": "LaMelo Ball", "text": "Biografia.\nLaMelo Ball \u00e8 figlio di LaVar e Tina Ball, entrambi ex giocatori di basket a livello universitario. LaVar, cos\u00ec come Tina, ha infatti giocato per la Washington State University e per la California State University, Los Angeles. LaVar ha anche giocato a football americano come professionista con i London Monarchs, squadra militante nella World League of American Football e associata ai New York Jets.\nHa due fratelli a loro volta cestisti, Lonzo, giocatore dei Chicago Bulls, e LiAngelo.\nInizi e high school.\nLaMelo ha iniziato a giocare a basket all'et\u00e0 di quattro anni insieme ai fratelli Lonzo e LiAngelo. Una volta cresciuto, il trio ha giocato in varie squadre allenate dal padre. Durante l'infanzia LaMelo ha giocato principalmente contro avversari pi\u00f9 grandi di lui e nel 2013, l'et\u00e0 di 12 anni, ha messo a segno durante la Summer League della sua high school 29 punti contro avversari di 16 e 17 anni. La sezione dedicata agli sport liceale di USA Today ha comparato l'abilit\u00e0 di LaMelo nel dominare il gioco anche contro avversari pi\u00f9 grandi a quella di LeBron James.\nNel giugno del 2015 si iscrive alla Chino Hills High School in California sotto la guida del coach Steve Baik. Nel team erano inoltre gi\u00e0 presenti i fratelli Lonzo e LiAngelo e il cugino Andre. Il 16 giugno 2015, nella sua gara di debutto, mette a segno 27 punti contro la John Muir High School. Nel marzo del 2016 la sua squadra vince la CIF Southern Section Open Division, battendo la Sierra Canyon School grazie anche ai 26 punti messi a referto da LaMelo. Nello stesso mese la squadra si classifica come testa di serie per la fase finale del campionato statale. Il 27 marzo il team vince il torneo statale dopo la vittoria contro la De La Salle High School. LaMelo chiude il suo primo anno con una media di 16.4 punti e 3.8 assist, vincendo il premio Max Preps National Freshman of the Year (assegnato al miglior giocatore liceale al primo anno) insieme al compagno Onyeka Okongwu.\nNel suo secondo anno, dopo la partenza del fratello Lonzo, iscrittosi alla UCLA University, LaMelo diventa il leader indiscusso della squadra. Il 30 novembre 2016 segna 31 punti contro la Rancho Christian High School, mentre il fratello LiAngelo ne mette a referto ben 72. Il 5 febbraio 2017 LaMelo viene sconfitto per la prima volta nella sua carriera liceale dalla Oak Hill Academy, fermando a 60 la striscia di vittorie consecutive della Chino Hills High School. Nella gara successiva LaMelo mette a segno 92 punti nella vittoria per 146 a 123 contro la Los Osos High School, mentre il fratello LiAngelo era fermo a causa di un infortunio alla caviglia. Nonostante il numero di punti messi a segno, la prestazione di LaMelo viene ampiamente criticata, a causa dell'elevato numero di tiri da met\u00e0 campo tentati e dei mancati rientri in difesa.\nIl 2 ottobre 2017 LaMelo lascia Chino Hills, con l'intenzione di venir cresciuto dal padre, contrariato per la nomina di Dennis Latimore come allenatore della squadra.\nNell'ottobre del 2018, dopo l'esperienza professionale in Lituania, torna a giocare all'high school, allo Spire Institute di Geneva, Ohio. Debutta il 10 novembre, realizzando una doppia doppia da 20 punti, 13 assist e 5 rimbalzi. Ball trascina la squadra fino alla finale, e viene nominato MVP della stagione. A causa della precedente esperienza professionale viene dichiarato ineleggibile per il McDonald's All-American Game.\nCarriera professionistica.\nVytautas Prienai (2018).\nL'11 dicembre 2017 LaMelo, insieme al fratello LiAngelo, firma un contratto con la squadra lituana del Vytautas Prienai, diventando il pi\u00f9 giovane americano di sempre a firmare un contratto da cestista professionista. Il 4 gennaio 2018 atterra all'aeroporto di Vilnius con il fratello LiAngelo e il giorno seguente partecipa al suo primo allenamento con la nuova squadra e alla conferenza stampa della sua presentazione, durante la quale dichiara il suo entusiasmo per l'inizio della nuova avventura in Europa. Il 9 gennaio esordisce con la propria squadra durante la Big Baller Challenge, competizione creata e voluta dal padre LaVar, mettendo a referto 10 punti, 9 assist e 2 rimbalzi. In seguito, realizza una tripla doppia segnando 40 punti, e aiuta la squadra a vincere il torneo. Esordisce anche nella LKL, campionato lituano, ma senza riuscire a portare a casa dei punti.\nIl 25 aprile il padre LaVar decide di risolvere il contratto dei figli citando come motivazioni principali la mancanza di spazio per LaMelo e incomprensioni con l'allenatore della squadra. Ball termina il campionato con le medie di 6,5 punti e 2,4 assist, con il 26,8% dal campo in 12 minuti di utilizzo a partita.\nLos Angeles Ballers (2018).\nIl 12 giugno 2018, Lamelo firma il contratto con i Los Angeles Ballers, squadra della Junior Basketball Association creata proprio dal padre LaVar, rendendolo il giocatore principale della lega. Trascina, insieme al fratello LiAngelo, i Los Angeles Ballers al primo titolo della competizione, vinto in finale contro i Seattle Ballers. Chiude la stagione con una tripla doppia da 39,6 punti, 14,6 rimbalzi e 11,5 assist di media a partita, venendo convocato per l'All Star Game.\nIllawara Hawks (2019-2020).\nBall prosegue la sua carriera nel campionato professionistico australiano, firmando un contratto di due anni con gli Illawarra Hawks all'interno del programma NBL Next Stars, volto a sviluppare talenti per la NBA. Ball conduce un'ottima stagione, che lo vede eletto miglior rookie della lega (battendo di 5 voti Kouat Noi), terminando con 17 punti, 7,4 rimbalzi e 6,8 assist di media in 12 partite di campionato. Al termine della stagione, chiusa anticipatamente a causa di un infortunio al piede occorso in allenamento, si rende eleggibile per il Draft NBA 2020.\nNBA.\nCharlotte Hornets (2020-).\nL'avvio, la frattura al polso e il premio di rookie dell'anno (2020-2021).\nBall viene selezionato il 18 novembre 2020 nel Draft NBA 2020 dagli Charlotte Hornets con la terza scelta assoluta. Lonzo (2\u00b0 scelta assoluta nel 2017) e LaMelo diventano dunque la prima e unica coppia di fratelli a venire selezionati entrambi nella top 3 del Draft NBA. Il 9 gennaio 2021, all'et\u00e0 di 19 anni e 140 giorni, diventa il pi\u00f9 giovane giocatore di sempre a realizzare una tripla doppia, superando il precedente record di Markelle Fultz. Viste le ottime prestazioni, Ball viene nominato Rookie del mese dell'Eastern Conference per i mesi di dicembre e gennaio, tenendo le medie di 12,2 punti, 5,9 rimbalzi e 6,2 assist nelle sue prime 21 partite. Il 1 febbraio gioca la prima partita da titolare, chiudendo con 14 punti, 5 rimbalzi e 7 assist nella vittoria contro Miami. Nella sconfitta contro gli Utah Jazz del 6 febbraio 2021 segna il suo massimo in carriera di 34 punti totali. Impiegato stabilmente da titolare, viene nominato nuovamente Rookie del mese dopo aver tenuto le medie di 20,1 punti, 6,2 rimbalzi e 6,7 assist, venendo anche convocato per il suo primo Rising Stars Challenge, non giocatosi a causa della pandemia da COVID-19. Il 20 marzo subisce, nella sconfitta contro i Los Angeles Clippers, la frattura del polso destro. Nonostante le previsioni iniziali parlassero di stagione finita, la frattura si rimargina completamente, consentendo il ritorno in campo di Ball. A fine anno conquista il NBA Rookie of the Year Award."}
{"id": "6677890", "revid": "729019", "url": "https://it.wikipedia.org/wiki?curid=6677890", "title": "Langwasser S\u00fcd (metropolitana di Norimberga)", "text": "La stazione di Langwasser S\u00fcd \u00e8 una stazione della metropolitana di Norimberga, servita dalla linea U1, della quale costituisce il capolinea meridionale. Prende il nome dal quartiere satellite di Langwasser, nel quale si trova.\nStoria.\nLa stazione venne costruita come capolinea meridionale della prima tratta della metropolitana di Norimberga (Bauernfeindstra\u00dfe-Langwasser S\u00fcd), attivata il 1\u00ba marzo 1972.\nStrutture e impianti.\nSi tratta di una stazione sotterranea con due binari, uno per ogni senso di marcia, serviti da una banchina ad isola."}
{"id": "6677894", "revid": "729019", "url": "https://it.wikipedia.org/wiki?curid=6677894", "title": "Tranvia di Lussemburgo", "text": "La tranvia di Lussemburgo \u00e8 una tranvia che serve la citt\u00e0 di Lussemburgo, capitale dell'omonimo granducato.\nStoria.\nLa prima tratta della tranvia da Rout Br\u00e9ck a Luxexpo, lunga , \u00e8 stata attivata il 10 dicembre 2017. Il 27 luglio 2018 \u00e8 stata attivata un'ulteriore tratta, lunga , da Rout Br\u00e9ck a St\u00e4replaz.\nDal 1\u00ba marzo 2020, il servizio \u00e8 gratuito per tutti gli utenti.\nProgetti.\nSono in costruzione due estensioni ad entrambe le estremit\u00e0 della linea; al termine dei lavori, previsto nel 2021, la linea avr\u00e0 una lunghezza complessiva di .\nMateriale rotabile.\nPer l'esercizio della linea sono state ordinate alla CAF 32 vetture tranviarie."}
{"id": "6677895", "revid": "300067", "url": "https://it.wikipedia.org/wiki?curid=6677895", "title": "Saito", "text": "Saito o Sait\u014d \u00e8 un cognome e nome proprio di persona maschile giapponese."}
{"id": "6677904", "revid": "59785", "url": "https://it.wikipedia.org/wiki?curid=6677904", "title": "Siracusa e i giochi panellenici", "text": "La polis di Siracusa partecip\u00f2 a numerosi giochi panellenici. La sua prima vittoria risale al 648 a.C. mentre la sua ultima vittoria risale al 148 a.C. La partecipazione ai sacri agoni dell'Ellade ha quindi accompagnato Siracusa durante tutta la sua storia greca. Con le sue 29 vittorie panelleniche e 9 campioni, in 7 diverse discipline, la polis siceliota \u00e8 al 2\u00ba posto per numero di trionfi nell'Occidente greco, ed \u00e8 la polis occidentale dalla storia agonistica pi\u00f9 longeva. \nLe sue 15 vittorie ai giochi olimpici antichi la piazzano al 6\u00ba posto in un confronto che comprenda tutto l'Ellade (dalla costa della greca Massalia (odierna Marsiglia) alla costa africana della Cirenaica, fino ai confini orientali del mare Egeo e dell'Asia Minore), dalla nascita storica delle Olimpiadi, nel 776 a.C., fino alla conquista romana della Grecia, avvenuta nel 146 a.C. Se invece si considerano anche i secoli olimpici sotto il potere romano, che videro la fine dell'esistenza delle Olimpiadi nel 393 d.C., Siracusa scende all'11\u00ba posto; rimanendo comunque tra le prime 20 poleis che diedero ai sacri agoni di Zeus molteplici campioni.\nLa citt\u00e0, con i suoi atleti e i suoi tiranni, \u00e8 stata protagonista di alcune delle pagine pi\u00f9 discusse e famose, sia in positivo che in negativo, della storia agonistica antica. \nContesto storico.\nGli antichi giochi panellenici.\nGli antichi giochi panellenici erano sacri; si tenevano in onore delle divinit\u00e0, ed erano molto sentiti nell'antico Mediterraneo. Nella Grecia continentale, cos\u00ec come nelle colonie, vi erano numerosi giochi (quasi ogni polis aveva i propri) per\u00f2 i pi\u00f9 importanti e partecipati erano solamente quattro: giochi olimpici, nemei, pitici e istmici. \nCiascuno di essi aveva delle peculiarit\u00e0: ad esempio i giochi di Nemea erano famosi per la loro durezza e difficolt\u00e0; quelli pitici erano famosi per la loro arte (poesia, poemi decantati in onore del culto apollineo); quelli istmici erano noti per la loro scenografia che attirava a Corinto una folla immensa. Ma era Olimpia che deteneva saldamente il primato dei giochi pi\u00f9 importanti di tutto l'Ellade. \nL'Olimpiade divenne il modo dei Greci di scandire il tempo. Un ciclo olimpico era formato da 4 anni. Gli agoni di Olimpia erano cos\u00ec importanti che persino le guerre si dovevano fermare nel periodo della manifestazione sportiva. Si pensi a tal riguardo che uno dei motivi di rimprovero da parte dei Greci verso Dionisio I di Siracusa fu che il tiranno non rispett\u00f2 la cosiddetta tregua olimpica (\"ekecheir\u00eca\"; letteralmente: \"le mani ferme\"), continuando ad assediare militarmente la citt\u00e0 di Reghion anche durante le Olimpiadi del 388 a.C. (98\u00aa edizione). Viceversa, gli Elei apprezzarono molto che la Sicilia, allora maggiormente rappresentata dal generale siracusano Ermocrate, che ferm\u00f2 tutte le sue guerre tramite il congresso di Gela proprio allo scoccare dell'89\u00aa edizione olimpica. La citt\u00e0 di Sparta fu persino multata dagli Elei per avere attaccato la citt\u00e0 egea di Lepreo durante la tregua olimpica della 90\u00aa Olimpiade.\nLe regole dei giochi.\nPotevano partecipare agli agoni solo gli uomini di lingua e cultura greca. Nella maggior parte degli agoni si gareggiava nudi. A Olimpia le donne non potevano gareggiare (nel corso dei secoli fu concessa loro la partecipazione alle gare ippiche come proprietarie di cavalli), e alle donne sposate era vietato anche assistere ai giochi. Gli schiavi delle poleis non potevano partecipare, per\u00f2, cos\u00ec come i barbari, potevano assistere.\nIl vincitore riceveva una corona vegetale, ed essa era considerata il premio pi\u00f9 ambito, poich\u00e9 simbolo eterno di gloria. Si combatteva strenuamente per questa corona; nei giochi antichi l'importante non era partecipare, ma vincere - durante l'occupazione romana gli atleti prima di scendere in campo, pregando Zeus/Giove, arrivarono a gridare la frase: \u00ab\"O la corona o la morte\"\u00bb.\nQuesti giochi, nei quali non esisteva un premio materiale in denaro o in oggetti dal valore economico, venivano detti \u00abi giochi della corona\u00bb. Gli atleti di Siracusa riuscirono ad ottenere la corona da ciascuno di essi.\nInizialmente a Olimpia si teneva un solo agone: quello dello stadio. Poi, nel corso dei secoli, vennero inserite tutte le altre discipline. Le Olimpiadi antiche si svolgevano nel seguente ordine:\nSiracusa: la nascita della polis e primi giochi panellenici.\nAnno della fondazione e primi coloni Greci.\nSecondo la tradizione pi\u00f9 affermata, di matrice tucididea, la polis di Siracusa venne fondata dai Corinzi del Peloponneso nell'anno 733 a.C. (la tradizione di una fondazione pi\u00f9 arcaica si colloca nell'anno 758 a.C. ed \u00e8 data dal \"Marmor Parium\", mentre quella pi\u00f9 bassa \u00e8 segnata nell'anno 708 a.C. e proviene principalmente da Dionigi di Alicarnasso e da Girolamo; in base allo scritto di Strabone). \nStando quindi all'affermazione di Tucidide, la \"Ktisis\" (l'atto fondativo) di Siracusa avvenne nel 4\u00ba anno dell'11\u00aa Olimpiade.\nPrima che giungessero i Greci, il territorio di Siracusa - il cui nome si pensa possa derivare da un'antica palude locale chiamata Syraka - era abitato dai Siculi: popolazione dall'origine incerta (forse provenienti dalla regione italica o forse identificabili con uno dei Popoli del Mare: i \"\u0160ekele\u0161\"), fondatori di vasti siti preistorici a ridosso di Siracusa; come le Ible e Pantalica (abbandonata o distrutta a seguito della colonizzazione corinzia del siracusano).\nSi suppone che l'integrazione tra i coloni di stirpe peloponnesiaca e gli abitanti indigeni non fu pacifica. Tale supposizione nasce dalla constatazione di diversi elementi; anzitutto la schiavit\u00f9 iniziale dei Siculi, assoggettati ai coloni Corinzi (all'avvento del primo tiranno, Gelone, dentro Siracusa si trovano in conflitto gli eredi dei primi coloni Greci con gli eredi degli abitanti Siculi). Inoltre dai rinvenimenti archeologici sui siti della citt\u00e0 si \u00e8 potuto scoprire che i primi Greci di Siracusa abitavano in delle piccole case composte da un solo vano, per cui erano soli e la prima presenza femminile dovettero incontrarla e integrarla direttamente nella neo-fondata citt\u00e0. Poich\u00e9 i villaggi dei Siculi furono progressivamente distrutti dai Siracusani, si sostiene che essi non dovettero mai entrare nelle grazie della maggior parte degli abitanti delle citt\u00e0 indigene, e ci\u00f2 lascia desumere che l'elemento greco non cerc\u00f2 o non ottenne dall'elemento siculo il pacifico assenso a formare una comunit\u00e0 mista tra Peloponnesiaci e Siculi, assicurandosi la futura egemonia solo con un iniziale atto di forza.\nNonostante le turbolenze iniziali della colonia, Siracusa partecip\u00f2 ben presto ai giochi sportivi che si svolgevano nell'Ellade. Tali competizioni erano sacre (in nome degli dei) e vi potevano partecipare solo i cittadini che parlavano greco. Non si conosce l'anno della sua prima partecipazione, ma solo l'anno della sua prima vittoria, avvenuta nel 648 a.C., nella 33\u00aa Olimpiade; 85 anni dopo la fondazione della polis, stando alla datazione tucididea, ed \u00e8 stata la 17\u00aa citt\u00e0 di tutto l'Ellade a vincere ai giochi panellenici pi\u00f9 importanti. \nNell'Occidente greco fu la 2\u00aa citt\u00e0 a imprimere il suo nome nell'albo dei vincitori degli agoni panellenici, mentre la 1\u00aa fu la magnogreca Crotone (16\u00aa contando l'intero Ellade), la quale, secondo la tradizione straboniana, fu fondata nel medesimo anno di Siracusa (ma il geografo di Amasya non specifica una data precisa); sincronismo riferito anche da Antioco di Siracusa, che unisce nel lungo viaggio i due ecisti: il bacchiade Archia e l'acheo Miscello (celebre \u00e8 il responso che i due uomini ottennero dall'Oracolo di Delfi, chiedendo ricchezza per Siracusa e salubrit\u00e0 per Crotone; echi della potenza siracusana e delle vittorie olimpiche crotoniate). \nLa 1\u00aa edizione delle Olimpiadi (che sono i pi\u00f9 antichi giochi panellenici) si svolse nel 776 a.C. (la polis di Siracusa non era ancora nata) e fu vinta dalle genti dell'Elide. Corinto, la madrepatria dei Siracusani, vinse la 14\u00aa Olimpiade e fu la 6\u00aa citt\u00e0 dell'Ellade a trionfare nella competizione agonistica. Sparta fu la 9\u00aa (15\u00aa Olimpiade) e Atene fu la 12\u00aa (21\u00aa Olimpiade).\nSiracusa e l'Elide: il legame con Pisa e Olimpia.\nLe origini greche di Siracusa sono legate a molte genti e a molti luoghi. Infatti, sebbene la tradizione di una fondazione del tutto corinzia sia quella pi\u00f9 avvalorata e famosa, grazie soprattutto al racconto di Tucidide e di Diodoro Siculo (ed \u00e8 comunque indubbio che i Corinzi giocarono un ruolo fondamentale nelle radici siracusane), vi sono altre tradizioni degne di nota, che si rivolgono a un tempo ancora anteriore all'arrivo di Archia e del suo seguito: \u00e8 il caso dei nomi euboici (e degli omerici racconti), del primo re proveniente da Argo, dei Troiani della Tenea (giunti da Tenedo) e del collegamento con il forte culto per il dio del sole, Apollo, e per la dea della luna, Artemide, ma soprattutto \u00e8 il caso della ninfa Aretusa e del dio fluviale Alfeo, la cui origine lega Siracusa proprio al luogo in cui nacquero e si svolsero i giochi panellenici pi\u00f9 famosi: Pisa e Olimpia. \nSono numerosi i collegamenti tra gli Olimpi (nella Pisatide) e i Siracusani: narra la leggenda che Aretusa e Alfeo fossero due divinit\u00e0 dell'Elide, poi il dio fluviale s'invagh\u00ec della ninfa, la quale per sfuggirgli chiese aiuto alla dea Artemide, che la tramut\u00f2 nella fonte che sgorga a Siracusa, presso l'isola di Ortigia (cos\u00ec chiamata dai Greci in onore di Asteria; la dea delle stelle). Alfeo, disperato, implor\u00f2 Zeus affinch\u00e9 il corso del suo fiume, che nasceva nella Pisatide, fosse deviato fino a raggiungere la fonte siciliana; il padre degli dei acconsent\u00ec e Alfeo pot\u00e9 mescolare le sue acque dolci a quelle di Aretusa. Diversi storici moderni intravedono dietro questa leggenda l'avvenuta unione tra i primi coloni giunti dalla Grecia (gli Elei), rappresentati dal fiume peloponnesiaco, e gli indigeni (i Siculi), rappresentati dalla fonte locale. Ma non \u00e8 solamente il culto per la ninfa pi\u00f9 celebre a unire Siracusa alla sede millenaria delle Olimpiadi, anche il culto di Artemide (alla quale \u00e8 stata consacrata l'Ortigia siracusana), pare provenga direttamente da Olimpia: stando a quanto racconta Pindaro, si evince che a Siracusa risiedeva una potente famiglia di sacerdoti, gli Iamidi; costoro provenivano da Olimpia, dove custodivano l'oracolo del tempio di Zeus Olimpico (luogo nel quale furono inaugurati i primi giochi olimpici della storia), e pare abbiano partecipato alla fondazione di Siracusa. Gli Iamidi, dunque, avrebbero trasportato dalla loro terra d'origine alla polis siceliota il notevole culto per la dea Artemide (nella Pisatide ebbe origine il mito dell'Artemide Alpheiea; e Pindaro definisce Siracusa come la sede dell'Artemide fluviale). \nInoltre, un discendente degli Iamidi, Agesia di Siracusa (generale e confidente di Ierone I), vinse i giochi olimpici nel IV secolo a.C. e da quel momento fu incaricato dagli Olimpi di presiedere l'altare di Zeus nel pi\u00f9 sacro dei santuari elidi:\nLa partecipazione dei tiranni, la guerra e il declino dei giochi.\nSebbene la partecipazione dei signori delle poleis alle Olimpiadi non fosse una pratica inaugurata dalla polis aretusea - va infatti ricordato che prima di Ierone I, vi parteciparono, e arrivarono alla vittoria, il re di Sparta Demarato (nel 504 a.C.), Gelone (ancora tiranno di Gela nel 488 a.C.), Anassilao di Reggio (nel 480 a.C.), Terone di Agrigento nello stesso anno di Ierone (nel 476 a.C.) e altri personaggi influenti di Atene, che se pur non portavano un titolo regio erano esponenti primari dell'oligarchia - furono proprio i tiranni di Siracusa quelli che destarono maggiore stupore e diedero adito ad alcune delle pagine olimpiche pi\u00f9 note e discusse della storia.\nIl Siracusano Ierone I, accumulando ben sei vittorie consecutive con i cavalli, fu il tiranno pi\u00f9 vittorioso dei giochi panellenici. Inoltre, secondo alcune fonti antiche, Ierone fu persino osteggiato dagli Ateniesi durante la sua partecipazione olimpica.\nDionisio I fu il secondo tiranno siracusano, storicamente documentato, che s'interess\u00f2 ai giochi panellenici: anch'egli volle prendervi parte, ma pure in questo caso sorsero dei disordini pubblici.\nDopo la tormentata caduta dei Dionisii, e la parentesi del governo corinzio timoleonteo, sal\u00ec al potere Agatocle; in piena epoca ellenistica. Il nuovo tiranno, nonch\u00e9 futuro primo \"basileus\" di Sicilia, era asceso al trono tramite una cruenta guerra civile e il suo duraturo governo fu totalmente caratterizzato dalla guerra; con lui al comando i Siracusani furono impegnati in numerose battaglie (persino gli schiavi della citt\u00e0, per mancanza di un numero sufficientemente alto di soldati, vennero liberati e posti sotto le armi). I Siracusani di Agatocle mantenevano un fronte aperto su Cartagine, un altro interno per i ribelli siracusani sparsi nelle varie citt\u00e0 della Sicilia e infine un ultimo, ma non meno importante, fronte aperto contro i popoli Barbari d'Italia e nelle isole dello Ionio. Non vi era dunque, da parte di Agatocle, n\u00e9 il tempo n\u00e9 la serenit\u00e0 necessaria per interessarsi dei giochi olimpici. \nDopo il governo agatocleo regn\u00f2 il caos a Siracusa, per quasi un ventennio, fino a quando, salito al potere Ierone II, e stipulato con Roma un trattato di non-belligeranza, la Pentapoli ritrov\u00f2 la calma e la stabilit\u00e0: infatti il governo di Ierone II dur\u00f2 ben cinquantacinque anni. E fu durante il regno del suo ultimo celebre \"basileus\" che Siracusa ritorn\u00f2 a vincere ai giochi olimpici. Inoltre il longevo sovrano volle regolamentare la ginnasiarchia (l'addestramento dei giovani atleti e i materiali di cui avevano bisogno per i giochi sportivi) nelle sue poleis.\nTuttavia era una calma apparente perch\u00e9 mentre a Siracusa regnava la pace, nel resto della Sicilia i Romani si erano sostituiti ad essa nella lotta contro i Cartaginesi e avevano lentamente conquistato e portato sotto il loro dominio la gran parte delle citt\u00e0 siciliane. Quando Siracusa reag\u00ec, con Ieronimo, nel 215 a.C. era ormai troppo tardi: assediata per terra e per mare dalle forze di Roma, la citt\u00e0 cadde nel 210 a.C.\nPassata sotto il dominio romano, Siracusa venne saccheggiata di tutte le sue ricchezze, ma non fu distrutta. Il periodo del II-I secolo a.C. \u00e8 nebuloso per la citt\u00e0. Non si conosce quasi nulla di questi momenti post-conquista (eccetto che i Siracusani, pochi mesi dopo l'assedio, si recarono a Roma per protestare in pubblico processo contro Marco Claudio Marcello e l'eccessiva foga dei soldati romani nel predare i loro averi).\nCiononostante la citt\u00e0 doveva comunque godere ancora di una certa libert\u00e0 se pot\u00e9 rispondere positivamente, nel 206 a.C., all'invito che le arriv\u00f2 da parte dei Greci d'Asia della polis di Magnesia al Meandro, la quale invitava i Siracusani a partecipare ai suoi giochi panellenici; giochi in onore di Artemide. \nNel 148 a.C. giunse l'ultima vittoria olimpica dei Siracusani: con il velocista Ortone. Dopo tale data il nome della citt\u00e0 di Siracusa non compare pi\u00f9 nelle liste pervenute dei vincitori dei sacri agoni panellenici.\nNonostante la pesante conquista subita, Siracusa fu comunque una delle ultimissime citt\u00e0 greche dell'Occidente a vincere i giochi panellenici: dopo di lei le sole due poleis che ancora figurano nella lista degli agoni sono Tauromenio, nel 56 a.C. (che raggiunge il suo primo e solo trionfo in questa occasione), e Thurii, nel 32 a.C. (la sua quarta vittoria).\nIn contrasto con la nascente religione cristiana, le antiche Olimpiadi, essendo fortemente legate alla religione pagana, vennero infine abolite nel 393 d.C.; la stessa sorte tocc\u00f2 ai restanti pi\u00f9 noti agoni sacri dell'Egeo.\nLe vittorie.\nLa 33\u00aa olimpiade (648 a.C.).\nLa prima vittoria nel pancrazio.\nNelle Olimpiadi del 648 a.C. venne ammessa, per la prima volta in assoluto, la disciplina del pancrazio (che tradotto significa \"Tutta la forza\"). Tale disciplina era una fusione tra la lotta greca (\"p\u00e1l\u0113\") e il pugilato (\"pygmach\u00eda\"). \u00c8 stata definita come autentica origine delle arti marziali.\nNel pancrazio tutto era ammesso, tranne dare morsi all'avversario (ma a Sparta questo invece era ammesso; cos\u00ec come i graffi), infliggergli colpi ai genitali e accecargli gli occhi con le dita. \nLa prima edizione del pancrazio vide trionfare un Siracusano: Lygdamis. Costui, coronato con il prestigioso olivo a Olimpia, fu non solamente il primo vincitore di questo sport da combattimento corpo a corpo, ma fu anche il primo Siracusano che trionf\u00f2 alle Olimpiadi. \nIl pancrazio era uno sport considerato massacrante; il pi\u00f9 estenuante delle Olimpiadi. Dopo la prima vittoria siracusana passarono altri dodici anni prima di rilevare il nome di un altro vincitore in questa disciplina (fu Frinone di Atene) e addirittura altri sessantaquattro anni prima di avere un terzo vincitore (Arrachione d'Arcadia; celebre per essere stato incoronato vincitore nonostante sia morto nel suo terzo combattimento).\nPausania il Periegeta ha lasciato testimonianza sulla figura di Lygdamis, con delle descrizioni che si connotano nella leggenda. Lygdamis fisicamente veniva paragonato all'eroe Ercole. Si narra che egli non sudasse mai, poich\u00e9 le sue ossa erano prive del midollo. \nLa sua tomba fu eretta dai Siracusani all'interno delle latomie (le cave di pietra bianca con la quale venne costruita la citt\u00e0). Una statua con la sua immagine gli rendeva gloria eterna per la vittoria conseguita alle Olimpiadi.\nLe vittorie di Ierone I.\nCon il cavallo montato.\nNegli antichi agoni equestri il vero vincitore non era il fantino o l'auriga, bens\u00ec il proprietario dei cavalli: colui che se ne occupava allevandoli e nutrendoli. La disciplina olimpica della corsa a cavallo venne inserita nella 33\u00aa Olimpiade, nell'anno 648 a.C. (l'anno della prima vittoria siracusana), e il primo vincitore fu tale Krauxidas della citt\u00e0 di Crannon (nella Tessaglia). \nIerone I di Siracusa vinse la corsa a cavallo (la \"keles\": celete) nella 76\u00aa Olimpiade, nell'anno 476 a.C.; ad assistere a quelle gare sugli spalti c'era anche l'ateniese Temistocle, portato in trionfo dal pubblico (colui che sconfisse Serse I, in quanto fautore della potenza navale ateniese). Si trattava infatti della prima Olimpiade dopo la fine delle guerre persiane.\nLa vittoria di Ierone I fece parecchio clamore per via del suo nobile lignaggio e del suo ruolo di comando, di primissimo piano: egli era infatti il secondogenito dei Dinomenidi; la famiglia geloa che aveva trasferito, nemmeno un decennio prima, la corte dei tiranni dalla propria patria d'origine a Siracusa. Egli inoltre aveva appena sostituito il fratello Gelone I sul trono della potente polis siceliota (anno della sua incoronazione: 478 a.C.), per cui le sue gesta olimpiche godettero di un vasto eco nel mondo panellenico. Avendo fama di essere un mecenate, le sue vittorie furono celebrate dai pi\u00f9 noti poeti dell'epoca: Pindaro e Bacchilide gli dedicarono le loro odi.\nIerone venne encomiato come un ottimo cavaliere ed auriga: egli vinse 6 volte ai giochi panellenici: 3 volte alle Olimpiadi e 3 volte ai giochi Pitici. La sua prima vittoria avvenne ai giochi Pitici: essi si svolgevano durante il 3\u00ba anno dell'Olimpiade, nella citt\u00e0 di Delfi ed erano dedicati al dio del sole, Apollo. Ierone qui vinse una prima volta nell'anno 482 a.C. (ciclo della 74\u00aa Olimpiade), come corsiero (cavallo montato), quando ancora portava sul capo la corona di tiranno per la polis di Gela, e una seconda volta, sempre come corsiero, nell'anno 478 a.C. (ciclo della 75\u00aa Olimpiade); anno della sua incoronazione come secondo tiranno della polis di Siracusa.\nIl Siracusano vinse nuovamente nell'Olimpiade dell'anno 472 a.C.; la 77\u00aa edizione, trionfando ancora a cavallo. Pindaro e Bacchilide, tramite le loro opere, hanno conservato il nome del cavallo del tiranno aretuseo: l'animale si chiamava Ferenico (\"Pherenikos\", che significa \"\u00abcolui che porta la vittoria\u00bb\"), e pure a lui sono stati dedicati dei versi. Ferenico, insieme a Bucefalo (il cavallo di Alessandro Magno), \u00e8 annoverato tra gli animali pi\u00f9 celebri dell'antichit\u00e0.\nDi seguito i versi per il cavallo di Ierone:\nNel 474 a.C. c'\u00e8 una nuova edizione dei giochi Pitici. Ierone si ammala; egli non pu\u00f2 andare a Delfi, per\u00f2 manda ugualmente a gareggiare il suo cavallo Ferenico. Da Pindaro si apprende che Ierone fu ingiustamente privato della sua quarta vittoria agli agoni apollinei: \u00abse un dio, anzich\u00e9 un uomo, avesse retto la bilancia in modo giusto, ora noi potremmo celebrare Ierone per la quarta volta\u00bb. Pindaro non ha dubbi al riguardo. \u00c8 in questa occasione - per questa sconfitta - che il poeta di Tebe scrive la sua \"Pitica III\" dedicata a Ierone di Siracusa, al quale augura una pronta guarigione e si congratula con lui per la gara equestre:\nTemistocle contro Ierone.\nL'aristotelico Teofrasto, riportato da Plutarco, asserisce che quando Ierone si iscrisse alle sue prime Olimpiadi - quelle del 476 a.C. - per gareggiare con i cavalli, incontr\u00f2 l'opposizione del gi\u00e0 citato Temistocle; l'eroe ateniese se la sarebbe presa con Ierone in quanto fratello di Gelone e rappresentante di Siracusa; la citt\u00e0 che sotto la guida del Dinomenide si rifiut\u00f2 di fornire aiuti militari alla Grecia che era minacciata dall'invasione dei Persiani di Serse. \nTemistocle, aggiunge Claudio Eliano, avrebbe affermato che chi non aveva voluto condividere con la Grecia il pi\u00f9 grande pericolo (la guerra contro Serse) non poteva adesso avere l'ardire di prendere parte ai pi\u00f9 grandi convegni dell'Ellade (per l'appunto, le Olimpiadi) e dividere con i Greci tali piaceri.\nPer cui l'ateniese avrebbe ordinato di distruggere la tenda del tiranno di Siracusa e di impedire ai suoi cavalli di gareggiare. I presenti alla scena, essendo d'accordo con il principio che generava la suddetta critica, lodarono le parole di Temistocle. Ciononostante, com'\u00e8 noto, Ierone partecip\u00f2 ugualmente e vinse la corsa con il suo cavallo.\nIl motivo dello scontro tra Ierone e Temistocle sarebbe da far risalire all'anno 480 a.C.: sul trono di Siracusa siede stabilmente Gelone, che otto anni prima, nel 488 a.C., quando non aveva ancora messo piede a Siracusa, aveva vinto con la quadriga nell'agone equestre della 73\u00aa Olimpiade. Ambasciatori di Sparta e Atene arrivano alla corte siracusana e chiedono all'appena nata tirannide di aiutare militarmente la Grecia che deve contrastare le mire espansionistiche della Persia. Gelone acconsente, dicendo a Spartani e Ateniesi che dar\u00e0 loro l'aiuto pi\u00f9 cospicuo di tutti i Greci, ma a patto che Peloponnesiaci e Attici accettino di dare a lui il comando terrestre o navale delle operazioni panelleniche. Sono gli Ateniesi che negano totalmente l'avverarsi di una simile eventualit\u00e0: mai avrebbero ceduto o diviso il comando con il Dinomenide, per cui Gelone si adira e dichiara Siracusa, e la Sicilia da essa dipendente, neutrale; fuori dall'evento bellico.\nMa nonostante esistesse il motivo di un possibile rancore tra Temistocle e Ierone, sono diversi gli storici che dubitano della veridicit\u00e0 dei fatti olimpici del 476 a.C. Vi \u00e8 infatti un'altra tradizione, successiva a queste Olimpiadi, che vuole Temistocle, ormai esiliato da Atene, cercare rifugio proprio alla corte di Ierone e addirittura chiederne in sposa la figlia e promettere di sottomettere al volere di Ierone l'intera Grecia. Tuttavia non si \u00e8 a conoscenza dell'esistenza di una figlia di Ierone, n\u00e9 tantomeno Ierone ha mai manifestato ambizioni di conquista verso la Grecia continentale. Vi \u00e8 quindi chi dubita, a partire dallo stesso Plutarco, anche di questa presunta amicizia tra Temistocle e Ierone, dando piuttosto credito all'inimicizia sorta ai giochi olimpici.\nAppare quantomeno curioso che i fatti dell'Olimpiade del 476 a.C. si siano poi nuovamente verificati nell'Olimpiade del 388 a.C. (quasi un secolo dopo); con le stesse identiche modalit\u00e0 (insulti, distruzione della tenda e impedimento alla partecipazione olimpica), anche se l'accusa era diversa: nel secondo attacco, al posto di Ierone vi era un altro tiranno siracusano, Dionisio I di Siracusa, e al posto di Temistocle vi era un altro fomentatore di folle, anch'esso ateniese, Lisia. \nSiccome si ritiene improbabile che Atene possa avere attaccato per due volte la stessa citt\u00e0, Siracusa, alle Olimpiadi, si \u00e8 molto pi\u00f9 propensi a sostenere che sia Teofrasto sia Eliano si siano confusi con gli scritti e abbiano anticipato al 476 a.C. un evento che invece riguardava un altro tiranno della pentapolis e un tempo di molto posteriore a quello di Temistocle.\nCon la quadriga.\n6 anni dopo i fatti della 76\u00aa Olimpiade, e 2 anni dopo aver trionfato anche nella 77\u00aa edizione olimpica, nel 470 a.C. Ierone torna a gareggiare e a vincere con i cavalli: lo fa a Delfi, durante i giochi Pitici, nei quali consegue la sua terza e ultima vittoria negli agoni apollinei. Stavolta per\u00f2 la vittoria del siracusano \u00e8 conquistata nel pi\u00f9 ambito degli agoni: la corsa con il carro da guerra trainato da quattro cavalli; la quadriga.\nIerone conquist\u00f2 poi una seconda vittoria con la quadriga nelle Olimpiadi del 468 a.C.; la 78\u00aa edizione, che rappresenta la sua ultima partecipazione ai giochi panellenici.\nQuesta corsa, che si narra fosse in origine il primo e solo agone delle Olimpiadi (presente ancor prima della disciplina dello Stadio, ma ufficialmente introdotta nel 680 a.C.), affonda le sue radici nel panorama bellico (in guerra l'auriga guidava e il compagno combatteva). Per i costi che comportava, e anche per ragioni prettamente simboliche, come la gloria che ne derivava, la gara della quadriga era quasi esclusivamente riservata all'aristocrazia. Per rendere l'idea di ci\u00f2 che significava questa gara, basti considerare che tra i pochi nomi dei vincitori olimpici conservati, oltre a quello dei Dinomenidi Gelone I e Ierone I, spiccano figure come Cimone, Callia II, Alcibiade, Filippo II di Macedonia, Tiberio Claudio Nerone (l'imperatore che vinse la corsa nel 4 a.C., istitu\u00ec, tra l'altro, anche una corsa su carro trainato da dieci cavalli, della quale fu vincitore nell'unica edizione disputatasi).\nAfferma Bacchilide che nessun greco don\u00f2 al santuario di Apollo, presso Delfi, pi\u00f9 oro di Ierone I. Il tiranno siracusano dedic\u00f2 al dio del sole importanti offerte votive fatte del metallo pi\u00f9 prezioso, e il figlio di Zeus lo ricompens\u00f2 concedendogli le vittorie negli agoni pitici; quelli in suo onore. Ed \u00e8 a Bacchilide che Ierone affida la composizione per la sua ultima vittoria olimpica: il poeta di Ceo qui definisce Ierone come \u00aberoe caro agli dei\u00bb e \u00abamante dei cavalli\u00bb oltre che \u00abvaloroso\u00bb. Nel 468 a.C. Ierone non guida la sua quadriga, ma ci \u00e8 giunto il nome della sua auriga, che lo port\u00f2 all'agognata vittoria: Chromios. \nIl tiranno amante dei cavalli mor\u00ec l'anno dopo aver vinto la gara della 78\u00aa Olimpiade. Gli succedette l'ultimo dei Dinomenidi: Trasibulo di Siracusa (il cui governo non durer\u00e0 a lungo).\nIl nome di Ierone siracusano sia nel tempio del dio del sole e sia in quello olimpico di Zeus dell'Ellade spicca numerose volte: egli don\u00f2, come gi\u00e0 aveva fatto suo fratello Gelone, un tripode d'oro e una Nike a Delfi. A Ierone si pensa appartenga anche la nota Auriga di Delfi, la quale se pur esibisce l'iscrizione di un altro dei Dinomenidi, Polizelo (il fratello in lotta con Ierone per la successione al trono di Siracusa), possiede un'altra scritta, da alcuni ritenuta pi\u00f9 antica, che risulta abrasa; e sulle tante ipotesi c'\u00e8 quella che in realt\u00e0 fosse stato Ierone il donatore della preziosa statua equestre (che faceva parte di un blocco pi\u00f9 complesso), come commemorazione della sua vittoria con il carro da guerra. A Ierone e ai suoi tre fratelli venne inoltre fatta una dedica all'interno del santuario apollineo da parte di Simonide di Ceo, per ringraziarli di aver difeso la grecit\u00e0 contro i Barbari nel 480 a.C. \nNel tempio di Zeus a Olimpia il figlio di Ierone, Dinomene, fece condurre nel 467 a.C. un monumento con iscrizioni, scolpito da Onata e Calamide, composto da un carro di bronzo sul quale sale un uomo, fiancheggiato da due cavalli montati da bambini; in memoria delle vittorie olimpiche del padre.\nCarro trainato da mule.\nLa corsa con il carro trainato da mule, detta \"Apene\" (\u1f00\u03c0\u03ae\u03bd\u03b7), venne introdotta alle Olimpiadi nel 500 a.C. (il primo vincitore in tale disciplina giungeva dalla Tessaglia) e consisteva in un carro trainato da quattro mule. L'auriga stava seduta, poich\u00e9 il carro disponeva di un apposito sedile. Mentre la quadriga derivava il proprio prestigio dall'arte bellica, il carro trainato da muli approdava nelle discipline olimpiche provenendo da un contesto molto pi\u00f9 umile: i mezzi trainati dai muli infatti servivano ai Greci per trasportare merce da un luogo ad un altro.\nSi sostiene che la corsa dei muli sia stata introdotta per volere di qualche tiranno o qualche personaggio influente della Magna Grecia o della Sicilia, infatti i Greci d'Occidente erano noti per i loro allevamenti di muli, e ci\u00f2 risulta evidente dal fatto che, a parte il primo vincitore tessalo, tutti i restanti trionfatori noti di questa disciplina provengono dall'Occidente greco: dal tiranno di Reghion (Reggio Calabria), Anassila (che si rivel\u00f2 nemico dei Dinomenidi di Siracusa), che la vinse nel 480 a.C., al corsiero Psaumida di Camarina, vittorioso nel 456 a.C. (Camarina nacque come subcolonia dei Siracusani ma fu ceduta a Gela al principio del V secolo a.C. a seguito di un armistizio).\nDopo il reggino Anassila, trionf\u00f2 il siracusano Agesia, nell'81\u00aa Olimpiade; anno 468 a.C. (la medesima Olimpiade che vide trionfare Ierone per l'ultima volta). La sua auriga si chiamava Finti. Pindaro dedica ad Agesia la sua sesta opera olimpica, e rende noto che egli era un generale di Ierone ed anche un suo amico e indovino; Agesia infatti, come precedentemente accennato, proveniva dagli Iamidi (che Pindaro definisce co-fondatori di Siracusa). Gli Olimpi lo vollero ministro (sacerdote) dell'oracolo nel loro tempio di Zeus. Agesia mor\u00ec appena dopo la scomparsa di Ierone I, travolto dalle lotte per la successione al trono di Siracusa.\nLa gara del carro trainato da mule fu presto abolita da Olimpia (nel 444 a.C.); secondo la versione ufficiale ci\u00f2 avvenne perch\u00e9 nell'Elide, a causa di un'antica maledizione, era vietato allevare i muli o le mule. Ma secondo Pausania, la verit\u00e0 era che gli Elei abolirono questa corsa perch\u00e9 non di loro gradimento. Dovevano considerare un qualcosa di innaturale far correre delle mule, poich\u00e9 questo animale era visto dai Greci continentali esclusivamente come un sostegno per il trasporto e la forza, non un animale per gare di velocit\u00e0.\nLe vittorie olimpiche nella corsa.\nStadio, diaulo e oplitodromia.\nLo stadio \u00e8 stato il primo agone di Olimpia; la gara pi\u00f9 antica storicamente attestata (776 a.C.).\nL'agone consisteva in una corsa di 192.27 metri. Gli atleti si avviano alla partenza posizionandosi tutti dietro una lastra di pietra detta \"halbis\"; tutt'oggi visibile nello stadio olimpico pi\u00f9 antico al mondo. La posizione di partenza veniva sorteggiata: il nome dell'atleta veniva posto all'interno di un'urna argentata.\nIl primo vincitore noto siracusano nello stadio \u00e8 il discusso Astilo; discusso perch\u00e9 egli inizi\u00f2 a vincere nel 488 a.C. con Crotone, ma dopo la sua prima Olimpiade (che coincide anche con l'ultimo agone olimpico vinto dai Crotoniati) egli si proclam\u00f2 siracusano per le restanti gare della sua vita atletica (dal 484 a.C. al 480 a.C.); \nDopo Astilo, nella disciplina dello stadio, fu la volta del siracusano Hyperbios, di cui non sono giunti dettagli biografici. Segue Dikon (o Dicone), figlio di Kallimbrotos, la cui storia personale merita particolare attenzione: egli, che \u00e8 l'atleta pi\u00f9 vittorioso di Siracusa (ben 14 vittorie nei giochi panellenici, delle quali per\u00f2 solo 2 sono olimpiche) fu nativo di Kaulon; citt\u00e0 fondata da Tifone di Aigio e colonia degli Achei. Kaulon, avendo stretti rapporti con l'altra nota citt\u00e0 achea della Calabria, Crotone (che all'epoca era in conflitto con Siracusa), ed essendo vicinissima a Locri Epizefiri, sito alleato dei Siracusani, rientr\u00f2 nell'area di influenza del tiranno Dionisio I, il quale decise di conquistarla (nell'ambito delle guerre italiote) e deportarne tutti gli abitanti sopravvissuti a Siracusa. Per cui Dikon, nato come abitante di Kaulon, e dopo aver vinto nella categoria fanciulli un'Olimpiade, fu trasferito insieme ai suoi concittadini nella patria dei Dionisii e qui, divenuto adulto, partecip\u00f2 e vinse ad altre due Olimpiadi come cittadino, a tutti gli effetti, di Siracusa. \nDikon, esempio della vasta metropoli siracusana, segna l'ultimo vincitore olimpico della Siracusa d'epoca classica (382 a.C.). Dopo di lui segue un vuoto olimpico di quasi due secoli (fino al 220 a.C.) e ci\u00f2 \u00e8 dovuto al mutamento della situazione socio-politica nella capitale aretusea. Gli ultimi due campioni siracusani sono due velocisti: Zopyros e Ortone (di entrambi \u00e8 giunto solo il nome e la nazionalit\u00e0; senza ulteriori notizie).\nDel gruppo sopra descritto, Astilo e Dikon vinsero anche il diaulo, la cui disciplina consisteva in un doppio stadio: 384,5 metri. \nNell'oplitodromia, ai due atleti sopracitati (ma Dikon ai giochi pitici), si aggiunge anche il siracusano [Zop]yros (da non confondere con il Zopyros atleta che trionf\u00f2 nel 220 a.C.), che la vinse gi\u00e0 nel 476 a.C. \nCon l'oplitodromia, inaugurata nel 520 a.C., per la prima volta venivano ammesse nei sacri agoni le armi, che fino ad allora erano state severamente proibite. L'oplitodromia fu una corsa voluta soprattutto da Sparta, per esaltare la tradizione militare greca (ma proprio in questa disciplina Sparta vinse solo una volta). Secondo la leggenda invece la corsa degli opliti nacque per rendere onore ad un oplite messaggero che aveva corso dalla polis di Dime fino all'Elide per portare agli Elei la notizia della vittoria in guerra. \nGli atleti in questa particolare gara dovevano indossare il tipico armamento bellico. I 25 scudi di bronzo, per assicurare che vi fosse assoluta parit\u00e0 di peso metallico tra gli atleti, erano tutti uguali e venivano custoditi ad Olimpia.\nEventi significativi ai giochi.\nLa finale tra Creugante e Damosseno.\nAi giochi nemei (dal 573 a.C.).\nPausania, nella sua Periegesi della Grecia, narra la finale di pancrazio svoltasi durante i giochi nemei; tali giochi prendevano il nome dalla citt\u00e0 di Nemea, si svolgevano ogni due anni ed erano anch'essi dedicati a Zeus. Non si conosce l'anno esatto della finale narrata da Pausania, ma essa \u00e8 ricca di particolari per l'eccezionalit\u00e0 e la conclusione tragica dell'evento: i due lottatori, Creugante di Epidamno e Damosseno di Siracusa, erano riusciti a giungere all'incontro decisivo per designare un vincitore in tale disciplina. Tuttavia le loro forze si eguagliavano e poich\u00e9 nel pancrazio non esisteva alcuna regola che limitava il tempo per un combattimento, il loro duro incontro and\u00f2 avanti tutto il giorno. \nGiunta la sera, i due ancora combattevano. Si decise allora, di comune accordo con i due agonisti, di permettere che fosse un sol colpo a stabilire il vincitore: il primo che avesse colpito l'altro avrebbe vinto, e l'incontro sarebbe finalmente giunto al termine. Fu Creugante che riusc\u00ec a colpire per primo il suo avversario: Damosseno ricevette un fortissimo colpo alla testa e tutti credevano che l'incontro fosse finito, ma il siracusano non rispett\u00f2 il patto appena concluso e non volle arrendersi, decise quindi di contrattaccare, e approfittando del fianco scoperto di Creugante, il quale aveva ancora il braccio alzato sopra la propria testa, tese la mano e colp\u00ec il greco di Epidamno con estrema violenza; tale da trafiggergli il fianco con la mano nuda e tirarne fuori le viscere. Creugante mor\u00ec subito dopo. Gli Argivi, indignati con il siracusano che non si era voluto fermare, violando cos\u00ec l'accordo e uccidendo il suo avversario, dichiararono vincitore il defunto Creugante ed esiliarono Damosseno.\nIl primo oriundo nella storia dello sport.\nAstilo fu l'ultimo vincitore olimpico della polis di Crotone (488 a.C.). Le sue vittorie iniziarono come atleta crotoniate, ma fu con Siracusa che ottenne i suoi pi\u00f9 numerosi successi, formando un \"palmar\u00e8s\" olimpico che nella propria categoria rimarr\u00e0 ineguagliato. Negli antichi giochi vi furono altri casi di atleti che si fecero proclamare vincitori di citt\u00e0 differenti dalle quali essi provenivano, e furono puniti per questo. Ma Astilo fu l'unico, in tutta la storia olimpica, a farsi proclamare per ben due volte come appartenente ad un'altra realt\u00e0 geografica: egli, disse, era siracusano. Perci\u00f2 nel suo caso si parla di naturalizzazione.\nPer comprendere meglio la storia del crotoniate Astilo e cercare di cogliere il reale motivo che lo spinse ad una scelta discussa come questa (va considerato che Astilo pag\u00f2 un prezzo altissimo per questo suo cambio: non solo la sua citt\u00e0, ma persino la sua famiglia lo rinneg\u00f2; i crotoniati distrussero le sue immagini e la sua casa fu trasformata in una prigione) \u00e8 bene analizzare brevemente il percorso olimpico e sociale della sua iniziale patria, Crotone, e il rapporto che questa ebbe con Siracusa; successiva patria del crotoniate.\nLa polis magnogreca divenne famosa per i suoi atleti, i quali conseguirono numerose vittorie ai giochi panellenici; arrivando persino a far coniare dei proverbi \"ad hoc\" per la polis. La sua partecipazione pu\u00f2 definirsi particolare, in quanto \u00e8 stata caratterizzata, in base ai dati pervenutici, da un trionfo che non si \u00e8 protratto nei secoli (concentrato esclusivamente nel VI secolo a.C.; eccezion fatta per le ultime tre vittorie conseguite nel primo decennio del V secolo a.C.) e dalla concentrazione di vittorie solamente in determinate discipline: la corsa (11 vittorie nello stadio e 1 al diaulo) e il combattimento (7 nella lotta greca e 1 al pugilato). Dunque lottatori tradizionali (non pancraziasti) e velocisti; categoria della quale faceva parte lo stesso Astilo. E inoltre, partecipazione caratterizzata dalla presenza di un pluricampione che \u00e8 divenuto leggendario: Milone; autore di ben 33 delle 50 vittorie crotoniate ai giochi panellenici, e autore di 7 delle 21 vittorie olimpiche. La stessa attitudine si riscontra anche nei restanti giochi panellenici (vinti tutti da Milone nella lotta classica, eccetto gli ultimi due, pitici, vinti da Faillo nel pentathlon).\nConstatato ci\u00f2, analizzato il quadro generale del profilo atletico crotoniate, si deve analizzare quello sociale; ben pi\u00f9 delicato: Crotone nacque come fondazione degli Achei, sotto l'influsso di Sibari (sua importante vicina calabra). Nel VI secolo a.C. la polis magnogreca usc\u00ec sconfitta dalla battaglia della Sagra; conflitto voluto dagli stessi Crotoniati nel tentativo di espandersi verso sud. Entr\u00f2 quindi in contrasto sia con Locri sia con Reghion. Nonostante la pesante sconfitta, la citt\u00e0 continu\u00f2 ad ottenere successi ai giochi panellenici. Nel frattempo era gi\u00e0 giunto a Crotone il celebre filosofo Pitagora (data del suo arrivo nella polis: 530 a.C. circa). Con lui come guida, i Crotoniati ripresero una politica espansionistica e come prima mossa si rivoltarono contro Sibari (che fino ad allora era stata una loro alleata). La distrussero completamente (l'esercito crotoniate era guidato dall'atleta Milone). Crotone visse a quel tempo il suo momento di massimo splendore: fu capitale dei pitagorici; la sua egemonia sull'Italia sembrava non avere ostacoli.\nPitagora \u00e8 ritenuto l'accanito fautore della dieta alimentare degli atleti Crotoniati. La colpa della distruzione di Sibari ricadde su Pitagora, influendo negativamente sulla sua reputazione. Tra i pitagorici e i Siracusani non vi erano buoni rapporti\nTuttavia \u00e8 nei fatidici primi anni del V secolo a.C. che la situazione mut\u00f2 drasticamente per i Crotoniati: sul panorama egemonico si affacci\u00f2 una nuova potenza occidentale: Siracusa. La citt\u00e0 siceliota era da pochissimo divenuta sede di una potente tirannide (i Dinomenidi, dal 485 a.C.) che fece subito parlare di s\u00e9 (il diniego militare servito a Sparta e ad Atene contro Serse; la sconfitta dei Cartaginesi ad Imera; l'annullamento dell'espansionismo reggino) e si fece protettrice dei sopravvissuti di Sibari e della citt\u00e0 di Locri (minacciata sia dai Crotoniati che dai Reggini).\nRisulta evidente che Siracusa e Crotone fossero schierate su due fronti opposti. Un tempo, forse, vi doveva essere stata armonia tra le due poleis, se lo storico siracusano Antioco asserisce che i loro due fondatori, Archia e Miscello, viaggiarono insieme e si recarono insieme dall'oracolo apollineo, ma non pi\u00f9 negli anni di Astilo.\nLa decadenza di Crotone incominci\u00f2 seriamente dopo la cacciata di Pitagora e la persecuzione dei suoi allievi (avvenuta nel primo decennio del V secolo a.C.). I Crotoniati ricevettero pesanti accuse: l'accusa pi\u00f9 grave fu quella di aver tentato di istituire nella propria citt\u00e0 dei giochi nello stesso identico periodo delle Olimpiadi, con l'intenzione di voler sottrarre la grecit\u00e0 dell'Occidente a Olimpia e a Zeus; nume dei giochi sacri. Un'accusa gravissima, la cui fonte, per\u00f2, \u00e8 probabilmente di matrice pitagorica; vendicativa (i pitagorici erano adirati con i Crotoniati che li avevano cacciati). In tutto ci\u00f2, Crotone dovette fare i conti con una sempre pi\u00f9 crescente egemonia di Siracusa nella sua regione geografica (che alla fine avrebbe portato, tempo dopo questi avvenimenti olimpici, all'occupazione siracusana della citt\u00e0 stessa).\nEsplorato sia il contesto atletico che quello sociale nel quale crebbe Astilo, si possono avanzare precise motivazioni sulla sua naturalizzazione a cittadino siracusano, e nel frattempo se ne possono scartare decisamente altre:\nLa partecipazione di Dionisio I e il pubblico affronto.\nI fatti si svolsero durante la manifestazione olimpica del 388 a.C. (tale data \u00e8 ritenuta corretta dalla gran parte degli studiosi). A quel tempo Siracusa era governata dal tiranno Dionisio, il quale aveva pochi anni prima - su invito stesso degli Ateniesi guidati da Conone - siglato un'alleanza con la polis attica; conseguenza di un primo approccio di riavvicinamento da parte di Atene, verificatosi gi\u00e0 nel 393 a.C., dove gli Attici cercavano di ricucire i rapporti con Siracusa dopo i catastrofici eventi della guerra peloponnesiaca (Atene aveva cercato invano di distruggere e conquistare Siracusa), conferendo onori a Dionisio (salito al trono della polis siceliota nel 405 a.C.) e alla sua famiglia. Tuttavia nel 389 a.C. erano sorte nuove tensioni tra Atene e Siracusa a causa dell'entrata in guerra di quest'ultima al fianco di Sparta nella guerra di Corinto.\nCi\u00f2 che accadde si data al 388 a.C. perch\u00e9 Diodoro Siculo indica tale anno (ed egli trae la sua fonte da Timeo di Tauromenio; generalmente molto affidabile sul calcolo olimpico). \nAlcuni per\u00f2 collocano l'episodio all'Olimpiade successiva: la 99\u00aa, svoltasi nel 384 a.C., e sostengono che dalle parole di Lisia si intravede gi\u00e0 un'alleanza tra la Persia e Siracusa; cosa che accadr\u00e0 solamente nel 387 a.C.\nLe frasi pronunciate da Lisia durante il suo attacco a Dionisio, rivelano la grave situazione creatasi con la guerra di Corinto: l'ateniese afferma che mentre si stanno tenendo i sacri agoni l\u00e0 fuori \u00ab\"l'Ellade \u00e8 in preda alle fiamme\"\u00bb e vi \u00e8 un conflitto bellico tra greci estenuante, che sta minando la loro solidit\u00e0 come \"ethnos\". \nGli studiosi moderni dibattono se si trattasse della fase acuta di tale guerra o se si trattasse piuttosto delle conseguenze che il conflitto bellico lasci\u00f2 addosso alle poleis dell'Ellade e del legame pericoloso venutosi a creare tra Siracusani e Persiani, tenuti insieme da Sparta. Solide argomentazioni tendono per\u00f2 a far prevalere il 388 a.C. come l'anno esatto dell'accadimento olimpico in questione.\nIl contesto storico che fa da sfondo all'affronto che i Siracusani subirono alle Olimpiadi \u00e8 fondamentale, dato che l'attacco di colui che inimic\u00f2 loro il pubblico olimpico, Lisia, fu politico e non sportivo.\nDionisio, probabilmente volendo imitare i successi olimpici dei precedenti tiranni di Siracusa, si iscrisse anch'egli ai giochi olimpici, mandando ad Olimpia una delegazione di Siracusani capitanata da suo fratello Tearide. Costoro recarono nella sede dei sacri agoni i \"teori\" (\u03d1\u03b5\u03c9\u03c1\u03bf\u03af: ambasciatori sacri, addetti ai sacrifici solenni nel tempio). Inoltre fecero il loro ingresso numerose quadrighe di cavalli appartenenti a Dionisio. Il tiranno sped\u00ec ad Olimpia anche i suoi rapsodi (cantori di poemi omerici e poesie) dalla bellissima voce, per far decantare in pubblico i suoi versi.\nLa delegazione dei Siracusani, che a quanto pare non era stata accettata nei classici alloggi pubblici destinati agli influenti ospiti stranieri, che giungevano per assistere e partecipare agli agoni olimpici (come il Pritaneo), aveva optato per trovare sistemazione in eleganti tende, lussuosamente ornate e allestite nella sede dei giochi. Tanta ricchezza attir\u00f2 fin da subito l'attenzione del pubblico olimpico.\nDa questo punto in avanti le antiche fonti si dividono in due versioni leggermente differenti, ma entrambe inquadrabili nel medesimo clima anti-dionisiano. La prima di queste versioni, la pi\u00f9 importante, \u00e8 quella che si riferisce al discorso incitatorio di Lisia:\nDi queste parole si compone l'apertura dell'orazione di Lisia, intitolata l\"'Olimpico\". L'ateniese estern\u00f2 la sua opera davanti alla folla olimpica con il preciso scopo di mettere in cattiva luce Dionisio I, il suo potere e tutto ci\u00f2 che rappresentava. Non solamente, Lisia biasim\u00f2 anche gli Spartani, colpevoli di essere accondiscendenti sia con i Siracusani sia con i Persiani.\nL'accostamento alla Persia era lampante, per cui Lisia ne approfitt\u00f2 per sollevare l'indignazione della moltitudine di persone verso lo sfarzo mostrato dai Siracusani: i loro ambasciatori sacri non dovevano essere accolti; le loro tende erano troppo lussuose (fatte di oro e porpora), cos\u00ec come gli oggetti che li circondavano. Quel lusso che la Grecia aveva il dovere morale di rifiutare. Lisia incit\u00f2 quindi ad andare dalla delegazione siracusana e distruggere tutte le loro cose. Fu fatto.\nSecondo la versione di Diodoro Siculo invece la distruzione pubblica degli averi dei Siracusani non ha nulla a che vedere con il discorso di Lisia: lo storico di Agira afferma infatti che l'ateniese si limit\u00f2 solamente a cercare di impedire l'entrata agli ambasciatori sacri; colpevoli di far parte dell\"'\u00abempissima tirannide\u00bb\". Solo dopo prese la parola tra la folla e inizi\u00f2 il suo \"Olimpico\" contro tiranni e persiani. Ma la lacerazione delle tende e gli insulti alla delegazione siracusana avrebbero per Diodoro un'altra origine:\nI rapsodi del tiranno iniziarono a decantare i suoi versi. La loro voce intonata attir\u00f2 verso le tende una gran folla, ma non appena la gente si rese conto di quanto le parole - che aveva scritto Dionisio - fossero sgraziate, inizi\u00f2 a deridere la delegazione siracusana e per oltraggio ne lacer\u00f2 le tende.\nAppare ad ogni modo evidente che in entrambi gli episodi il protagonista assoluto del disprezzo dei Greci sia il siracusano Dionisio. I versi dei rapsodi fungono da banale scusa per ferire il tiranno.\nConclude Diodoro dicendo che le numerose quadrighe di Dionisio finirono per urtarsi tra loro nella corsa ippica e altre finirono fuori pista. E la delegazione siracusana, di ritorno da Olimpia, fu travolta in mare da una violenta tempesta che la sorprese quando era giunta a Taranto. Asserisce Diodoro che i marinai siracusani sopravvissuti al naufragio, una volta approdati a Siracusa, dissero in giro per la Pentapoli che la colpa di tutto quello che gli era capitato era da attribuire ai cattivi versi di Dionisio.\nC'era molta ostilit\u00e0 in quel periodo nei confronti del nuovo potere siracusano. Non fu soltanto Lisia ad osteggiare Dionisio; anche gli ateniesi Aristofane (nel \"Pluto\") e Isocrate (nel \"Panegirico\") gli dedicarono orazioni feroci. Come informa Eforo di Cuma, tra la gente egea si diceva che i Siracusani avessero stretto un patto con il sovrano persiano Artaserse non per aiutare gli Spartani, ma per distruggere la Grecia e poi dividersela, loro soli, con la Persia. In verit\u00e0, nonostante Siracusa abbia sempre avuto in un modo o nell'altro rapporti e contatti con la Persia, l'idea di farla diventare con il Re dei Re l'assalitrice della Grecia era senz'altro estranea alle reali intenzioni di Dionisio.\nMa la vicenda tra Siracusani e Ateniesi ha comunque un lieto fine. Quando infatti l'egemonia di Sparta venne meno, di fronte al crescente potere della patria di Pindaro, Tebe, gli Ateniesi ne approfittarono per avvicinarsi ai Siracusani. Dionisio, nel 368 a.C., aveva aiutato numerose volte i Greci dell'Egeo (sia militarmente sia socialmente) e non era pi\u00f9 visto come il nemico dell'Ellade; persino Isocrate si ricredette su di lui, a convincere Dionisio a interessarsi dell'Ellade, offrendogli l'appoggio di Atene. Il filosofo ateniese in questa occasione lo definisce come: \u00ab\"Il primo della nostra razza e detentore della massima potenza\"\u00bb. Atene don\u00f2 una corona d'oro da mille dracme a Dionisio e a ciascuno dei suoi figli. Inoltre, diede loro la cittadinanza ateniese e il diritto di scegliersi la fratria, il demo e la trib\u00f9 ateniese che pi\u00f9 gradivano.\nAtene e Siracusa suggellarono alla fine un'alleanza nella quale si impegnavano a non attaccarsi pi\u00f9 reciprocamente e a difendersi reciprocamente. L'assemblea ateniese decret\u00f2 Dionisio e i suoi discendenti alleati e amici del popolo attico per un tempo infinito: \u00ab\"alleati per l'eternit\u00e0\"\u00bb.\nClassifiche.\nNell'esaminare le classifiche, va tenuto conto che i numeri delle vittorie possono cambiare sensibilmente da fonte a fonte, proprio perch\u00e9 non vi \u00e8 un comune accordo fra di esse. Le classifiche sopravvissute sono parziali; ovvero non sono pervenuti fino ai nostri giorni i nomi di tutti i vincitori o delle citt\u00e0 dalle quali essi provenivano, n\u00e9 tutte le date dei loro trionfi. \nTutto l'Ellade.\nIn totale hanno trionfato alle Olimpiadi atleti provenienti da 83 differenti citt\u00e0. Di seguito l'elenco delle citt\u00e0 pi\u00f9 vittoriose.\nLe citt\u00e0 pi\u00f9 vittoriose del V secolo a.C..\nSiracusa \u00e8 stata nel V secolo a.C. una delle 4 citt\u00e0 pi\u00f9 vittoriose dei giochi olimpici, le quali accumularono da sole un totale di 41 vittorie su 198 gare (fu il secolo con pi\u00f9 gare disputate in assoluto).\nLe prime 20 citt\u00e0 olimpiche.\nDopo la conquista romana della Grecia - avvenuta nel 146 a.C.; terzo anno del ciclo della 158\u00aa Olimpiade, disputatasi nel 148 a.C. (che coincide con l'anno dell'ultima vittoria siracusana) - i giochi olimpici cambiarono: non vi era pi\u00f9 la regolarit\u00e0 di prima; alle volte si saltavano delle edizioni. Alle volte veniva spostata la sede delle gare dal luogo sacro e storico di Olimpia alla terra dei nuovi conquistatori: Roma, o territori comunque affini alla nuova capitale, come Anzio, ad esempio, dove si svolse l'inaugurazione della 188\u00aa Olimpiade. Ma gi\u00e0 sotto la dittatura di Silla, come testimonia Appiano di Alessandria, dalla 175\u00aa Olimpiade a Olimpia si svolgevano solo le gare dello Stadio, e si arriv\u00f2 a un punto tale che i Romani trasferirono nella loro patria tutte le altre gare e gli atleti che le dovevano disputare:\nInfatti la partecipazione, dapprima aperta solo a coloro di discendenza greca, fu per forza di cose allargata anche ai Romani, e ad altri popoli a loro sottomessi. Gli atleti delle citt\u00e0 che risultano vittoriose negli ultimi secoli delle Olimpiadi sono molto spesso Romani: il loro nome \u00e8 romano, la loro cultura \u00e8 romana. L'ultimo vincitore di Corinto, nella 255\u00aa Olimpiade, si chiamava Publio Asclepiade, mentre l'ultimo vincitore noto di Atene, nella 256\u00aa Olimpiade, portava il nome di Tito Domizio Prometeo. \nCuriosit\u00e0.\nL'odierna Siracusa \u00e8 stata scelta nel 1960 per essere il primo approdo italiano della fiaccola olimpica, che giungeva via mare dall'odierna Atene, dopo avere attraversato Corinto e aver preso vita ad Olimpia; tramite la cerimonia d'accensione del fuoco sacro. La fiaccola era diretta a Roma per dare l'avvio alla 17\u00aa edizione delle Olimpiadi moderne. Nelle motivazioni che indussero gli organizzatori dei giochi a far fermare la fiaccola olimpica prima a Siracusa, per poi da l\u00ec farle proseguire il suo viaggio, fu detto che ci\u00f2 avrebbe consentito di \u00abrispettare lo spirito olimpico e caratterizzare, con il congiungimento dei due poli della civilt\u00e0 classica, l\u2019edizione romana dei Giochi\u00bb. Da Atene a Siracusa. La citt\u00e0 siciliana quindi si ricongiungeva alla Grecia, ricordando con questo passaggio il suo passato, il suo ruolo e la sua partecipazione alla manifestazione pi\u00f9 antica e importante della storia agonistica.\nNel 2006 approd\u00f2 a Siracusa nuovamente la fiaccola olimpica; stavolta si \u00e8 trattato del fuoco per la 20\u00aa edizione delle Olimpiadi invernali svoltesi a Torino. Anche in questo caso, tra le motivazioni che hanno indotto a scegliere ancora Siracusa come prima tappa per questo importante passaggio simbolico, va annoverato il suo passato fortemente greco e agonistico."}
{"id": "6677906", "revid": "214753", "url": "https://it.wikipedia.org/wiki?curid=6677906", "title": "Christopher Weber", "text": "Biografia.\nPrima di dedicarsi al bob, Weber \u00e8 stato un velocista e ostacolista nell'atletica leggera, avendo gareggiato soprattutto a livello regionale.\nCompete nel bob dal 2016 come frenatore per la squadra nazionale tedesca. Debutt\u00f2 in Coppa Europa nella stagione 2016/17 gareggiando soprattutto negli equipaggi pilotati da Pablo Nolte. Si distinse nelle categorie giovanili vincendo la medaglia d'argento nel bob a due ai mondiali juniores di Winterberg 2017 con Nolte.\nEsord\u00ec in Coppa del Mondo nell'ultimo appuntamento della stagione 2016/17, il 4 febbraio 2017 a Igls, dove si piazz\u00f2 al quindicesimo posto nel bob a due. Colse il suo primo podio nonch\u00e9 la sua prima vittoria il 19 novembre 2017 a Park City nella gara a quattro con Johannes Lochner, Marc Rademacher e Christian Rasp mentre vinse la sua prima gara nella specialit\u00e0 biposto il 1\u00ba febbraio 2020 a Sankt Moritz in coppia con Lochner.\nHa partecipato ai Giochi olimpici invernali di , piazzandosi al quinto posto nel bob a due e all'ottavo nel bob a quattro.\nPrese inoltre parte a tre edizioni dei campionati mondiali, conquistando in totale due medaglie. Nel dettaglio i suoi risultati nelle prove iridate sono stati, nel bob a due: ottavo a Whistler 2019 e medaglia d'argento ad Altenberg 2020 in coppia con Johannes Lochner; nel bob a quattro: nono a Whistler 2019, medaglia d'argento ad Altenberg 2020 con Johannes Lochner, Florian Bauer e Christian Rasp e medaglia di bronzo ad Altenberg 2021 con Lochner, Weber e Rasp.\nAgli europei vanta una medaglia d'oro vinta nel bob a quattro a Winterberg 2020 con Lochner, Florian Bauer e Christian Rasp."}
{"id": "6677907", "revid": "287204", "url": "https://it.wikipedia.org/wiki?curid=6677907", "title": "Sol\u00f8r Futsal 2011-2012", "text": "Questa voce raccoglie le informazioni riguardanti il Sol\u00f8r Futsal nelle competizioni ufficiali della stagione 2011-2012.\nStagione.\nIl Sol\u00f8r ha chiuso la stagione al 7\u00ba posto finale, peggiorando il 2\u00ba posto dell'annata precedente."}
{"id": "6677908", "revid": "767487", "url": "https://it.wikipedia.org/wiki?curid=6677908", "title": "La perla nera (film 1937)", "text": "La perla nera (\"Paradise Isle\") \u00e8 un film del 1937 diretto da Arthur Greville Collins. La sceneggiatura, il cui adattamento \u00e8 firmato da Marion Orth, si basa su \"The Belled Palm\", un racconto di Allan Vaughan Elston pubblicato su Hearst's International-Cosmopolitan.\nProduzione.\nIl film, con il titolo di lavorazione \"The Belled Palm\" fu prodotto dalla Monogram Pictures usando, per il sonoro, il sistema Mono Western Electric Mirrophonic Recording.\nCast.\nMovita (1916\u20132015): Protagonista del film, che venne girato in esterni a Samoa, fu l'attrice Movita Castaneda che, bench\u00e9 fosse di origini messicane, venne usata pi\u00f9 di una volta da Hollywood in ruoli di esotica bellezza dei mari del sud dopo la sua apparizione nel 1935 a fianco di Clark Gable e Franchot Tone ne \"La tragedia del Bounty\". Nel 1960, Movita si spos\u00f2 con Marlon Brando che, di l\u00ec a poco, avrebbe interpretato Fletcher Christian ne \"Gli ammutinati del Bounty\", la versione del 1962 firmata da Lewis Milestone del celebre ammutinamento.\nDistribuzione.\nIl copyright del film, richiesto dalla Monogram Pictures Corp., fu registrato il 21 luglio 1937 con il numero LP7305.\nDistribuito dalla Monogram, il film usc\u00ec nelle sale cinematografiche statunitensi il 21 luglio 1937."}
{"id": "6677909", "revid": "610351", "url": "https://it.wikipedia.org/wiki?curid=6677909", "title": "Corythornis cristatus", "text": "Il martin pescatore malachite (Corythornis cristatus ()) \u00e8 un uccello della famiglia Alcedinidae, diffuso nell'Africa subsahariana.\nDistribuzione e habitat.\nLa specie ha un ampio areale che comprende: Angola, Benin, Botswana, Burkina Faso, Burundi, Camerun, Repubblica Centrafricana, Ciad, Repubblica del Congo, Repubblica Democratica del Congo, Costa d'Avorio, Gibuti, Guinea Equatoriale, Eritrea, Etiopia, Gabon, Gambia, Ghana, Guinea, Guinea-Bissau, Kenya, Lesotho, Liberia, Malawi, Mali, Mauritania, Mozambico, Namibia, Niger, Nigeria, Ruanda, Senegal, Sierra Leone, Somalia, Sudafrica, Sud Sudan, Sudan, Swaziland, Tanzania, Togo, Uganda, Yemen, Zambia e Zimbabwe."}
{"id": "6677910", "revid": "182193", "url": "https://it.wikipedia.org/wiki?curid=6677910", "title": "Stemma della Carolina del Sud", "text": "Lo stemma della Carolina del Sud (ufficialmente in inglese Great Seal of the State of South Carolina, ossia \"Gran Sigillo dello Stato della Carolina del Sud\") \u00e8 stato adottato nel 1776.\nEsso \u00e8 composto da due aree ellittiche, collegate dai rami di una palma. L'immagine a sinistra \u00e8 dominata da un albero di palma nana e da una quercia, caduta e rotta. Questa scena rappresenta la battaglia dell'isola di Sullivan, avvenuta appunto sull'isola di Sullivan il 28 giugno 1776 e combattuta tra i difensori dell'isola, usciti vincitori, e la flotta britannica. Insieme alla piccola palma si trova fasciato il motto \"Quis separabit\". Inoltre sono incise le scritte \"North Carolina\" (in alto) e \"Animis opibusque parati\" (in basso), mentre all'interno dell'area nella parte inferiore \u00e8 scritto \"Meliorem lapsa locavit\". Nella seconda immagine ellittica a destra \u00e8 presente la figura della dea romana Speranza, che cammina lungo una riva piena di armi e che afferra nella mano destra un ramo di alloro, con il sole che sorge dietro di lei. Sotto questa figura, dentro l'area, \u00e8 indicata la scritta \"Spes\", mentre l'area stessa \u00e8 incorniciata dalla frase \"Dum spiro spero\", posta in alto."}
{"id": "6677911", "revid": "21880", "url": "https://it.wikipedia.org/wiki?curid=6677911", "title": "Ceryle", "text": ""}
{"id": "6677912", "revid": "214753", "url": "https://it.wikipedia.org/wiki?curid=6677912", "title": "Cristopher Weber", "text": ""}
{"id": "6677914", "revid": "182193", "url": "https://it.wikipedia.org/wiki?curid=6677914", "title": "Stemma del Colorado", "text": "Lo stemma del Colorado (ufficialmente in inglese Seal of the State of Colorado, ossia \"Sigillo dello Stato del Colorado\") \u00e8 stato adottato nel 1861, durante la prima riunione territoriale. Le uniche modifiche apportate al disegno sono state la sostituzione dei caratteri delle parole \"State of Colorado\" e della cifra \"1876\". L'adozione del sigillo \u00e8 stata ufficializzata durante la prima Assemblea Generale dello stato il 15 marzo 1877. \nNella parte superiore dello stemma \u00e8 raffigurato l'Occhio della Provvidenza, all'interno di un triangolo da cui si irradiano raggi dorati su due lati. Sotto l'occhio \u00e8 posto un fascio littorio, un fascio di verghe di betulla o olmo con un'ascia da battaglia legati insieme con un nastro rosso, bianco e blu recante la scritta \"Union and Constitution\". Sotto al fascio \u00e8 collocato uno scudo araldico composto da due aree: quella superiore ha un cielo rosso, tre montagne innevate e tre nuvole, mentre quella inferiore ha sfondo giallo e presenta martello e scalpello, due strumenti dei minatori, incrociati. Al di sotto dello scudo \u00e8 invece collocata una pergamena con il motto \"Nil sine numine\" (\"niente senza la Provvidenza\"). In basso \u00e8 riportata la cifra 1876, che indica l'anno di statalit\u00e0 del Colorado.\nIl progetto che serv\u00ec da modello per il sigillo \u00e8 stato attribuito a vari autori, ma il principale responsabile \u00e8 considerato Lewis Ledyard Weld, segretario territoriale nominato dal Presidente Abraham Lincoln nel 1861. Insieme a lui, \u00e8 considerato almeno in parte autore della progettazione, anche il primo governatore del Colorado, William Gilpin, come Weld esperto in simbologia araldica."}
{"id": "6677927", "revid": "124123", "url": "https://it.wikipedia.org/wiki?curid=6677927", "title": "Marc Rademacher", "text": "Biografia.\nCompete nel bob dal 2015 come frenatore per la squadra nazionale tedesca. Debutt\u00f2 in Coppa Europa a gennaio 2015 gareggiando negli equipaggi pilotati da Christoph Hafer e dal gennaio 2017 con Richard Oelsner. Si distinse nelle categorie giovanili vincendo due medaglie ai mondiali juniores, di cui una d'oro nel bob a quattro ad Altenberg 2015 e una d'argento nel bob a due a Winterberg 2016, entrambe ottenute con Hafer alla guida delle slitte.\nEsord\u00ec in Coppa del Mondo all'avvio della stagione 2017/18, il 18 novembre 2017 a Park City, dove si piazz\u00f2 al quarto posto nel bob a due, stavolta con Johannes Lochner a guidare l'equipaggio e il giorno successivo, sempre a Park City, colse il suo primo podio nonch\u00e9 la sua prima vittoria nel bob a quattro con Lochner, Christopher Weber e Christian Rasp.\nHa inoltre preso parte a tre edizioni dei campionati mondiali, vincendo due medaglie nella competizione a squadre, di cui una d'oro conquistata a Whistler 2019, gareggiando in coppia con Johannes Lochner nella frazione del bob a due maschile, e una di bronzo vinta a Sch\u00f6nau am K\u00f6nigssee 2017; nel bob a quattro detiene quale miglior risultato il sedicesimo posto ottenuto a Winterberg 2015. \nAgli europei ha vinto due medaglie d'oro consecutive nel bob a quattro: a Igls 2018 e a Sch\u00f6nau am K\u00f6nigssee 2019, in entrambe le occasioni con Lochner alla guida della slitta."}
{"id": "6677930", "revid": "182193", "url": "https://it.wikipedia.org/wiki?curid=6677930", "title": "Stemma del Connecticut", "text": "Lo stemma del Connecticut (ufficialmente in inglese Great Seal of the State of Connecticut, ossia \"Gran Sigillo dello Stato del Connecticut\") \u00e8 stato adottato nel 1784. \nEsso raffigura tre viti e un nastro posto al di sotto di esse e recante la scritta \"Qui transtulit sustinet\" (motto latino: \"Chi ci sostiene\"). Inoltre intorno allo stemma, in una fascia circolare bianca, \u00e8 posto l'inciso \"SIGILLUM REIPUBLIC\u00c6 CONNECTICUTENSIS\", traduzione latina del nome dell'emblema."}
{"id": "6677933", "revid": "486946", "url": "https://it.wikipedia.org/wiki?curid=6677933", "title": "Crocifissione di San Salvador", "text": ""}
{"id": "6677934", "revid": "182193", "url": "https://it.wikipedia.org/wiki?curid=6677934", "title": "Stemma del Dakota del Sud", "text": "Lo stemma del Dakota del Sud (ufficialmente in inglese Great Seal of the State of South Dakota, ossia \"Gran Sigillo dello Stato del Dakota del Sud\") \u00e8 stato adottato nel 1885. \nL'anello esterno della guarnizione del sigillo contiene il testo \"State of South Dakota\" nella parte superiore e \"Great Seal\" in basso, oltre all'anno 1889.\nDentro il cerchio, all'interno del sigillo, \u00e8 posto un nastro bianco recante il motto \"Under God the People Rule\" (\"Sotto Dio il popolo governa\"). \nL'immagine del sigillo invece presenta delle colline sullo sfondo, un fiume con una barca, un contadino che lavora con due cavalli, una miniera e il bestiame. Gli elementi del disegno simboleggiano il commercio, l'agricoltura, l'industria e le risorse naturali."}
{"id": "6677935", "revid": "36426", "url": "https://it.wikipedia.org/wiki?curid=6677935", "title": "Basilica minore di Santa Maria Assunta (Randazzo)", "text": "La basilica minore di Santa Maria \u00e8 il principale luogo di culto in stile gotico - normanno ubicato nella piazza omonima della cittadina di Randazzo.\nStoria.\nSecondo la tradizione l'edificio sorge sul luogo ove in tempi remoti un pastorello scopr\u00ec, all'interno di una grotta, una fiammella ardente davanti all'immagine della Madonna che nessuno aveva visto prima. Sulla grotta si costru\u00ec prima un altare e poi una chiesetta in legno.\nEpoca sveva.\nLa costruzione di gran parte delle strutture attuali risale al periodo compreso tra il 1217 al 1239 come attesta un'epigrafe in caratteri gotici scolpita nella base di un pilastro della sacrestia. In essa sono segnate le date e le fasi dei vari completamenti.\nIl campanile recava l'iscrizione \"Magister Petrus Tignoso me fecit\". La lapide vulcanica esterna alla sacrestia \"ANNO DOMINI MCCXXXVIIII ACTUM EST HOC OPUS\"\".\nEpoca aragonese.\nNel tempio si venerava la \"Madonna del Pileri\" alla fine del XVI secolo.\nAppartengono a questa epoca i portali quattrocenteschi di tramontana e di mezzogiorno. \nOrnamento di grande pregio artistico, attribuibile a scuola pisana, \u00e8 la statuetta marmorea raffigurante la \"Madonna\", opera collocata in una piccola edicola nella lunetta superiore del portale sud. Degno di nota \u00e8 lo stemma marmoreo con \"leone rampante\", assunto come simbolo della citt\u00e0, lo scudo spicca sullo spigolo prossimo all'absidiola di sud - est.\nLungo il perimetro della chiesa si svolgeva la \"Fiera franca\" a partire dal 1476, autorizzata da re Giovanni d'Aragona, che si svolgeva per ben 9 giorni - 4 giorni prima e 4 dopo il 15 agosto - contestualmente all'evento processionale della \"Vara\". Il 16 agosto si correva il Palio.\nEpoca spagnola.\nNel 1589 il tempio sub\u00ec la prima trasformazione all'interno per opera del grande architetto toscano Andrea Calamech. L'artista cur\u00f2 la progettazione del rifacimento secondo stilemi rinascimentali d'influsso brunelleschiano con elementi siculo - catalani. L'intervento comport\u00f2 l'ingrandimento del tempio con la trasformazione a tre navate, ambienti ripartiti da colonne monolitiche di basalto e impianto a croce latina.\nDal severo e cupo stile gotico originario la costruzione fu trasformata ammorbidendola con linee rinascimentali permeate da elementi siculi. Completata nel 1594, risent\u00ec nello stile e nelle linee degli influssi, contaminazioni, accorgimenti e particolari architettonici riscontrabili nella chiesa di San Lorenzo e nella chiesa di Santo Spirito di Firenze.\nEpoca borbonica.\nNel 1751, assieme alla chiesa di San Martino e alla chiesa di San Nicola, fu insignita del titolo di collegiata, con facolt\u00e0 di elezione delle Dignit\u00e0 Capitolari, e concessione dei privilegi canonicali, compresa la Cappa di Coro e l'Ermellino, privilegi confermati dalla Santa Sede nel 1785.\n1787 - 1805. Per la creazione del transetto, della crociera e l'innalzamento della cupola intervenne il palermitano Giuseppe Venanzio Marvuglia gi\u00e0 impegnato a dirigere lavori pressoch\u00e9 identici, ma di portata maggiore, presso la cattedrale metropolitana primaziale della Santa Vergine Maria Assunta di Palermo. Con il suo apporto, all'interno ci\u00f2 che restava della linea gotica ha lasciato definitivamente spazio al rifacimento rinascimentale con colonne laviche monolitiche di grandissimo effetto architettonico, il cui nero di natura vulcanica risalta sul bianco dell'intonaco, contribuendo ad accentuare la solennit\u00e0 delle linee, la morbidezza delle forme e dei volumi.\nNel decennio 1852 - 1863 l'architetto siracusano Francesco Saverio Cavallari, complet\u00f2 la facciata e ricostru\u00ec il fatiscente campanile del XIV secolo, ispirandosi agli esempi normanni della capitale dell'isola. Fu cos\u00ec creato un complesso architettonico di grande effetto grazie al contrasto delle modanature e cornicioni in calcare di Siracusa, molte delle quali sono originali e appartengono al vecchio campanile diroccato. Archi ogivali, monofore, bifore, trifore, pinnacoli, delicate merlature, culminano con un tetto a guglia a base esagonale.\nEpoca contemporanea.\nIl diritto di preminenza ripartito tra i tre luoghi di culto si prolung\u00f2 fino al 1936, anno in cui monsignor Salvatore Russo, vescovo di Acireale, decise di attribuire il titolo di \"matrice\".\nDurante i bombardamenti delle truppe alleate del 1943, la chiesa fu colpita in modo lieve rispetto alle altre due chiese principali. Un ordigno cadde sull'abside maggiore e distrusse l'antico organo, il ballatoio e la volta dell'abside. Fu danneggiato l'altare maggiore, poi restaurato e riconsacrato nel 1945. All'esterno la parte superiore dell'abside fu rifatta.\nLe incursioni aeree angloamericane interessarono gran parte della provincia il 2, 12, 13, 14 e 15 agosto al 23 settembre. I bombardamenti di Randazzo furono particolarmente violenti per la presenza di obiettivi militari, circostanza che determin\u00f2 la distruzione e la conseguente perdita di complessi architettonici e artistici di notevole importanza.\nArchitettura.\nL'edificio in conci squadrati di basalto con contrastanti decorazioni in candida arenaria si presenta con impianto basilicale a croce latina, tre navate ripartite da due serie di colonne monolitiche e tre poderose absidi disposte secondo i canoni \nnormanni. Il piano di calpestio interno \u00e8 sopraelevato rispetto alla sede stradale, pertanto tutti gli ingressi sono raccordati da scale o rampe di gradini.\nTesoro.\nLa raccolta contempla una collana d'ambra e vari oggetti d'avorio, una mazza in argento massiccio, croci astili e turiboli, ostensori e reliquiari, incensieri e pissidi, vasellame e arredi liturgici.\nVara.\nFercolo processionale che rappresenta i misteri della dormizione, assunzione e incoronazione della Vergine Maria. Sfila ogni anno il 15 agosto."}
{"id": "6677941", "revid": "182193", "url": "https://it.wikipedia.org/wiki?curid=6677941", "title": "Stemma del Delaware", "text": "Lo stemma del Delaware (ufficialmente in inglese Great Seal of the State of Delaware, ossia \"Gran Sigillo dello Stato del Delaware\") \u00e8 stato adottato nel 1777 e ristilizzato nel 2004.\nAl centro dello stemma vi \u00e8 uno scudo con delle strisce orizzontale di diversi colori: dall'alto verso il basso vi sono una striscia gialla con disegnato del grano e una pannocchia di mais, una striscia blu e una striscia bianca con raffigurato un bue in piedi sul prato. Sopra lo scudo vi \u00e8 una nave a vela, mentre a sostenere lo scudo vi sono un contadino a destra e un miliziano a sinistra. Sotto lo scudo vi \u00e8 un nastro bianco con iscritto il motto dello stato \"Liberty and Independence\". \nPer quanto riguarda i simboli presenti nel sigillo:\nL'iscrizione circostante allo stemma reca la scritta \"Great Seal of the State of Delaware\" e tre date, ossia 1704, 1776 e 1787, che sono rispettivamente la data della stabilizzazione delle contee, la data della dichiarazione di stato del Delaware e la data della ratificazione da parte della Costituzione degli Stati Uniti d'America."}
{"id": "6677943", "revid": "36426", "url": "https://it.wikipedia.org/wiki?curid=6677943", "title": "Chiesa di Santa Maria delle Grazie (Terranuova Bracciolini)", "text": ""}
{"id": "6677951", "revid": "287204", "url": "https://it.wikipedia.org/wiki?curid=6677951", "title": "Basilica minore di Santa Maria Assunta", "text": ""}
{"id": "6677953", "revid": "93138951", "url": "https://it.wikipedia.org/wiki?curid=6677953", "title": "Santo rosario", "text": ""}
{"id": "6677955", "revid": "182193", "url": "https://it.wikipedia.org/wiki?curid=6677955", "title": "Stemma della Florida", "text": "Lo stemma della Florida (ufficialmente in inglese Great Seal of the State of Florida, ossia \"Gran Sigillo dello Stato della Florida\") \u00e8 stato adottato ufficialmente nel 1985. Esso \u00e8 anche presente al centro della bandiera della Florida. \nL'immagine del sigillo vede la presenza di una donna Seminole che sparpaglia dei fiori, due palme Sabal, un battello a vapore sullo sfondo, e il sole all'orizzonte, con i raggi solari che si estendono verso il cielo. \nLo stemma \u00e8 circondato da una corona circolare che reca inscritta in alto la denominazione dell'emblema e in basso il motto \"In God We Trust\" (Noi Crediamo in Dio)."}
{"id": "6677956", "revid": "324090", "url": "https://it.wikipedia.org/wiki?curid=6677956", "title": "Mediazione linguistica", "text": "La mediazione linguistica \u00e8 un processo di comunicazione tra due o pi\u00f9 parti il cui codice non sia condiviso. Al fine di conciliare le parti \u00e8 pertanto necessario l'intervento di un ulteriore soggetto, detto appunto \"mediatore\".\nLa mediazione linguistica non va confusa con il concetto generico di mediazione, che pu\u00f2 anche riferirsi all'ambito legale (mediazione civile) ed essere dunque una ADR, ovvero una alternative dispute resolution (risoluzioni alternative delle dispute).\nFunzionamento.\nPer giungere all'obiettivo di facilitare l'aspetto comunicativo in s\u00e9, la mediazione linguistica si avvale di conoscenze approfondite circa il punto di vista culturale e idiomatico delle parti coinvolte. Pertanto, la mediazione linguistica \u00e8 spesso accostata alla mediazione culturale.\nA differenza del ruolo interpretativo, quello mediatoriale \u00e8 incentrato sul versante comunicativo piuttosto che su quello testuale o letterale.\nIl mediatore, siccome deve mediare tra due parti, non deve parteggiare per una parte come se fosse un avvocato, ma deve facilitare la comunicazione nei vari ambiti (inclusi quelli istituzionali) e gestire gli eventuali conflitti che sorgono in essa.\nIstruzione universitaria.\nNell'autunno 1999 - in occasione della riforma universitaria - il MIUR istitu\u00ec il corso di laurea in \"Scienze della Mediazione Linguistica\", la cui durata \u00e8 triennale. Lo stesso Ministero conferm\u00f2, tramite il decreto n. 270 del 22 ottobre 2004, il corso.\nPer proseguire gli studi esiste poi il diploma di laurea magistrale in \"Traduzione Specialistica e Interpretariato\" (LM-94).\nIl corso di laurea in \"Scienze della Mediazione Lingustica\" - che possiede modalit\u00e0 di accesso libero - appartiene alla classe L-12 del Ministero. Il programma di studi, simile per determinati aspetti a quello in \"Lingue e letterature straniere\", prevede tra le altre:\nUniversit\u00e0 e Scuole Superiori per Mediatori Linguistici.\nLe Universit\u00e0 statali e private che offrono attualmente il corso di laurea in \"Scienze della Mediazione Linguistica\" sono le seguenti:\nCi sono poi anche le Scuole Superiori per Mediatori Linguistici (SSML), istituti a ordinamento universitario legalmente riconosciuti dal MIUR che rilasciano titoli di studio equipollenti a tutti gli effetti ai diplomi di laurea in \"Scienze della Mediazione Lingustica\" rilasciati dalle universit\u00e0 statali. Attualmente sono abilitate a rilasciare il diploma di laurea in \"Scienze della Mediazione Linguistica\" le seguenti SSML:"}
{"id": "6677962", "revid": "404338", "url": "https://it.wikipedia.org/wiki?curid=6677962", "title": "Ami jakushi", "text": ""}
{"id": "6677964", "revid": "729019", "url": "https://it.wikipedia.org/wiki?curid=6677964", "title": "Tour della Nazionale di rugby a 15 dell'Argentina 2017", "text": ""}
{"id": "6677966", "revid": "36426", "url": "https://it.wikipedia.org/wiki?curid=6677966", "title": "Palazzo Galli Tassi", "text": "Palazzo Galli Tassi \u00e8 un edificio storico di Firenze, situato in via dei Pandolfini 20, con un affaccio anche su borgo degli Albizi 23. Il palazzo appare nell'elenco redatto nel 1901 dalla Direzione Generale delle Antichit\u00e0 e Belle Arti, quale edificio monumentale da considerare patrimonio artistico nazionale ed \u00e8 sottoposto a vincolo architettonico dal 1914.\nStoria.\nEretto sulle preesistenze di varie case corti mercantili trecentesche, il palazzo viene tradizionalmente fatto risalire agli anni in cui risulta di propriet\u00e0 di Baccio Valori (dal quale una delle denominazioni tradizionali dell'edificio), nel primo quarto del Cinquecento. Dopo la sua morte (1537) la propriet\u00e0, confiscata, pass\u00f2 ai Bellacci, ai Capponi e ai Dazzi, fino a che nel 1623 venne acquistata dai Galli Tassi.\nNel 1630, in previsione delle nozze di Agnolo Galli con Maddalena Carnesecchi (1632) furono intrapresi numerosi lavori di ampliamento e abbellimento degli interni. In particolare Federico Fantozzi riferisce di interventi di ammodernamento condotti nel 1645 da Gherardo Silvani (ma su base documentaria Francesca Parrini riconduce anche questi al cantiere del 1630-1633), al quale si devono tra l'altro le finestre inginocchiate del piano terreno: lo stato dell'edificio determinato da tali lavori \u00e8 documentato da un cabreo datato al 1753, con la veduta assonometrica del palazzo assieme ad altre propriet\u00e0 su via delle Seggiole, pubblicato da Gian Luigi Maffei.\nAll'intervento del Silvani sarebbero seguiti i pi\u00f9 tardi lavori condotti da Gasparo Maria Paoletti tra il 1762 e il 1763, periodo al quale risale l'imponente scalone neoclassico a due rampe. La situazione negli ultimi anni di propriet\u00e0 Galli Tassi \u00e8 attestata da una serie di piante, prospetti e sezioni sempre conservati nell'Archivio di Stato di Firenze e resi noti da Piero Roselli e da Gian Luigi Maffei. Alla morte dell'ultimo membro di questo ramo della casata, il conte Angiolo Galli Tassi (1792-1863, ben noto come benefattore dell'ospedale di Santa Maria Nuova), la propriet\u00e0 pass\u00f2 per lascito testamentario agli Ospedali della Toscana.\nNegli anni di Firenze Capitale (1865-1871) il palazzo e gli edifici confinanti gi\u00e0 dei Galli Tassi (in via de' Pandolfini 18 e borgo degli Albizi 23) furono affittati per essere adibiti a sede del Ministero dell'agricoltura, dell'industria e del commercio: il generale stato di abbandono delle propriet\u00e0 port\u00f2 \"a molti lavori di risarcimento e di trasformazione\" tesi ad aumentare la superficie utile dell'edificio. In particolare, su progetto dell'architetto Paolo Comotto e direzione dei lavori dell'ingegner Francesco Malaspina, il grande salone fu diviso sia in altezza sia in pianta, ricavandone otto stanze, e la terrazza fu chiusa sul fronte di via Pandolfini ricavandone sei stanze. Furono inoltre aperte o chiuse varie finestre e porte e rifatti diversi pavimenti. Con il trasferimento della capitale a Roma il palazzo fu adibito a uffici per la Prefettura e l'Amministrazione Provinciale, fino a che venne acquistato dall'imprenditore napoletano Girolamo Pagliano, noto per essersi fatto promotore della costruzione del teatro attualmente noto come Verdi. Pervenne poi, per via ereditaria, alla famiglia Borgia. \nAl 1925-26 si datano importanti interventi di restauro, compreso quello condotto da Amedeo Benini sui graffiti della facciata. Importanti lavori di modifica interna e di restauro sono stati eseguiti tra il 1990 e il 1994, ma un altro cantiere doveva aver gi\u00e0 interessato la fabbrica negli anni settanta, visto che il repertorio di Bargellini e Guarnieri la dice \"recentemente restaurata\".\nDescrizione.\nLa facciata si presenta organizzata su quattro piani e sette assi, con grandi finestre ad arco incorniciate da conci in pietra, chiusa in alto da una altana, come detto ora tamponata e finestrata, nell'insieme del tutto rispondente a quanto documentato dal cabreo del 1753. Sotto il secondo ricorso \u00e8 lo stemma aquilino dei Valori (di nero, all'aquila al volo abbassato d'argento, seminata di crescente del campo). Per quanto riguarda i graffiti, che caratterizzano l'edificio sia con un disegno a pietre squadrate sia con fasce decorate dove ricorrono iscrizioni e, insistentemente, il tema della vela gonfia di vento attributo della Fortuna, si \u00e8 ipotizzato (Eleonora Pecchioli), nonostante i molti rimaneggiamenti, che questi possano risalire nella loro formulazione originaria alla fine del Quattrocento o ai primi del Cinquecento, il che porterebbe ad anticipare la datazione della fabbrica rispetto a quanto ipotizzato da tutta la letteratura precedente. \nNell'interno \u00e8 da segnalare il bel cortile cinquecentesco con un gruppo marmoreo di \"Ercole e Iole\" di Domenico Pieratti (commissionato da Agnolo Galli nel 1629 e terminato nel 1659). All'interno sono presenti tra piano terra e piano nobile gli affreschi di Fabrizio Boschi (\"Ratto di Cefalo\" al piano terra, 1631), Giovanni da San Giovanni (\"Amore e Psiche\" e due gruppi di \"Putti\", piano nobile, 1630-1631), Ottavio Vannini (\"Selene e Endimione\", piano nobile, 1632), Cosimo Ulivelli (\"Ritratti dei committenti e di un servitore in finte porte\" del salone al piano nobile, 1640, gi\u00e0 attribuito anche al Volterrano) e le \"Storie del Pastor fido\" e gli elementi decorativi di Baccio del Bianco e opere di Francesco Furini e Matteo Rosselli.\nIl palazzo ha inoltre un affaccio su Borgo degli Albizi 23. Questa porzione sorge nel luogo di due case corte mercantili medioevali, unificate nelle forme attuali nei primi decenni del Cinquecento. Sicuramente nella prima met\u00e0 del Settecento era stato unito alle propriet\u00e0 dei Galli Tassi, come documenta un cabreo del 1753 pubblicato da Gian Luigi Maffei. Sviluppato su sei assi, il palazzo su questo lato presenta i consueti caratteri propri dell'architettura fiorentina del primo Cinquecento, con finestre e portali incorniciati da bugne di pietra. Al centro della facciata, sotto il secondo ricorso, \u00e8 uno scudo con l'arme della famiglia Valori (di nero, all'aquila dal volo abbassato d'argento, seminata di crescenti del campo)."}
{"id": "6677971", "revid": "599013", "url": "https://it.wikipedia.org/wiki?curid=6677971", "title": "Pekka Tuokkola", "text": "Carriera.\nFratello minore dell'allenatore Tuomas Tuokkola, Pekka Tuokkola ha esordito da professionista con il Tappara di Tampere, nella Liiga, che tuttavia tra il 2002 ed il 2006 lo ha girato spesso in prestito nelle serie minori. Nel 2006 \u00e8 passato all'JYP, di cui \u00e8 diventato titolare e con cui ha vinto il titolo finlandese nel 2008-2009.\nNella stagione 2010-2011 ha avuto la sua prima esperienza lontano dalla Finlandia, al Torpedo Ni\u017enij Novgorod in Kontinental Hockey League, durata una sola stagione. Gi\u00e0 nell'estate del 2011, infatti, fece ritorno al Tappara. A gennaio del 2012 pass\u00f2 al KalPa, sempre nella Liiga. Con la squadra di Kuopio rimase anche per la prima parte della stagione successiva, prima di passare al F\u00e4rjestad, nel massimo campionato svedese, per l'ultima parte della stagione ed i play-off, chiusi con la sconfitta in finale.\nTra il 2014 ed il 2016 ha vestito la maglia del KAC in EBEL, per poi fare ritorno nella stagione 2016-2017 all'JYP. Inizi\u00f2 la stagione successiva ai Vienna Capitals, in sostituzione dell'infortunato Jean-Philippe Lamoureux, ma al rientro di questi fece ritorno in Finlandia, accasandosi al KeuPa HT. Il 1\u00ba dicembre 2017 cambi\u00f2 nuovamente squadra, andando a sostituire, tra i pali dell'Hockey Club Bolzano, il ceco Jakub Sedl\u00e1\u010dek, che aveva accettato un'offerta in Kontinental Hockey League e che a sua volta sostituiva il titolare Matt Climie, infortunato. Il contratto era a gettone fino a gennaio, ma le ottime prestazioni di Tuokkola convinsero la dirigenza a confermarlo. Le sue prestazioni saranno decisive prima per il raggiungimento dei play-off, e poi per la vittoria del titolo. A fine stagione non ha rinnovato il contratto, preferendo tornare in patria per motivi familiari.\nRimasto per alcuni mesi svincolato, \u00e8 stato chiamato, dal 15 ottobre 2018, a difendere nuovamente la porta dell'JYP, a causa dell'infortunio occorso al \"goalie\" titolare, Joona Voutilanen. Il contratto aveva inizialmente una durata di tre settimane, ma venne poi prorogato fino al 1\u00ba dicembre. Terminato questo contratto, dal 14 dicembre si \u00e8 accasato al Lukko Rauma, anche in questo caso con un accordo a termine (fino al 12 gennaio 2019) per sopperire all'assenza di Lassi Lehtinen, impegnato con la ai mondiali di categoria."}
{"id": "6677983", "revid": "1489908", "url": "https://it.wikipedia.org/wiki?curid=6677983", "title": "La balorda", "text": "La balorda (1966) \u00e8 il terzo LP di Ivan Della Mea, pubblicato dall'etichetta discografica I dischi dello Zodiaco."}
{"id": "6677984", "revid": "1305772", "url": "https://it.wikipedia.org/wiki?curid=6677984", "title": "Kosjakino", "text": "Kosjakino () \u00e8 il nome dei seguenti villaggi in Russia:"}
{"id": "6677986", "revid": "367445", "url": "https://it.wikipedia.org/wiki?curid=6677986", "title": "Basilica di Santa Maria Assunta (Randazzo)", "text": ""}
{"id": "6677987", "revid": "1442080", "url": "https://it.wikipedia.org/wiki?curid=6677987", "title": "Stuttgart Stallions", "text": "Gli Stuttgart Stallions sono stati una squadra di football americano di Stoccarda, in Germania.\nStoria.\nFondati nel 1980, nel 1997 si fusero con gli Stuttgart Bats (in precedenza chiamati B\u00fcsnau Bats) per formare gli Stuttgart Silver Arrows."}
{"id": "6677989", "revid": "767487", "url": "https://it.wikipedia.org/wiki?curid=6677989", "title": "Ringhera", "text": "Ringhera (1974) \u00e8 il quinto LP di Ivan Della Mea, pubblicato dall'etichetta discografica I dischi del sole."}
{"id": "6677990", "revid": "1522738", "url": "https://it.wikipedia.org/wiki?curid=6677990", "title": "Sigillo della Georgia (Stati Uniti d'America)", "text": "Lo stemma della Georgia (ufficialmente in inglese Great Seal of the State of Georgia, ossia \"Gran Sigillo dello Stato della Georgia\") \u00e8 stato utilizzato per la prima volta nel 1777, mentre nella sua versione attuale \u00e8 stato adottato nel 1914.\nLa parte centrale dello stemma \u00e8 occupata da un arco con tre colonne. L'arco, che vede incisa la scritta \"Constitution\", rappresenta la Costituzione dello stato, mentre le tre colonne sono simbolo dei tre rami del governo (legislativo, esecutivo e giudiziario). Le parole del motto dello stato \"Wisdom, Justice, Moderation\" sono iscritte su dei nastri che avvolgono ognuna delle colonne. Tra la seconda e la terza colonna \u00e8 collocato un uomo che impugna una spada sguainata nella mano destra, il quale rappresenta la difesa dei militari. Il bordo che circonda l'immagine reca la scritta \"State of Georgia\" nella parte superiore e la data 1776 in quella inferiore. "}
{"id": "6677994", "revid": "1409572", "url": "https://it.wikipedia.org/wiki?curid=6677994", "title": "Episodi di Dirk Gently - Agenzia di investigazione olistica", "text": ""}
{"id": "6678000", "revid": "1345932", "url": "https://it.wikipedia.org/wiki?curid=6678000", "title": "Where Have All the Cowboys Gone", "text": ""}
{"id": "6678003", "revid": "132266", "url": "https://it.wikipedia.org/wiki?curid=6678003", "title": "Luigi De Crecchio", "text": ""}
{"id": "6678010", "revid": "585241", "url": "https://it.wikipedia.org/wiki?curid=6678010", "title": "Star Carol", "text": "Star Carol \u00e8 una carola natalizia composta da John Rutter nel 1972.\nDescrizione.\n\"Star Carol\" segue le caratteristiche tradizionali di una carola natalizia inglese, sia nella forma, con una serie di strofe ognuna seguita da un semplice ritornello, sia nell'argomento, che cita il Bambino Ges\u00f9 nella mangiatoia, l'annuncio degli angeli e l'adorazione dei pastori.\nLe strofe sono composte da tre versi, ognuno dei quali inizia una mezza frase cantata dalle voci maschili, che viene completata da quelle femminili. Sia le strofe che il ritornello si concludono ogni volta con l'invito ad andare a Betlemme per adorare Ges\u00f9: \"Hurry to Bethlehem and see the son of Mary\"."}
{"id": "6678013", "revid": "1573940", "url": "https://it.wikipedia.org/wiki?curid=6678013", "title": "Corythornis", "text": "Corythornis \u00e8 un genere di uccelli coraciformi della famiglia degli Alcedinidi.\nTassonomia.\nComprende le seguenti specie:"}
{"id": "6678014", "revid": "1522738", "url": "https://it.wikipedia.org/wiki?curid=6678014", "title": "Sigillo delle Hawaii", "text": "Il Sigillo delle Hawaii (ufficialmente in inglese Great Seal of the State of Hawaii, ossia \"Gran Sigillo dello Stato delle Hawaii\") \u00e8 stato ufficialmente adottato nel 1959.\nIl sigillo \u00e8 di forma circolare e reca nel disegno uno scudo araldico squadrato. Il primo e il quarto quadrante dello scudo sono occupati dalle strisce bianche, rosse e blu che caratterizzano anche una parte della bandiera delle Hawaii; in tutto le strisce sono otto per ogni quadrante a rappresentare le otto isole principali delle Hawaii. Il secondo ed il terzo quadrante recano un \"Pulo\u02bbulo\u02bbu\" bianco su sfondo giallo. Il \"Pulo\u02bbulo\u02bbu\" (o Kapu) \u00e8 un bastoncino avente all'estremit\u00e0 superiore una stoffa. Al centro dello scudo araldico \u00e8 invece collocato uno stemma verde con una stellina gialla a cinque punte. La stellina rappresenta la cinquantesima stella aggiunta alla bandiera degli Stati Uniti.\nA sorreggere lo scudo araldico vi sono due figure. Posizionato sul lato destro vi \u00e8 Kamehameha I, in piedi come raffigurato mediante la statua situata davanti ad Aliiolani Hale; mentre dalla parte sinistra vi \u00e8 la figura di Libert\u00e0, che indossa un berretto con un frigio di alloro e che impugna la bandiera leggermente spiegata nella mano destra.\nNella parte superiore dello scudo araldico vi \u00e8 un sole, mentre in alto vi \u00e8 la data 1959. Lo stesso sigillo \u00e8 circondato dall'incisione \"State of Hawaii\" posta in alto e dal motto dello stato \"Ua Mau ke Ea o ka \u02bb\u0100ina i ka Pono\". Quest'ultimo \u00e8 in lingua hawaiana e vuol dire \"La vita della terra viene perpetuata nella giustizia\".\nSotto lo scudo araldico \u00e8 presente l'uccello della fenice con le ali aperte che fuoriesce da delle fiamme.\nIl corpo della fenice \u00e8 nero, la testa \u00e8 bianca, mentre le ali sono gialle e rosse. La fenice \u00e8 simbolo di morte e resurrezione e sta a simboleggiare il passaggio da una monarchia assoluta e una forma libera e democratica di governo. Al di sotto dell'uccello vi sono foglie di taro, foglie di banana e tranci di capelvenere. Taro, banana e capelvenere sono tre piante tipiche della flora delle Hawaii; il primo ha anche un grande significato spirituale."}
{"id": "6678018", "revid": "4175", "url": "https://it.wikipedia.org/wiki?curid=6678018", "title": "Giovanni Barclay", "text": ""}
{"id": "6678024", "revid": "83531", "url": "https://it.wikipedia.org/wiki?curid=6678024", "title": "Gaetano Baccari (politico)", "text": ""}
{"id": "6678025", "revid": "827882", "url": "https://it.wikipedia.org/wiki?curid=6678025", "title": "Hy\u016bga", "text": ""}
{"id": "6678030", "revid": "1345932", "url": "https://it.wikipedia.org/wiki?curid=6678030", "title": "I Don't Want to Wait", "text": "I Don't Want to Wait \u00e8 un singolo della cantante Paula Cole, pubblicato il 14 ottobre 1997 come secondo estratto dall'album in studio \"This Fire\".\nDescrizione.\nScritto e composto dalla stessa Cole, le origini del brano risalgono all'aprile 1991, quando la cantante lo scrisse e ne registr\u00f2 una demo anche se la canzone non fu ufficialmente incisa e rilasciata fino al 1996.\nIl brano pi\u00f9 tardi \u00e8 stato utilizzato come sigla di apertura della serie TV \"Dawson's Creek\".\nNella classifica Billboard Hot 100 del 1998 dei singoli pi\u00f9 venduti in tutto l'anno, il brano si \u00e8 piazzato al decimo posto ed \u00e8 una delle poco pi\u00f9 di 30 canzoni nella storia della Billboard Hot 100 ad essere rimasta nella classifica dei 100 brani pi\u00f9 venduti per pi\u00f9 di cinquanta settimane. In una classifica stilata nel 2007 delle cento migliori canzoni degli anni novanta, VH1 ha inserito \"I Don't Want to Wait\" all'81\u00ba posto.\nTracce.\nNel formato CD, la canzone \u00e8 stata pubblicata assieme ad altri due brani della Cole.\nVideo.\nIl video per la canzone \u00e8 stato diretto da Mark Seliger e Fred Woodward. Si \u00e8 trattato di uno dei primi video della Cole ed era basato sulla storia di una donna immortale che aveva avuto diversi amanti in diverse epoche, sopravvivendo a tutti quanti. Originariamente queste epoche apparivano nel video in ordine cronologico ma, per ragioni sconosciute, fu pi\u00f9 frequentemente mandata in onda una versione che le vedeva rappresentate in ordine sparso, il che port\u00f2 i due registi a pretendere che il loro nome fosse tolto dall'opera.\nIn altri media.\nEssendo diventata famosa grazie soprattutto alla serie TV \"Dawson's Creek\", la canzone \u00e8 stata spesso citata anche in contesti parodistici della serie, ad esempio:\nIl brano \u00e8 stato utilizzato anche nei film \"Urban Legend\", \"Scary Movie\" e \"Hatchet\"."}
{"id": "6678045", "revid": "1576622", "url": "https://it.wikipedia.org/wiki?curid=6678045", "title": "Jos\u00e9 Mar\u00eda J\u00e1uregi", "text": ""}
{"id": "6678049", "revid": "182193", "url": "https://it.wikipedia.org/wiki?curid=6678049", "title": "Stemma dell'Indiana", "text": "Lo stemma dell'Indiana (ufficialmente in inglese Seal of the State of Indiana, ossia \"Sigillo dello Stato dell'Indiana\") \u00e8 stato modificato attraverso diverse revisioni in quanto la regione faceva parte del territorio del nord-ovest. Probabilmente il sigillo originale, che \u00e8 simile a quello attuale, \u00e8 stato creato da William Henry Harrison durante il suo periodo di amministrazione del territorio dell'Indiana (1801-1812). Il disegno attuale \u00e8 stato ufficialmente adottato come stemma nel 1963.\nIl sigillo \u00e8 di forma circolare. Nella met\u00e0 superiore del margine \u00e8 posta la scritta \"Seal of the State of Indiana\", mentre in quella inferiore la data 1816, fiancheggiata da un diamante con due punti ed una foglia di tulipano per ciascun lato. \nLa parte centrale del sigillo, ossia l'immagine vera e propria, \u00e8 caratterizzata da due alberi a sinistra, tre colline sullo sfondo centrale, un sole quasi pieno che fa capolino tra la prima e la seconda collina e che irradia quattordici raggi, alternati tra brevi e lunghi. A destra, molto pi\u00f9 accentuati rispetto agli altri, vi sono due alberi di sicomoro, con un taglialegna che indossa un cappello e che sta tagliando con una scure l'albero pi\u00f9 vicino a s\u00e9, che infatti reca una tacca. \nIn primo piano vi \u00e8 bisonte americano che sta saltando un tronco.\nPer terra vi sono dei germogli di erba sia nella zona del tronco che in quella degli alberi. \nPer quanto riguarda i simboli presenti nel sigillo, le colline rappresentano i monti Allegani, il sole \u00e8 simbolo del futuro, il boscaiolo rappresenta la civilt\u00e0 che soggioga la natura selvaggia, mentre il bufalo rappresenta sempre la natura selvaggia in fuga verso ovest, cio\u00e8 che si allontana dalla civilt\u00e0."}
{"id": "6678051", "revid": "287204", "url": "https://it.wikipedia.org/wiki?curid=6678051", "title": "Carlone", "text": ""}
{"id": "6678052", "revid": "110157", "url": "https://it.wikipedia.org/wiki?curid=6678052", "title": "Universit\u00e0 di Linz", "text": "L\u2019Universit\u00e0 di Linz (\"Johannes Kepler Universit\u00e4t Linz\", abbreviato: \"JKU\") \u00e8 una universit\u00e0 austriaca fondata nel 1966, con sede a Linz.\nStoria.\nL'universit\u00e0 \u00e8 stata fondata l'8 ottobre 1966 come \"Hochschule f\u00fcr Sozial- und Wirtschaftswissenschaften\". \u00c8 l'universit\u00e0 pi\u00f9 giovane dell'Austria. Il 1\u00b0\u00a0ottobre 1975 diventa \"Johannes Kepler Universit\u00e4t Linz\". Il nome di Johannes Kepler risulta nella lista \"Landschaftsschule\" di Linz tra il 1612 e 1626 come \"Mathematicus\"."}
{"id": "6678053", "revid": "93140264", "url": "https://it.wikipedia.org/wiki?curid=6678053", "title": "Stazione di Langwasser S\u00fcd", "text": ""}
{"id": "6678054", "revid": "287204", "url": "https://it.wikipedia.org/wiki?curid=6678054", "title": "Tiller Futsal 2011-2012", "text": "Questa voce raccoglie le informazioni riguardanti il Tiller Futsal nelle competizioni ufficiali della stagione 2011-2012.\nStagione.\nIl Tiller, neopromosso in Futsal Eliteserie, ha affrontato il primo campionato nella massima divisione locale nella stagione 2011-2012. La squadra ha chiuso l'annata all'8\u00ba posto finale, raggiungendo pertanto la salvezza."}
{"id": "6678056", "revid": "124123", "url": "https://it.wikipedia.org/wiki?curid=6678056", "title": "Thomas Sigismund Stribling", "text": "Biografia.\nThomas Sigismund Stribling nasce a Clifton, Tennessee, nel 1881, da Christopher Columbus e Amelia Waits Stribling.\nDopo aver abbandonato l'attivit\u00e0 di avvocato e insegnante, inizia a pubblicare racconti ed articoli su popolari riviste come Amazing Stories.\n\u00c8 autore di racconti, poesie, un'autobiografia postuma e una quindicina di romanzi tra i quali \u00e8 celebre la \u02bfTrilogia Vaiden\u02be composta da \"The Forge\", \"I roghi dell'Alabama\" (premiato con il Premio Pulitzer) e \"Unfinished Cathedral\".\nMuore a Florence, Alabama, l'8 luglio del 1965."}
{"id": "6678057", "revid": "93140305", "url": "https://it.wikipedia.org/wiki?curid=6678057", "title": "Inzerillo", "text": ""}
{"id": "6678058", "revid": "882198", "url": "https://it.wikipedia.org/wiki?curid=6678058", "title": "Universit\u00e4t Linz", "text": ""}
{"id": "6678059", "revid": "486946", "url": "https://it.wikipedia.org/wiki?curid=6678059", "title": "Volte ogivali", "text": ""}
{"id": "6678060", "revid": "1632387", "url": "https://it.wikipedia.org/wiki?curid=6678060", "title": "Giuseppe Novello (rivoluzionario)", "text": "Biografia.\nLa formazione.\nGiuseppe Novello nacque a Mirabella Imbaccari (in provincia di Catania) il 18 dicembre 1917. I suoi genitori, Filippo Novello e Maria Giusto, possedevano alcune terre e un piccolo forno da cui traevano un reddito che consentiva alla famiglia di condurre una vita accettabile nonostante le difficolt\u00e0 del tempo. Giuseppe, terzogenito di sette figli, aveva quattro fratelli (Giovanni, Vincenzo, Enrico e Salvatore) e due sorelle (Fia e Anna). Probabilmente frequent\u00f2 la scuola fino alla quinta elementare dedicandosi successivamente al lavoro nei campi.\nNovello part\u00ec per il fronte tra il '39 e il '40 e fu assegnato ad un reparto di cavalleria di Piacenza\u02d0 nell'aprile 1942, in seguito ad una licenza ottenuta per le festivit\u00e0 pasquali, ma soprattutto per aiutare il padre nell'attivit\u00e0 agricola, non avendo speranze di raggiungere il suo paese, perch\u00e9 la guerra aveva distrutto le strade ferrate, si ferm\u00f2 a Montescaglioso presso un suo compagno d\u2019armi. \nL\u00e0 conobbe una ragazza, Vincenza Castria, figlia di contadini, della quale si innamor\u00f2, chiedendole subito di sposarlo\u02d0 la ragazza era perplessa e inizialmente rifiut\u00f2. \nNovello, finita la licenza, ripart\u00ec al fronte e cominci\u00f2 a scrivere spesso delle lettere a Vincenza, anche se dopo un certo periodo smise, facendo pensare alla ragazza di essere morto. Nel settembre del 1944, Vincenza venne avvisata da un bambino dell\u2019arrivo del \u201cciciliano\u201d Giuseppe Novello e si convinse a sposarlo, perch\u00e9 tra i suoi pretendenti era quello pi\u00f9 determinato, cos\u00ec il 22 ottobre 1944 si unirono in matrimonio alla presenza dell'allora sindaco Paolo Gallipoli. Si stabilirono a Montescaglioso, in via Balconi Sottani 24, per non lasciare sola la madre di lei. \nIl 7 giugno 1946 nacque Filippo, loro unico figlio.\nLa partecipazione alla lotta contadina.\nFinita la guerra la ripresa fu difficile, perch\u00e9 mancava il lavoro ed i prezzi dei prodotti erano alle stelle; Novello riusciva a trovare qualche giornata di lavoro, ma non bastava per vivere. Ogni sera, insieme ad altri giovani e agli anziani, si ritrovava nel sindacato per parlare su quanto fare per risolvere i problemi legati alla disoccupazione e come muoversi per chiedere e ottenere il lavoro e quei diritti previsti dalla Carta Costituzionale, quel lavoro che avrebbe permesso di uscire dalla miseria. \nCominciarono gli scioperi per costringere i padroni a occupare i lavoratori e fu varato un decreto sulla manodopera obbligatoria; con gli scioperi, tuttavia, arrivarono le denunce e Novello, proprio dopo essere stato denunciato, intensific\u00f2 la sua convinzione politica e, con lui, sempre pi\u00f9 persone si avvicinarono al sindacato, al PCI e al PSI per ottenere dei risultati che migliorassero la situazione occupazionale e le loro condizioni di vita.\nI primi tentativi di occupazione delle terre incolte e mal coltivate non produssero risultati perch\u00e9 si trattava di movimenti spontanei e poco organizzati; inoltre contadini e braccianti erano divisi: i primi chiedevano l'assegnazione della terra incolta dei latifondi e dei residui comunali, i secondi solo un miglioramento dei contratti di lavoro. Pertanto il problema della trasformazione fondiaria dei latifondi, non risolto durante il ventennio fascista, ritorn\u00f2 dominante nel dibattito politico a partire dal 1944.&lt;br&gt;Il prefetto di Matera, per alleggerire la pressione dei disoccupati nelle campagne, eman\u00f2 un decreto riguardante la manodopera alle aziende agricole, creando proteste da parte dei proprietari metapontini, che presentarono un'istanza al prefetto e crearono una Commissione per cercare di esaminare la questione delle concessioni di terra. Essi chiedevano che l'occupazione terminasse nell'arco di tre anni, che fosse stabilito un equo fitto e che le successive concessioni di terra si spostassero dalla propriet\u00e0 privata a quella comunale; d'altro canto, Rossi-Doria si dichiarava contrario a una riforma agraria diretta all'espropriazione di tutta la propriet\u00e0 non coltivatrice. La riforma doveva essere moderata.&lt;br&gt;Anche la sezione del Partito comunista di Montescaglioso decise di privilegiare le terre comunali\u02d0 infatti, nei primi anni, la lotta per la terra in Basilicata riusc\u00ec a concretizzarsi infatti soltanto sui demani comunali. \nCominci\u00f2, dunque, un vero e proprio braccio di ferro tra padroni e lavoratori\u02d0 solo nel 1945 Fausto Gullo si mise all'opera con decreti legge per togliere le terre incolte ai proprietari terrieri che possedessero oltre 50 ettari, per darle in fitto ai lavoratori.\nIl caldo dicembre 1949.\nIl mese di dicembre 1949 fu il mese delle lotte che ebbero un peso enorme sulla politica del governo\u02d0 infatti, si costituirono a Matera le cooperative che crearono momenti di forte mobilitazione, chiedendo a gran voce una riforma agraria generale. Centro nevralgico del movimento in Basilicata fu Montescaglioso, dove si costituirono le prime cooperative, tra cui la Societ\u00e0 Cooperative Operai Industrie e Agricoli che ebbe le prime terre, distribuite in fitto ai pi\u00f9 bisognosi, anche se dopo le elezioni del 18 aprile 1948 le terre vennero restituite ai proprietari.\nNell'autunno e inverno del \u201948 fu difficile tirare avanti\u02d0 ci fu un po\u2019 di lavoro in pi\u00f9 per i disoccupati durante la mietitura e trebbiatura, dopo cui ricominciarono le proteste e gli scioperi, nonostante decreti per attenuare la disoccupazione che prevedevano l\u2019invio nelle aziende latifondiste. Quando la Commissione mandava l\u00ec persone per lavorare, i padroni non le accettavano e, se osavano lavorare senza il loro permesso, non le pagavano. \nIn questo contesto, quindi, cominci\u00f2 a nascere l\u2019idea di andare ad occupare la terra incolta\u02d0 si aspettava la partenza per l'occupazione delle terre quando fu aperto un cantiere sulla Matera-Metaponto, che diede lavoro a numerosi braccianti, tra i quali anche Novello che, tuttavia, anzich\u00e9 dirigersi verso la ditta nella quale era stato occupato, raggiunse la Camera del lavoro, dove una grande massa di persone si era raccolta nella speranza di conquistare la terra.\nIl 2 dicembre 1949 un\u2019imponente manifestazione colp\u00ec l\u2019opinione pubblica e pose all'attenzione del governo nazionale il problema del latifondo e delle condizioni dei contadini e dei braccianti. La manifestazione, organizzata dai sindacalisti Delicio, Bianco, Strazzella, Candido doveva essere pacifica, ma imponente, per avvertire i governanti che non era pi\u00f9 tempo di rinviare la soluzione del problema, che poteva scaturire solo da una riforma agraria con una profonda aggressione del latifondo improduttivo.\nCirca 3.000 persone (provenienti da Bernalda, Montescaglioso, Pisticci, Ferrandina alle quali si aggiunsero manifestanti provenienti dalle masserie di Andriace, Scanzano, Policoro) si mossero per portarsi, con le forze dell\u2019ordine vigili e distanti, nel bosco di Policoro per occuparlo simbolicamente\u02d0 il lungo corteo, circa tre chilometri, fatto di centinaia di biciclette, di motocicli e numerosi carri, con centinaia di donne a piedi sventolava vessilli rossi e cantava la \"Marsigliese\" o \"Bandiera rossa\", con qualche grido di \u201cTerra terra\u201d o \u201cPane e lavoro\u201d. \nI manifestanti restarono nel bosco quasi un paio d'ore mentre Michele Strazzella, coordinatore di Federterra, teneva il suo comizio. Nel pomeriggio il corteo si ricompose per far ritorno ai vari paesi, ripercorrendo la statale 106 litoranea. \nAnche in altri comuni il movimento contadino si mise in agitazione, nel Melfese, a Venosa e altrove. Ma il culmine di questa tensione si ebbe il 7 dicembre, quando i montesi decisero di passare alle vere occupazioni delle terre incolte, soprattutto pascoli\u02d0 verso le dieci della mattina circa cento contadini e braccianti di Montescaglioso si recarono alla localit\u00e0 Tre Confini, occupando i terreni della famiglia Lacava per procedere all'aratura. Gli agenti delle forze dell\u2019ordine, guidati dal commissario Taranto, cercarono inutilmente di allontanare i contadini dai campi, ma il sopraggiungere di una trentina di donne, guidate da Anna Avena e Nunzia Suglia, dissuasero le forze dell\u2019ordine, che si ritirarono.\nIl giorno seguente un centinaio di persone, con la presenza di una decina di donne, si riuniva in piazza alle prime luci dell\u2019alba e si portava sui terreni, diversi dal giorno prima, per ararli e seminarli\u02d0 secondo cifre approssimative, intorno al 10 dicembre, in tutta la provincia circa ventimila lavoratori avevano occupato oltre 14.000 ettari. S'imponeva, dunque, un tavolo di trattative tra agrari e contadini con la mediazione della Prefettura\u02d0 nell'incontro del 13 dicembre il rappresentante degli agrari non si mostr\u00f2 disponibile a trattare seriamente, mentre l'autorit\u00e0, per spezzare il fronte della lotta, dispose di procedere ad alcuni arresti tra il 12 e il 13 dicembre a Montescaglioso.\nLa notte del 14 dicembre 1949.\nAccorsero a Montescaglioso 130 uomini del battaglione mobile di Bari e circa 35 elementi della compagnia di Matera; il paese venne circondato e, dopo aver interrotto l\u2019erogazione della corrente elettrica, verso le cinque del mattino, si disponeva la perquisizione di una ventina di case e si procedeva all'arresto, per i fatti del 7 dicembre, di Marianna Menzano, Nunzia Suglia, Ciro Candido e altri manifestanti.\nI montesi si riversarono, quindi, immediatamente nelle strade e, giunti in piazza, iniziarono la protesta contro lo stato d'assedio voluto dal prefetto; Giuseppe Novello, insieme a sua moglie Vincenza, si diresse dalla via Balconi Sottani verso la via Balconi Soprani, oggi via Marconi, e giunse in piazza Repubblica attraversando via Dante Alighieri, ormai gremita di contadini che protestavano per gli arresti, avvolti dal buio e da una fitta nebbia. Novello e la moglie imboccarono via San Simone Giuda, attraversarono l\u2019Arco Oscuro e poi uscirono al cosiddetto \"Arco da Jamm\", dove la gente era ammassata e gridava a gran voce per ottenere il rilascio dei fermati.\nLa folla aveva creato un vero e proprio muro umano impenetrabile all'ingresso della caserma, tanto che, all'arrivo di due militi in motocicletta, iniziarono i primi momenti di tensione\u02d0 resisi conto dell\u2019impossibilit\u00e0 di varcare quel muro, i due militari, Rosario Panebianco, carabiniere motociclista del battaglione Mobile di Bari, e il brigadiere Vittorio Conte, fecero inversione, ma a causa della strada viscida per la nebbia o forse per un'errata manovra, persero il controllo della motocicletta, cadendo. I due uomini, forse sopraffatti dalla folla, forse privi di lucidit\u00e0, si alzarono e imbracciarono le armi, rialzandosi uno con un mitra, l\u2019altro con una pistola e aprirono il fuoco sulla folla. Il crepitio delle armi sconvolse la gente, nel fuggi fuggi generale ognuno cercava di salvare la propria vita. Nella confusione, la Castria perse di vista il marito e quando riusc\u00ec a raggiungerlo si rese conto che era ferito; insieme a lui rimasero a terra altri quattro manifestanti, tra i quali Michele Oliva, ferito gravemente.\nVincenza riusc\u00ec a raggiungere via Balconi Sottani aiutata da altri contadini e corse a chiedere aiuto al medico del paese Giuseppe D'Ambrosio che, constatando la gravit\u00e0 delle ferite, sugger\u00ec a Vincenza di portare Giuseppe a Matera in ospedale. Dopo tre lunghi giorni di agonia, Giuseppe Novello fu trasportato in ambulanza nella sua Montescaglioso, dove si spense alle ore 13:00 del 17 dicembre 1949.\nLe lotte per la terra prima e dopo Novello.\nLe lotte contadine nacquero dai persistenti problemi derivanti dal sistema latifondistico del Mezzogiorno d'Italia, in cui le aziende contadine erano nulla pi\u00f9 che accampamenti temporanei per praticare una cerealicoltura voltante, imposta dall'avvicendamento del grano col maggese e col pascolo. Il frazionamento rendeva poco allettante l'introduzione nei fondi di nuovi strumenti di lavoro, perch\u00e9 questi imponevano un costo insostenibile per i poveri.\nL'estensione del movimento contadino permise di superare l'opposizione alla riforma agraria, non pi\u00f9 rinviabile\u02d0 la stessa Costituzione, promulgata il 27 dicembre del 1947, ne delineava i caratteri disponendo che la legge impone obblighi e vincoli alla propriet\u00e0 privata. Le leggi, presentate dal governo De Gasperi, furono tre: Legge Sila, Calabria, Legge Stralcio e Delta padano. La Sicilia, invece, eman\u00f2 un\u2019altra legge di riforma, adeguata al peculiare territorio dell'isola. In Basilicata la complessiva superficie agraria di 792.000 ettari era concentrata nelle mani di pochi proprietari, l'accresciuta pressione sulla terra e, inoltre, il rientro dei reduci comport\u00f2 una riduzione del reddito \"pro capite\" rendendo insostenibile la situazione dei contadini.\nCon la legge del 12 maggio 1950, detta anche legge Sila, venne dato avvio al processo di riforma fondiaria in Calabria e, nell'ottobre dello stesso anno, con la Legge 21 ottobre 1950 n. 841, Norme per l\u2019espropriazione, Bonifica, trasformazione ed assegnazione dei terreni ai contadini, detta anche legge Stralcio, si estese l\u2019intervento a delimitate aree di diverse regioni. Era previsto, un periodo di prova di tre anni durante il quale gli assegnatari dovevano essere assunti dagli stessi Enti per i lavori di trasformazione agraria sui loro terreni. Gli Enti avevano anche l\u2019obbligo di promuovere la costituzione di cooperative o consorzi e provvedere alla costruzione di case per i contadini.\nRiguardo, invece, ai proprietari, l\u2019art. 8 della legge Stralcio disponeva che essi potevano mantenere un terzo dei terreni espropriati.\nNovello nella letteratura.\nL'esperienza emblematica della morte di Novello divenne, in un certo senso, simbolo delle lotte contadine, della morte e del desiderio di non rassegnarsi pi\u00f9 da parte dei contadini meridionali. Sicch\u00e9, a partire dai tardi anni Quaranta, poeti e scrittori meridionalisti lo assunsero ad emblema della fine della civilt\u00e0 contadina\u02d0&lt;br&gt;\nMontescaglioso&lt;br&gt;\n\"Alla vedova di Giuseppe Novello\"&lt;br&gt;Mai perso bene questo sole e l'acqua, &lt;br&gt;ma quando la tempesta vendemmia le vigne&lt;br&gt;i cani si fanno irosi, addentano,&lt;br&gt;impazziscono le donne distese nei letti &lt;br&gt;allora l'ultimo cerchio che fa l'acqua \u00e8 nostro,&lt;br&gt;c'\u00e8 sempre chi getta la pietra nel pozzo.&lt;br&gt;Tutte queste foglie ch' erano verdi:&lt;br&gt;si fa sentire il vento delle foglie che si perdono&lt;br&gt;fondando i solchi a nuovo nella terra macinata.&lt;br&gt;Ogni solco ha un nome, vi \u00e8 una foglia perenne &lt;br&gt;che rimonta sui rami di notte a primavera&lt;br&gt;a fare il giorno nuovo.&lt;br&gt;E' caduto Novello sulla strada all' alba,&lt;br&gt;a quel punto si domina la campagna,&lt;br&gt;a quell' ora si \u00e8 padroni del tempo che viene,&lt;br&gt;il mondo \u00e8 vicino da Chicago a qui&lt;br&gt;sulla montagna scagliosa che pare una prua,&lt;br&gt;una vecchia prua emersa &lt;br&gt;che ha lungamente sfaldato le onde.&lt;br&gt;Cammina il paese tra le nubi, cammina &lt;br&gt;sulla strada dove un uomo si \u00e8 piantato al timone,&lt;br&gt;all'alba quando rimonta sui rami &lt;br&gt;la foglia perenne in primavera.&lt;br&gt;Rocco Scotellaro\n&lt;br&gt;\nA Giuseppe Novello &lt;br&gt;\nLasciarono l\u00ec, la sterile spiga,&lt;br&gt;perch\u00e9 non aumentasse il granaio,&lt;br&gt;ma rimanesse l\u00e0,&lt;br&gt;sul terreno appena arato&lt;br&gt;a guardare le ultime stelle&lt;br&gt;del cielo, le pi\u00f9 chiare;&lt;br&gt;quella gracile spiga di grano&lt;br&gt;mietuta e abbandonata nel campo.&lt;br&gt;Oggi suonano a morte le campane&lt;br&gt;per un uomo morto&lt;br&gt;alla difesa della terra&lt;br&gt;e del pane che negavano a suo figlio:&lt;br&gt;la giustizia era in lui&lt;br&gt;insita pi\u00f9 che la morte oscura &lt;br&gt;\"l' ignobile vita dei festini\".&lt;br&gt;Qualcuno ha forse anche brindato&lt;br&gt;in questo giorno di lutto, &lt;br&gt;ma il boccale&lt;br&gt;probabilmente gli si \u00e8 rotto in mano.&lt;br&gt;Angelo Matacchiera&lt;br&gt;\nMontescaglioso 1949&lt;br&gt;\nAndrai insieme agli altri cafoni&lt;br&gt;a occupare le terre incolte.&lt;br&gt;Avevo fatto la guerra in Grecia &lt;br&gt;ed era ora di lavorare per la pace.&lt;br&gt;Con i muli e le bandiere al vento &lt;br&gt;cominciammo a dissodare la terra&lt;br&gt;assetata del latifondo.&lt;br&gt;Vennero i carabinieri in camionetta&lt;br&gt;e ci ordinarono di andarcene.&lt;br&gt;Agitammo le bandiere e gridammo forte &lt;br&gt;che nostro era il diritto alla terra,&lt;br&gt;a noi la terra che l'abbiamo sempre lavorata.&lt;br&gt;Ci spararono con i mitra come a nemici.&lt;br&gt;Alcuni di noi restarono per terra &lt;br&gt;e il sangue si perse in mezzo ai sassi.&lt;br&gt;Io fui tra questi&lt;br&gt;e mi toccarono quattro palmi di terra.&lt;br&gt;Armando Baione"}
{"id": "6678062", "revid": "247222", "url": "https://it.wikipedia.org/wiki?curid=6678062", "title": "New Energy", "text": "New Energy \u00e8 il nono album in studio del musicista britannico Four Tet, pubblicato il 29 settembre 2017 dalla Text Records, etichetta di propriet\u00e0 dello stesso artista. Hebden ha annunciato l'album e la tracklist il 12 settembre 2017. Questo album \u00e8 stato preceduto dall'uscita dei brani \"Planet\", pubblicato il 2 agosto, \"SW9 9SL\", il 25 agosto, e \"Scientists\", il 13 settembre."}
{"id": "6678063", "revid": "287204", "url": "https://it.wikipedia.org/wiki?curid=6678063", "title": "Dopolavoro Portuale 1930-1931", "text": "Questa voce raccoglie le informazioni riguardanti il Dopolavoro Portuale nelle competizioni ufficiali della stagione 1930-1931."}
{"id": "6678064", "revid": "287204", "url": "https://it.wikipedia.org/wiki?curid=6678064", "title": "Federica di Prussia", "text": ""}
{"id": "6678065", "revid": "182193", "url": "https://it.wikipedia.org/wiki?curid=6678065", "title": "Stemma dell'Iowa", "text": "Lo stemma dell'Iowa (ufficialmente in inglese Great Seal of the State of Iowa, ossia \"Gran Sigillo dello Stato dell'Iowa\") \u00e8 stato adottato nel 1847.\nLo stemma \u00e8 di forma circolare ed \u00e8 circondato da una cornice che reca la scritta \"The Great Seal of the State of Iowa\" nella parte superiore. \nLa figura centrale del sigillo presenta un soldato in piedi in un campo di grano, circondato da diversi simboli. Il soldato impugna nella mano destra la bandiera degli Stati Uniti d'America che reca in cima il berretto frigio, mentre nella mano sinistra tiene un fucile appoggiato per terra. Alle spalle del soldato vi \u00e8 un aratro, mentre intorno ad esso vi sono un covone, una falce ed un rastrello agricolo sul lato sinistro ed una pila di piombo sul lato destro. Alla sinistra del soldato, in lontananza, vi \u00e8 una fornace. Sullo sfondo dell'immagine vi \u00e8 il fiume Mississippi in cui naviga un battello a vapore, mentre al di l\u00e0 del fiume vi sono delle montagne. In alto nel simbolo vi \u00e8 un'aquila che tiene nel becco un rotolo sul quale vi \u00e8 iscritto il motto \"Our liberties we prize, and our rights we will maintain\"."}
{"id": "6678069", "revid": "93140473", "url": "https://it.wikipedia.org/wiki?curid=6678069", "title": "Charles Simons", "text": ""}
{"id": "6678078", "revid": "1522738", "url": "https://it.wikipedia.org/wiki?curid=6678078", "title": "Sigillo del Kansas", "text": "Lo stemma del Kansas (ufficialmente in inglese Great Seal of the State of Kansas, ossia \"Gran Sigillo dello Stato del Kansas\") \u00e8 stato adottato nel 1861.\nEsso \u00e8 di forma circolare ed \u00e8 circondato da una cornice che reca la scritta \"Great Seal of the State of Kansas\" nella parte superiore e la data \"January 29, 1861\" (29 gennaio 1861) nella parte inferiore.\nL'immagine vera e propria del sigillo \u00e8 caratterizzata da diversi simboli:\nIl sigillo \u00e8 presente anche sulla bandiera del Kansas."}
{"id": "6678084", "revid": "1543377", "url": "https://it.wikipedia.org/wiki?curid=6678084", "title": "Tactical Data Link", "text": "Un Tactical Data Link (termine inglese per \"Data Link tattico)\", noto anche come \"TDL,\" utilizza un protocollo digitale di trasmissione dati (datalink) standardizzato in ambito militare (secondo norme MIL-STD in USA o STANAG in ambito NATO), per fornire comunicazioni via radio o cavo, preferibilmente in modo sicuro (non intercettabile). Vari tipi di Data Link tattici sono stati usati (o lo sono tuttora) dalle forze armate statunitensi ed in ambito NATO.\nTutti i sistemi militari di Comando e Controllo (C3), anche non appartenenti alle nazioni del blocco occidentale, utilizzano TDL standardizzati per trasmettere, rilanciare e ricevere dati tattici (relativi alla situazione delle forze in campo, sia amiche che ostili).\nIl termine \"Multi-TDL Network\" \"- MTN\" (Rete Multi-TDL) si riferisce a reti di TDL simili o differenti, integrate tramite apparati gateway, traduttori e correlatori, per mettere insieme un quadro operativo comune dei dati riferiti all'ambiente aereo, marino e terrestre.\nPremesse.\nStoria.\nStoricamente, le comunicazioni di comando e controllo sono state eseguite tramite circuiti voce, non resistenti alle contromisure elettroniche (ECM) e non sicuri. In un ambiente senza attivit\u00e0 ostili di Guerra Elettronica (EW), i messaggi di comando e controllo possono essere trasmessi in questo modo con successo e possono trasportare utili informazioni di stato, se il numero di partecipanti a queste attivit\u00e0 \u00e8 limitato.\nTuttavia, \u00e8 impossibile per tutti i partecipanti a tale sistema avere le stesse informazioni di sorveglianza sulle quali agire, a causa della grande quantit\u00e0 di dati coinvolta, in continuo cambiamento.\nI data link tattici digitali si sono evoluti proprio per far fronte alle grandi quantit\u00e0 di dati coinvolti nell'attivit\u00e0 di sorveglianza. Alcuni di questi sono stati incorporati nei sistemi C2 esistenti, diventando uno standard per le forze NATO.\nNecessit\u00e0 tattiche.\nPer lungo tempo c'\u00e8 stato bisogno di sistemi di comunicazione interoperabili per gli aerei da combattimento. Fino ad ora, la maggior parte dei caccia degli Stati Uniti e degli alleati della NATO comunicava utilizzando radio analogiche non sicure che forniscono solo comunicazioni vocali interattive. Ci\u00f2 limitava fortemente la capacit\u00e0 dei partner della coalizione di condividere in modo affidabile un'ampia gamma di dati di combattimento, oltre alla voce, su una rete di comunicazioni sicura e resistente ai disturbi.\nI sistemi di comunicazione che includono le funzionalit\u00e0 TDL offrono una soluzione a breve termine per lo scambio di dati digitali su una rete comune che viene continuamente e automaticamente aggiornata. Precise informazioni quantitative (dati) possono essere inviate pi\u00f9 velocemente e in modo pi\u00f9 affidabile tramite comunicazioni digitali dirette (cio\u00e8 da computer a computer).\nInoltre, i messaggi di testo necessitano solo di una piccola parte delle risorse di comunicazione richieste dai messaggi vocali interattivi e possono anche essere forniti in modo molto pi\u00f9 affidabile rispetto alla voce in condizioni di combattimento ad alto stress. Inoltre, la modulazione digitale - dove l'informazione (voce o dati) viene trasmessa come una sequenza di simboli discreti, ognuno dei quali rappresenta un piccolo numero di bit (la voce deve essere convertita in un flusso digitale, un processo che viene eseguito da un vocoder) - offre molti vantaggi rispetto alla modulazione analogica. Quattro di questi sono particolarmente importanti: \nEvoluzione: dal Link 1 al Link 22.\nNell'evoluzione dei Data Link tattici si distinguono due generazioni principali:\nL'obiettivo finale \u00e8 quello di assemblare tutti i vari link in una rete tattica multistrato che funziona come una singola rete logica, costituendo il mezzo di riferimento per la trasmissione di dati tattici nella \"Global Information Grid\" (\u201cgriglia informativa globale\u201d), un concetto sviluppato nel quadro della Network-centric Warfare (NCW)\nSistemi TADIL J / JTIDS e LINK 16.\nDiversi sistemi di comunicazione sono stati sviluppati nel corso degli anni per supportare le comunicazioni TDL o lo scambio di dati quasi in tempo reale tra sistemi di dati tattici. Ciascuno di tali sistemi \u00e8 specificato da caratteristiche hardware/software (ad esempio forma d'onda, modulazione, velocit\u00e0 di trasmissione dati, mezzi di trasmissione, ecc.), nonch\u00e9 da standard di messaggi e protocolli.\nIl sistema pi\u00f9 recente \u00e8 il sistema \"JTIDS/TADIL J\", che viene comunemente chiamato Link 16. Il Link 16 \u00e8 una rete di collegamento dati tattici digitali crittografata, resistente ai disturbi (jamming) e senza nodi (\"nodeless\"), creata da terminali di comunicazione compatibili con lo standard \"JTIDS - Joint Tactical Information Distribution System\" - \"Sistema condiviso di distribuzione delle informazioni tattiche\" (quindi, in cooperazione fra Aviazione e Marina USA, che in precedenza adottavano sistemi incompatibili fra di loro), cio\u00e8 che trasmettono e ricevono messaggi di dati appartenenti al catalogo \"TADIL J\".\nGli standard e la tecnologia di comunicazione dati Link 16 sono stati sviluppati nel programma statunitense JTIDS, iniziato nel 1975. I primi terminali JTIDS (o \"Class 1 Terminal\") erano grandi e furono installati solo su aerei AWACS e strutture di controllo a terra USA, britanniche e NATO. In seguito sono stati anche sviluppati terminali JTIDS pi\u00f9 piccoli (\"Class 2 Terminal\"). Tuttavia, a causa dei loro costi elevati, di grandi dimensioni e di problemi di affidabilit\u00e0, solo un numero limitato di tali terminali \u00e8 stato acquistato per equipaggiare i caccia USA - in particolare, gli F-14D della Marina ed un singolo squadrone di F-15C dell'Air Force statunitense. Il programma \"MIDS - Multifunctional Information Distribution System\" (sistema multifunzionale di distribuzione dell'informazione) \u00e8 stato creato per installare terminali Link 16 piccoli e leggeri sugli aerei da combattimento degli Stati Uniti e degli alleati partecipanti.\nIl MIDS \u00e8 un importante programma internazionale guidato dagli Stati Uniti, in particolare dalla US Navy, ed ha come responsabili, secondo un accordo internazionale, ufficiali sia USA che della NATO (i paesi che finanziano lo sviluppo di MIDS sono Stati Uniti, Francia, Germania, Italia e Spagna). Con i terminali \"Low Volume Terminal (LVT)\" e \"Fighter Data Link (FDL)\", i due terminali in fase di sviluppo e acquisizione nell'ambito del programma MIDS, le reti di comunicazione Link 16 comprenderanno tutte le risorse aeree critiche coinvolte nel combattimento aereo, compresi i velivoli USA F-15, F-16 e F/A-18 e caccia degli alleati della NATO, come l'EF-2000 Typhoon o il Rafale.\nVantaggi del Link 16.\nI terminali del programma MIDS collegheranno i caccia ai centri di Comando e Controllo aviotrasportati, in mare ed a terra, ed a centri \"ISR - Intelligence, Surveillance and Reconnaissance\" (intelligence, sorveglianza e ricognizione). Il Link 16 pu\u00f2 fornire un'ampia gamma di informazioni sul combattimento quasi in tempo reale agli aerei da combattimento ed ai centri C2. Le informazioni visualizzate includono un'immagine tattica integrata con le posizioni sia degli aerei amici che di quelli ostili, dati di situational awareness in generale ed amplificazione dei dati su bersagli aerei e terrestri, comprese le minacce alla difesa aerea.\nCi\u00f2 contribuir\u00e0 al controllo integrato dei caccia da parte di controllori basati a terra o a bordo, di aumentare notevolmente la \"situational awareness\" dei piloti sia per ingaggiare gli obiettivi designati dai controllori che per evitare minacce, aumentando cos\u00ec l'efficacia delle missioni e riducendo gli incidenti per fuoco amico e gli attriti fra alleati.\nLa trasmissione dei dati delle tracce radar, aree di interesse, piani di volo, ecc. consentiti dal MIDS / Link 16 significa che ogni unit\u00e0 partecipante (\"JU\u00a0\u2013 Joint Unit\") pu\u00f2 crearsi un'immagine tattica in tempo reale dell'area operativa, che pu\u00f2 essere compilata da:\nIl grande vantaggio di tale immagine \u00e8 quello di poter fornire al personale coinvolto nell'azione (piloti, addetti al Comando e Controllo, ufficiali responsabili) un quadro generale di tutta la situazione tattica dell\u2019ambiente circostante, compreso ci\u00f2 che \u00e8 lontano, sopra o sotto e comunque al di fuori del loro campo visivo o del campo d'azione dei propri sensori.\nGli standard TDL in ambito USA e NATO.\nCaratteristiche dei Data Link tattici.\nTutti i TDL sono caratterizzati da propri formati standardizzati, sia per quanto riguarda le modalit\u00e0 trasmissive che i messaggi scambiati fra le entit\u00e0 (\"piattaforme\") che vi prendono parte.\nQuesti sono usualmente scritti nella notazione: \"&lt;Message Format&gt;/&lt;Transmission Format&gt;\" (&lt;Formato del Messaggio&gt;/&lt;Formato della Trasmissione&gt;.)\nCambio di terminologia.\nIl termine originale (in ambito USA, dove sono stati sviluppati i primi TDL) \"\"Tactical Digital Information Link\" (TADIL\") \u00e8 stato dichiarato obsoleto (su impulso dell\u2019agenzia governativa USA \"Defense Information Systems Agency - DISA\") ed al suo posto, anche in ambito internazionale, viene utilizzato pi\u00f9 comunemente il termine \"Tactical Data Link\" (TDL).\nStandard dei TDL in ambito NATO.\nIn ambito NATO la standardizzazione dei Data Link tattici \u00e8 sviluppata dal \"Data Link Working Group (DLWG)\" (Gruppo di lavoro dei Data Link) dell\"'Information Systems Sub-Committee (ISSC)\" (Sotto-comitato dei Sistemi Informativi) in accordo con l\u2019appropriato documento STANAG (\"Standardization Agreement\" - in inglese: \u00ab\"accordo sulle norme\"\u00bb).\nIn passato, la quasi totalit\u00e0 della documentazione tecnica al riguardo era strettamente classificata, mentre negli ultimi anni molta \u00e8 stata resa pubblica.\nTavola sinottica dei Data Link tattici.\nLa tabella seguente fornisce un quadro riassuntivo dei TDL, con i documenti di riferimento, il titolo, l'uso, la descrizione, i messaggi scambiati ed altre informazioni in merito.\nSistemi di TDL attualmente in uso nella NATO.\nIl termine \"Data Link\" si riferisce a tutte le tecnologie, pacchetti di applicazioni e messaggi utilizzati nel sistema di comunicazione, mentre il termine militare \"Data Link tattico\" (TDL) rappresenta i data link utilizzati come supporto nelle azioni militari.\nI TDM conosciuti sono stati progettati in base a standard specifici come Link 1, Link 4, Link 11, Link 14, Link 16 o Link 22.\nCiascuno di essi \u00e8 stato sviluppato per specifici requisiti di comunicazione militare, come illustrato nella tabella seguente.\nAlcuni di questi sono obsoleti, ma ancora in uso (ad esempio Link 1). Al contrario, Link 16 e Link 22 sono le reti di collegamento dati tattiche pi\u00f9 recenti e avanzate.\nUso dei Data Link in Russia.\nAnalisi occidentali delle capacit\u00e0 di networking russe.\nSi \u00e8 discusso a lungo delle capacit\u00e0 dell'ex \"blocco sovietico\" nel campo delle tecnologie avanzate nel campo dell'aeronautica militare. Un articolo del 2008 di un osservatore australiano rileva che fra gli analisti occidentali esistono sostanzialmente due posizioni contrastanti:\nIn pratica, viste le informazioni disponibili, possiamo aspettarci che il \"modello simmetrico\" sar\u00e0 valido per tutto il campo di battaglia, con entrambe le parti degli schieramenti che si bloccano reciprocamente, utilizzando le proprie capacit\u00e0 ISR e TDL, mirando a abbattere le rispettive piattaforme ISR (i rispettivi centri nevralgici). \u00c8 del tutto possibile che in alcuni conflitti l'attrito o l'alto rischio di logoramento delle piattaforme ISR possano costringere entrambe le parti a ritirarle piuttosto che a perderle, lasciando i caccia a difendersi da soli e ricreando cos\u00ec un ambiente non dissimile da quello delle battaglie aeree degli anni '40 del XX secolo.\nUtilizzo dei Data Link in Russia e Paesi satelliti.\nIn un forum del 2004 su questo tema, si parla di informazioni da poco declassificate a proposito di un Data Link tattico sicuro chiamato \"Spektr\" installato sui Mig-31 e sui Su-27, che permetteva la condivisione dati fra pi\u00f9 aerei.\nAncora secondo Kopp, dopo gli anni '80, i russi sono stati a lungo utilizzatori di Data Link digitali, principalmente per il supporto dei \"Ground Controlled Interceptors - GCI\" (\"intercettori guidati da terra\") ed il supporto di intercettori da parte degli AWACS. Durante gli anni '90 hanno investito molto nella tecnologia della trasmissione dati in volo destinata a gestire missioni di caccia interconnessi, ed il sistema TKS-2 attualmente esportato sui Flankers fornisce la capacit\u00e0 di condividere i dati dei sensori tra pi\u00f9 aeromobili. I russi stanno offrendo un equivalente al sistema JTIDS/Link 16 sui loro ultimi caccia. Il vantaggio che gli Stati Uniti e l'UE mantengono in questa tecnologia \u00e8 principalmente nella maturit\u00e0 dei progetti di software e protocolli, una lacuna che non durer\u00e0 a lungo.\nAlla fine del 2017 \u00e8 previsto che sui pi\u00f9 recenti caccia russi Sukhoi Su-35 e Su-27SM3 venga implementato il \"Postscriptum\", un Data Link tattico con funzionalit\u00e0 di tipo Link 16 (scambio dati fra i caccia ed il C2), che rimpiazzer\u00e0 il precedente Data Link \"S-108\" del Su-35, ed i pi\u00f9 antiquati \"TKS-1\" (risalente agli anni '80) e \"TKS-2\" (integrato sul MiG-31 ed il Su-27, anche nella versione imbarcata Su-33 per la Marina Russa)."}
{"id": "6678085", "revid": "80030", "url": "https://it.wikipedia.org/wiki?curid=6678085", "title": "Abate regolare", "text": ""}
{"id": "6678091", "revid": "287204", "url": "https://it.wikipedia.org/wiki?curid=6678091", "title": "Vadmyra Futsal 2011-2012", "text": "Questa voce raccoglie le informazioni riguardanti il Tiller Futsal nelle competizioni ufficiali della stagione 2011-2012.\nStagione.\nIl Vadmyra, neopromosso in Futsal Eliteserie, ha affrontato il primo campionato nella massima divisione locale nella stagione 2011-2012. La squadra ha chiuso l'annata al 3\u00ba posto finale."}
{"id": "6678093", "revid": "287204", "url": "https://it.wikipedia.org/wiki?curid=6678093", "title": "Bernhard Paumgartner", "text": "Biografia.\nEra figlio del pianista, critico musicale e direttore di coro alla corte austriaca Hans Paumgartner (1843\u20131896) e del mezzo-soprano Rosa Papier. Inizi\u00f2 a studiare coro, violino e pianoforte, e mentre era ancora studente inizi\u00f2 a dirigere l'orchestra. Ottenne un dottorato in diritto all'Universit\u00e0 di Vienna nel 1911 mentre studiava ancora musicologia con Adler, direzione d'orchestra e teoria musicale con Bruno Walter, direzione di coro con K. Stiegler, pianoforte con R. Dienzl. Divenne maestro ripetitore alla Wiener Staatsoper (1911-1912) e quindi direttore della \"Wiener Tonkunstlerorchester\" dal 1914 al 1917 (insegnando contemporaneamente all'Acad\u00e9mie dal 1915 al 1917). Successivamente la sua carriera si svolse a Salisburgo. Fu direttore del Mozarteum (1917-1938, destituito dopo l'Anschluss, e poi dal 1945-1953), e direttore del festival di Salisburgo dal 1960 al 1971, del quale era stato cofondatore nel 1922.\nNel 1952, fond\u00f2 la \"Camerata Academica des Mozarteums Salzburg\" che diresse fino al 1960.\nEgli \u00e8 noto per essere stato il professore di composizione di Herbert von Karajan al Mozarteum di Salisburgo, dove riconobbe precocemente la disposizione del suo allievo per la direzione d'orchestra.\nCome musicologo pubblic\u00f2 numerosi saggi ed edizioni di opere del XVIII secolo e le sue opere su Mozart sono fondamentali.\nOpere.\nFu autore di due opere liriche e di diversi balletti. La sua musica strumentale \u00e8 scritta in stile barocco.\nSaggi.\nI suoi articoli sono stati raccolti e pubblicati a Cassel nel 1973 :"}
{"id": "6678096", "revid": "767487", "url": "https://it.wikipedia.org/wiki?curid=6678096", "title": "Home (Nosaj Thing)", "text": "Home \u00e8 il secondo album in studio del musicista statunitense Nosaj Thing, pubblicato il 22 gennaio 2013 dalla Innovative Leisure."}
{"id": "6678098", "revid": "124123", "url": "https://it.wikipedia.org/wiki?curid=6678098", "title": "Ante Peterli\u0107", "text": "\u00c8 conosciuto soprattutto per il suo film \"Accidental Life\".\nPeterli\u0107 \u00e8 stato un giovane critico cinematografico e professore di teoria del film alla Facolt\u00e0 di Scienze Umane e Sociali all'Universit\u00e0 di Zagabria.\nNel 1960 ha diretto il suo primo cortometraggio ed ha partecipato come aiuto regista in vari lungometraggi e documentari, lavorando anche come script doctor."}
{"id": "6678127", "revid": "438678", "url": "https://it.wikipedia.org/wiki?curid=6678127", "title": "Carlo Alberto Navone", "text": "Biografia.\nSi laure\u00f2 a pieni voti al Politecnico di Torino nel 1870 con una tesi di laurea relativa al progetto di attraversamento sottomarino dello stretto di Messina mediante un tunnel da realizzarsi tra Villa San Giovanni e Ganzirri. In seguito cooper\u00f2 al tracciamento della ferrovia lucana e al progetto della ferrovia Circumetnea.\nProgett\u00f2 inoltre la cosiddetta succursale dei Giovi (linea veloce per Genova), alternativa alla vecchia linea di valico e sviluppata con numerosi ponti e gallerie, poi realizzata verso il 1880, e successivamente una nuova linea direttissima Milano-Genova (antesignana del terzo valico).\nRicopr\u00ec la carica di consigliere provinciale e fu anche attivo nel campo amministrativo proponendo la costituzione di un nuovo mandamento di Busalla in sostituzione dei due mandamenti allora esistenti di Ronco Scrivia e Savignone. Come storico locale pubblic\u00f2 alcuni testi riguardanti vicende della valle Scrivia, nonch\u00e9 memorie inerenti alla propria famiglia."}
{"id": "6678130", "revid": "93141281", "url": "https://it.wikipedia.org/wiki?curid=6678130", "title": "Rita Orlandi", "text": ""}
{"id": "6678131", "revid": "666668", "url": "https://it.wikipedia.org/wiki?curid=6678131", "title": "Vegakameratene 2011-2012", "text": "Questa voce raccoglie le informazioni riguardanti il Vegakameratene nelle competizioni ufficiali della stagione 2011-2012.\nStagione.\nIl Vegakameratene, campione in carica, ha mantenuto il titolo al termine della stagione, vincendo il secondo titolo della sua storia. In virt\u00f9 dell'affermazione dell'annata precedente, la squadra ha affrontato la Coppa UEFA, venendo eliminata al \"main round\"."}
{"id": "6678134", "revid": "593191", "url": "https://it.wikipedia.org/wiki?curid=6678134", "title": "Banconote della lira italiana", "text": "Le banconote della lira italiana sono state strumenti di pagamento, in forma cartacea, dall'introduzione della lira come valuta del Regno d'Italia, fino all'entrata in vigore dell'euro il 1\u00ba gennaio 2002. Nel corso della loro storia, sono stati emessi 19 tagli di banconota, dal pi\u00f9 basso di valore, la banconota da 50 centesimi di lira, al pi\u00f9 alto, quella da 500 000 lire.\nRegno d'Italia (1861-1946).\nLa lira (simbolo: \u20a4, comunemente anche L. o LIT) divenne ufficialmente la valuta italiana con l'emissione del decreto del 24 agosto 1862, con il quale ebbe corso legale e sostitu\u00ec tutte le altre valute circolanti negli stati pre-unitari. \nAnche prima dell'unificazione italiana, varie banche della penisola avevano emesso banconote sotto forma di carta moneta convertibile in metallo prezioso. A seguito dell'unificazione politica dell'Italia, la Banca Nazionale nel Regno d'Italia, emise banconote da 25, 50, 100, 500 e 1.000 lire di misure 80 x 40 mm, che venivano stampate dall'Officina carte valori di Torino.\nNel 1866 le banconote divennero inconvertibili; fu stabilito dunque il corso forzoso fino al 1881. A causa di ci\u00f2, la diffusione di banconote sul mercato divenne pi\u00f9 difficile, in quanto i cittadini preferivano le monete; fu cos\u00ec che il governo italiano decise nel 1874 di emettere biglietti di piccolo taglio. \nNel 1881 il governo decise di prolungare la durata del corso forzoso per altri due anni e, a causa di una crisi finanziaria, nel 1887 venne nuovamente impedita la convertibilit\u00e0 tra la banconota e il corrispettivo in metallo prezioso.\nNel 1895, il governo italiano affid\u00f2 la stampa delle banconote alla Banca d'Italia e venne emesso il primo regolamento per i biglietti di banca. Si decise di utilizzare esclusivamente la carta bianca filigranata fornita da cartiere italiane, mentre i disegni riportati sulle banconote furono fatti dall'orafo senese Rinaldo Barbetti. Molti osservatori criticarono la banalit\u00e0 del disegno e le carenze nell'esecuzione, che secondo loro avrebbero facilitato la falsificazione; nonostante ci\u00f2 quelle stesse banconote verranno stampate anche nei decenni successivi.\nNel 1910 Giovanni Capranesi venne incaricato di disegnare nuove banconote da 50, 100, 500 e 1 000 lire. La prima banconota, quella da 50 lire, venne emessa al pubblico solamente nel 1915 e vi rimase fino al 1950. Contemporaneamente vennero avviati da parte della Banca d'Italia i lavori per la costruzione di una cartiera per la produzione della carta in proprio, ma a causa dell'insufficienza di materiale, la produzione della carta filigrana venne sempre eseguita anche presso Cartiere Miliani Fabriano.\nNel 1928 venne istituito l'Istituto Poligrafico e Zecca dello Stato, che aveva il compito di provvedere al fabbisogno grafico e alla stampa della pubblica amministrazione, tra cui appunto le banconote.\nDurante la Seconda guerra mondiale si conclusero a L'Aquila i lavori dello stabilimento per la produzione delle banconote da: 50, 100, 500 e 1 000 lire, che dovevano circolare nell'Africa italiana e in Albania. Purtroppo, l'edificio sub\u00ec gravi danni durante i bombardamenti e nel 1944 termin\u00f2 la sua produzione.\nAl contempo, a Roma erano ancora in diffusione le banconote disegnate da Barbetti. Nel nord Italia, con la nascita della Repubblica Sociale Italiana, ripresero le attivit\u00e0 negli stabilimenti dell\u2019Istituto Italiano Arti Grafiche di Bergamo, delle Officine Alfieri e Lacroix di Milano e dell\u2019Istituto Geografico De Agostini di Novara.\nNel sud Italia a seguito dello sbarco degli alleati si diffuse un nuovo tipo di moneta, la Am-lira, che rimase in commercio fino al 1950.\nTipi di banconote nel periodo pre-fascista (1861-1922).\nBanconota da 50 centesimi.\nLa banconota da 50 centesimi era di colore bronzo e sopra di essa era riportata la scritta \"a corso forzoso inconvertibile\". Fu stampata solamente nel 1874 ed era un biglietto di stato.\nBanconota da 1 lira.\nLa banconota da 1 lira presenta quattro versioni, tutte biglietti di stato:\nBanconota da 2 lire.\nLa banconota da 2 lire presenta quattro versioni, tutte biglietti di stato: \nBanconota da 5 lire.\nLa banconota da 5 lire presenta quattro versioni, tutte biglietti di stato:\nBanconota da 10 lire.\nLa banconota da 10 lire presenta quattro versioni, tutte biglietti di stato:\nBanconota da 20 lire.\nLa banconota da 20 lire presenta un'unica versione, che risale al 1874 ed \u00e8 un biglietto di stato. Sul recto presenta lo stemma dei Savoia su sfondo azzurrino.\nBanconota da 25 lire.\nLa banconota da 25 lire presenta 3 versioni, di cui solo l'ultima \u00e8 una banconota emessa dalla Banca d'Italia:\nBanconota da 50 lire.\nLa banconota da 50 lire presenta 3 versioni, tutte emesse dalla Banca d'Italia:\nBanconota da 100 lire.\nLa banconota da 100 lire presenta due versioni:\nBanconota da 250 lire.\nLa banconota da 250 lire \u00e8 presente solo nella versione del 1874 come biglietto consorziale, emesso dallo stato.\nBanconota da 500 lire.\nLa banconota da 500 lire presenta 2 versioni, entrambe emesse dalla Banca d'Italia:\nBanconota da 1 000 lire.\nLa banconota da 1 000 lire \u00e8 la banconota di valore pi\u00f9 alto realizzata durante il Regno d'Italia. Sono presenti 3 versioni, di cui solamente la prima \u00e8 un biglietto di stato:\nTipi di banconote emesse tra il ventennio fascista e la nascita della Repubblica (1922-1946).\nCon il decreto ministeriale del 19 maggio 1926, le banconote italiane vennero ritoccate dal punto di vista grafico. Venne infatti deciso che sul verso della banconota andava posto il fascio littorio mentre sul recto doveva apparire la data, a cui seguiva l'ordinale in numeri romani con l'anno dell'era fascista.\nDurante il ventennio, la Banca d'Italia cre\u00f2 solamente tre nuovi tipi di banconote:\nNegli ultimi anni del governo fascista, a causa dell'arrivo della guerra, non si ricorse a nuove emissioni di banconote, ma furono riciclati modelli pre-esistenti, come quello da 100 lire fatto da Barbetti a inizio secolo, a cui veniva cambiato il colore in giallo paglierino. Altri modelli ripresi furono il biglietto da 500 e 50 lire (sempre in stile Barbetti).\nL'ultima lira del regno, denominata \"Impero\", venne coniata tra il 1939 e il 1943.\nTra il 1944 e 1946 furono emessi tre biglietti, rispettivamente di 1 lira, 2 lire, e 5 lire, riferibili alla cd. Lira Luogotenenziale.\nRepubblica italiana (1946-2002).\nLa prima lira della repubblica, la lira \"Arancia\", fu emessa tra il 1946 e il 1950. La valuta italiana dopo la guerra fu vittima di una pesante inflazione, e a causa della perdita sul potere di acquisto, si decise di emettere le banconote da 5 000 e 10 000 lire, mentre si decise di togliere le monete in centesimi. Si calcola infatti che tra il 1938 e il 1964, la lira abbia perso di cento volte il suo potere di acquisto.\nNegli anni '60, la Banca d'Italia decise di ristampare nuove banconote e affid\u00f2 il compito di disegnarle a Florenzo Masino Bessi. Il progetto era quello di inserire nei biglietti da 1 000, 5 000 e 10 000 i ritratti di Verdi, Raffaello e Michelangelo, mentre per quelli di taglio superiore fu scelto di inserire l'effigie di Leonardo. Si tratt\u00f2 quindi di un'innovazione, in quanto vennero ridimensionati i biglietti, in modo da poter entrare in un portafoglio senza bisogno di piegarli. A fine anni '60 fu introdotto il filo metallico di sicurezza e inoltre il contrassegno di stato divenne il leone di San Marco.\nDurante gli anni '70 vennero prodotti due nuovi tagli intermedi di banconote, quella da 2.000 e 20.000 lire. Inoltre, si decise di combattere la contraffazione con un metodo del tutto nuovo: si introdussero sulle banconote dei volti anonimi, in modo che il popolo italiano prestasse pi\u00f9 attenzione alla banconota. I disegni per queste nuove banconote furono affidati a Giovanni Pino e Guglielmo Savini.\nNel decennio successivo, la contraffazione venne arginata con l'introduzione di macchinari appositi per il riconoscimento del biglietto falso; venne anche colorata la carta filigranata con fibrine luminescenti. Nonostante ci\u00f2, nel 1985 avvenne uno dei casi pi\u00f9 famosi dell'arte di contraffazione italiana: furono sequestrati in Sicilia 14 000 esemplari di biglietti da 50 000 falsi. Le banconote false erano state ritoccate a mano nei disegni ed avevano subito 25 passaggi di stampa, in modo che fosse del tutto uguale all'originale.\nSempre negli anni '80, venne stampata una nuova serie di banconote, con l'effigie di:\nL'ultimo periodo che vide in vita la lira come moneta italiana, fu quello degli anni '90, in cui vennero perfezionati ulteriormente i sistemi di sicurezza, introducendo la microscrittura del filo con scritta leggibile in controluce, e dell'inchiostro a doppio effetto di colore. L'ultimo taglio di banconota fu quello da 500 000 lire, con l'effigie di Raffaello, risalente al 1997.\nTipi di banconote emesse durante la Repubblica Italiana (1946-2002).\nBanconota da 50 lire.\nDurante la repubblica, si realizz\u00f2 solo una versione, nel 1951, di colore verde, con la rappresentazione dell'Italia elmata sul recto.\nBanconota da 100 lire.\nCome per la banconota da 50 lire, si realizz\u00f2 una sola versione, nel 1951, che si distingueva dalla banconota da 50 solamente per il colore rosato e il 100 riportato sulla banconota.\nBanconota da 500 lire.\nLa banconota da 500 lire presenta 3 versioni:\nBanconota da 1 000 lire.\nLa banconota da 1 000 lire presenta 5 versioni:\nBanconota da 2 000 lire.\nLa banconota da 2 000 venne emessa per la prima volta nel 1975 insieme alla banconota da 20 000 lire, e presenta due versioni:\nBanconota da 5 000 lire.\nLa banconota da 5 000 lire presenta 5 versioni:\nBanconota da 10 000 lire.\nLa banconota da 10 000 lire presenta 4 versioni:\nBanconota da 20 000 lire.\nFu emessa solamente una volta, insieme alla banconota da 2 000; a differenza di quest'ultima presenta una sola versione, risalente al 1975, dedicata al pittore Tiziano. Infatti, sul verso \u00e8 raffigurata una riproduzione dell'Amor sacro e Amor profano, mentre sul recto \u00e8 rappresentato lo stesso artista.\nBanconota da 50 000 lire.\nLa banconota da 50 000 lire presenta 4 versioni:\nBanconota da 100 000 lire.\nLa banconota da 100 000 lire presenta 4 versioni:\nBanconota da 500 000 lire.\nQuesto taglio di banconota fu l'ultimo emesso nella storia della lira italiana, ed \u00e8 anche quello con pi\u00f9 alto valore. Fu dedicata a Raffaello, infatti sul recto \u00e8 riportato il suo autoritratto, attualmente conservato agli Uffizi, insieme ad un particolare del Trionfo di Galatea; mentre sul verso \u00e8 raffigurato il suo affresco \"La scuola di Atene\"."}
{"id": "6678137", "revid": "214753", "url": "https://it.wikipedia.org/wiki?curid=6678137", "title": "Campionati tedeschi di bob", "text": "I campionati tedeschi di bob sono una competizione sportiva organizzata dalla Federazione Tedesca di bob, slittino e skeleton (\"Bob- und Schlittenverband f\u00fcr Deutschland\") in cui si assegnano i titoli nazionali tedeschi nelle diverse specialit\u00e0 del bob. Si disputano con cadenza annuale dal 1910.\nTra il 1949 e il 1989 hanno assegnato esclusivamente i titoli di campioni tedeschi occidentali, in contrapposizione ai campionati tedeschi orientali, analoga manifestazione che si disputava nella DDR. In seguito alla riunificazione della Germania, il campionato \u00e8 tornato ad essere unico."}
{"id": "6678139", "revid": "287204", "url": "https://it.wikipedia.org/wiki?curid=6678139", "title": "San Diego Film Critics Society Awards 2017", "text": "I premi del 22\u00b0 San Diego Film Critics Society Awards sono stati annunciati l'11 dicembre 2017, mentre le candidature erano state annunciate il 9 dicembre.\nPremi e candidature.\nI vincitori sono evidenziati in grassetto, a seguito gli altri candidati."}
{"id": "6678147", "revid": "8660", "url": "https://it.wikipedia.org/wiki?curid=6678147", "title": "Landsberg X-press", "text": "I Landsberg X-press sono una squadra di football americano di Landsberg am Lech, in Germania.\nStoria.\nFondati nel 1984 come Landsberg Express, chiusero nel 2000. A seguito della loro chiusura furono fondati i Bavarian State Seminoles, la cui esperienza dur\u00f2 per\u00f2 un solo anno in una lega di quinto livello.\nNel 2007 alcuni ex giocatori rifondarono la squadra col nome di Landsberg X-press."}
{"id": "6678148", "revid": "375960", "url": "https://it.wikipedia.org/wiki?curid=6678148", "title": "Arte ottomana", "text": ""}
{"id": "6678151", "revid": "933835", "url": "https://it.wikipedia.org/wiki?curid=6678151", "title": "Ministri presidenti del Meclemburgo-Pomerania Anteriore", "text": "Il Ministro presidente del Meclemburgo-Pomerania Anteriore (in lingua tedesca Ministerpr\u00e4sident von Mecklenburg-Vorpommern) \u00e8 il capo di un governo regionale tedesco."}
{"id": "6678153", "revid": "1543377", "url": "https://it.wikipedia.org/wiki?curid=6678153", "title": "Arte turca", "text": "Per Arte turca s'intendono le arti visive originatesi nell'area geografica occupata dalla Repubblica di Turchia dal Medioevo (periodo in cui la popolazione estremo-asiatica dei turchi s'insedio in Anatolia) all'Et\u00e0 Contemporanea. La medesima area, durante l'Antichit\u00e0, diede i natali a forme artistiche legate alle varie culture che vi si avvicendarono: Ittiti, Antichi Greci, Romani e Bizantini. Elemento dominante dell'arte turca \"moderna\" \u00e8 l'influsso culturale dell'Impero ottomano, la compagine statale turca pi\u00f9 solida e duratura, seppur non siano mancati contributi da parte del Sultanato di Rum (erede anatolico del \"turco\" Impero selgiuchide) e dei c.d. Beilicati turchi d'Anatolia (XI e XIII secolo).\nIl periodo di massimo fulgore dell'arte turca \u00e8 individuato nel XVI e XVII secolo, durante cio\u00e8 lo zenit del potere imperiale ottomano, ed in particolare durante il regno del sultano ottomano Solimano il Magnifico (1520-1566).\nArchitettura.\nL'architettura turca venne sviluppata dagli Ottomani a Bursa e Edirne nel XV-XVI secolo sviluppando modelli selgiuchidi, persiani, bizantini e mamelucchi. Fondamentale in tale senso fu la conquista di Costantinopoli, a seguito della quale, per quasi 400 anni, l'architettura bizantina (es. la chiesa di Hagia Sophia) serv\u00ec da modello per la costruzione di molte moschee turche.\nCon il passaggio dai Mamelucchi alla regola ottomana del 1517, la Siria fosse finita sotto il dominio di Istanbul, senza che l'amministrazione della capitale interferisse con le provincie, le quali conservarono la tradizione architettonica e decorativa locali, risentendo dell'influsso dello stile ottomano e occidentale con quasi mezzo secolo di ritardo. Essi diedero vita ad uno stile neo-ottomano, la cui architettura ottomana \u00e8 stata descritta come una sintesi fra l'architettura del Mediterraneo e del Medio Oriente.\nGli Ottomani raggiunsero elevati livelli di perfezione in architettura. Essi ebbero grande padronanza nella tecnica della costruzione di ampi spazi interni limitati da cupole, apparentemente senza peso, ancorch\u00e9 enormi, e raggiunsero una perfetta armonia tra spazi interni ed esterni, cos\u00ec come nell'articolazione fra luci e ombre. L'architettura religiosa islamica, che fino ad allora era costituita da semplici costruzioni con estese decorazioni, venne trasformata dagli Ottomani attraverso un vocabolario architettonico dinamico di volte, cupole, semi cupole e colonne. La moschea venne trasformata da una sala angusta e buia, con pareti ricoperte di arabeschi in un santuario di equilibrio estetico e tecnico, raffinata eleganza e un pizzico di celeste trascendenza.\nMiniatura.\nStilisticamente, la miniatura ottomana deriva dalla miniatura persiana e risente dell'influenza della miniatura cinese. Si tratta di una manifestazione molto importante dell'arte ottomana e costituisce solo una delle specifiche forme d'arte che concorrevano, ad Istanbul come negli altri grandi centri culturali osmanidi, alla creazione di libri di pregevolissima fattura: ossia la c.d. \"illuminazione\" (\"tezhip\"), la calligrafia (\"hat\"), la marmorizzazione (\"ebru\") e la legatura (\"cilt\").\n\"International Congress of Turkish Art\".\nDal 1959, in una capitale europea a rotazione si svolge ogni quattro anni l\"International Congress of Turkish Art\", la principale vetrina internazionale nella quale artisti tirchi provenienti da tutto il mondo espongono i propri manufatti di arte moderna."}
{"id": "6678158", "revid": "767487", "url": "https://it.wikipedia.org/wiki?curid=6678158", "title": "Fiaba grande", "text": "Fiaba grande (1975) \u00e8 il sesto LP di Ivan Della Mea, pubblicato dall'etichetta discografica I dischi del sole."}
{"id": "6678172", "revid": "107831", "url": "https://it.wikipedia.org/wiki?curid=6678172", "title": "Campionati europei di nuoto in vasca corta 2017", "text": "La XXIII edizione dei campionati europei di nuoto in vasca corta si \u00e8 svolta dal 13 al 17 dicembre 2017 alla Royal Arena di Copenaghen, in Danimarca. Questa edizione dei campionati ha visto come nazione pi\u00f9 medagliata la Russia mentre l'Italia si \u00e8 aggiudicata la medaglia d'oro della competizione delle nazioni con un totale di 959 punti, seguita da Russia (901) e Ungheria (705).\nNazioni e partecipanti.\nLe federazioni aderenti alla LEN che hanno iscritto i propri atleti alla rassegna sono 47; i partecipanti sono in totale 550, di cui 320 uomini e 230 donne."}
{"id": "6678173", "revid": "119565945", "url": "https://it.wikipedia.org/wiki?curid=6678173", "title": "Kosjakino (Mosca)", "text": "Kosjakino (russo \u041a\u043e\u0441\u044f\u043a\u0438\u043d\u043e) \u00e8 un villaggio nel Distretto di Ramenskoe nella provincia Oblast' di Mosca, in Russia, a 50 km a sud-est di Mosca, tra le citt\u00e0 di Bronnicy e Domodedovo. Il luogo \u00e8 stato menzionato per la prima volta nel 16 \u00b0 secolo e nel 2006 \u00e8 stata la residenza permanente di 11 abitanti. Tuttavia, oggi il villaggio \u00e8 composto principalmente da dacie e giardini di cittadini di Mosca che li usano durante l'estate. Appartiene alla comunit\u00e0 rurale \"Nikonowskoje selskoje posselenije\"."}
{"id": "6678177", "revid": "148107", "url": "https://it.wikipedia.org/wiki?curid=6678177", "title": "Episodi di Major Crimes (sesta stagione)", "text": "La sesta e ultima stagione della serie televisiva Major Crimes, composta da 13 episodi, viene trasmessa in prima visione assoluta negli Stati Uniti dal canale via cavo TNT dal 31 ottobre 2017 al 9 gennaio 2018.\nIn Italia la stagione \u00e8 stata trasmessa in prima visione a pagamento da Premium Crime, canale della piattaforma Mediaset Premium, dal 15 gennaio al 27 agosto 2018."}
{"id": "6678178", "revid": "125835742", "url": "https://it.wikipedia.org/wiki?curid=6678178", "title": "Clarke Griffin", "text": "Clarke Griffin \u00e8 un personaggio immaginario, protagonista della serie televisiva statunitense post-apocalittica \"The 100\", basata sulla serie di romanzi \"The 100\", creati dalla scrittrice Kass Morgan. Clarke \u00e8 una dei personaggi principali sia nei romanzi che nella serie TV, ed \u00e8 interpretata dall'attrice australiana Eliza Taylor. Appare nel primo romanzo di Kass Morgan, \"The 100\", e nella prima puntata della serie televisiva, come prigioniera per tradimento all'interno di una colonia spaziale denominata \"Arca\". Clarke era una dei cento delinquenti mandati sulla Terra, durante la prima stagione, per verificare l'abitabilit\u00e0 del pianeta, reso inabitabile nel secolo precedente a causa di un'apocalisse nucleare.\nBiografia.\nTelevisione.\nAntefatti.\nClarke \u00e8 nata nel 2131 ed \u00e8 stata cresciuta sull'Arca da Jake e Abigail Griffin. Prima di essere imprigionata, il padre di Clarke ha scoperto che la stazione spaziale aveva ossigeno limitato, con una stima di 6 mesi di vita per gli abitanti della stessa. Il padre ha informato Clarke di voler rendere pubblica questa informazione, ma gli sarebbe costata la vita. Fu poi eiettato. Clarke venne vista come complice, ma invece di essere espulsa, venne imprigionata per tradimento, per via del suo stato di minorenne. A causa del suo tradimento, venne considerata sacrificabile dal Consiglio e fu mandata sulla Terra insieme ad altre 99 persone.\nStoria.\nNella prima stagione, Clarke e gli altri 99 atterrano sulla Terra, ma le comunicazioni con l'Arca vengono interrotte. Clarke scopre che la navicella \u00e8 atterrata in una posizione errata, poich\u00e9 era destinata ad atterrare nel complesso di Mount Weather.\nNel 2015, per la sua relazione con la Comandante della Coalizione Lexa, poi realizzatasi nella terza stagione, \u00e8 stato confermato che Clarke \u00e8 bisessuale.\nAccoglienza.\nIl personaggio di Clarke Griffin \u00e8 stato ben accolto ed \u00e8 stato descritto come \"il motore e il cuore\" dello show. Nel 2015 Clarke \u00e8 stata inserita in una classifica di Buzzfeed sui \"29 migliori e coraggiosi personaggi femminili\" e tra i \"primi 5 eroi di cui innamorarsi\" su Tell-Tale."}
{"id": "6678181", "revid": "767487", "url": "https://it.wikipedia.org/wiki?curid=6678181", "title": "Il treno del sabato", "text": "Il treno del sabato \u00e8 un film del 1964 diretto da Vittorio Sala.\nTrama.\nTre mariti mandano in villeggiatura con il treno del sabato le rispettive mogli. Il primo marito manda la moglie per sicurezza in una localit\u00e0 deserta, ma la donna diventa la maggior attrazione di una casa frequentata da ragazze squillo. Il secondo marito, molto geloso, raggiunge la moglie per passare le ferie insieme a lei, ma un dottore gli ingessa una gamba per costringerlo a letto per poi divertirsi con sua moglie. Infine il terzo marito vorrebbe divertirsi con la moglie e l'amante, tutte e due vogliose di costosi regali; viene per\u00f2 tradito sia dalla moglie che dall'amante. Per vendetta lascia tutte e due in mare su una barca tornandosene poi in citt\u00e0 da solo."}
{"id": "6678190", "revid": "767487", "url": "https://it.wikipedia.org/wiki?curid=6678190", "title": "La piccola ragione di allegria", "text": "La piccola ragione di allegria (1978) \u00e8 il settimo LP di Ivan Della Mea, pubblicato dall'etichetta discografica I dischi del sole."}
{"id": "6678191", "revid": "164044", "url": "https://it.wikipedia.org/wiki?curid=6678191", "title": "NFF Futsal Cup", "text": "La NFF Futsal Cup \u00e8 stata la coppa nazionale norvegese di calcio a 5, organizzata dalla NFF. La competizione \u00e8 stata organizzata in sole due edizioni, 2013 e 2014, vinte rispettivamente da Sol\u00f8r e Grorud."}
{"id": "6678196", "revid": "767487", "url": "https://it.wikipedia.org/wiki?curid=6678196", "title": "Bo Andersson", "text": "Carriera.\nGiocatore.\nAndersson ha iniziato a giocare a calcio nel R\u00f6 IK. Nel 1988 ha giocato in quarta serie con il BK Vargarna, squadra che l'anno successivo avrebbe cambiato il proprio nome in BKV Norrt\u00e4lje. Nel 1989 ha disputato il campionato di seconda serie nazionale, che all'epoca era denominato \"Division 1\".\nPrima dell'inizio della stagione 1990 \u00e8 stato convinto da Sanny \u00c5slund, allenatore dell'AIK, ad accettare l'offerta del club. Nelle prime partite stagionali \u00e8 sempre partito dalla panchina, fino al 13 maggio 1990 quando \u00e8 partito titolare contro il Malm\u00f6 FF contribuendo con un gol al 3-2 finale. Nel resto della stagione ha continuato ad alternare presenze dal primo minuto a panchine, ma con 5 gol all'attivo \u00e8 riuscito comunque a imporsi come miglior marcatore stagionale del club alla pari di Niclas Kindvall. Anche nell'anno seguente, sotto la guida tecnica di Tommy S\u00f6derberg, ha continuato a faticare nel trovare uno spazio fisso.\nVista la mancanza di minutaggio, Andersson \u00e8 sceso di categoria per giocare nel Vasalund, altro club di Solna, comune della periferia di Stoccolma. Qui ha giocato i campionati di seconda serie 1992 e 1993.\nNel 1994 \u00e8 passato al Djurg\u00e5rden, squadra retrocessa in seconda serie due anni prima.\nSotto la guida dell'allenatore Anders Gr\u00f6nhagen fu capocannoniere del campionato cadetto con 24 reti ed insieme a Neboj\u0161a Novakovi\u0107, autore di 19 reti, ha riportato la squadra in Allsvenskan. Si \u00e8 imposto come miglior marcatore stagionale del Djurg\u00e5rden anche l'anno successivo, con 11 gol segnati.\nAndersson nel frattempo aveva attirato l'attenzione anche fuori dalla Svezia. Dopo aver terminato l'Allsvenskan 1995 alla fine di ottobre, si \u00e8 trasferito in Portogallo allo Sporting Braga. Non \u00e8 per\u00f2 riuscito a imporsi stabilmente al fianco di Jos\u00e9 Barroso, del croato Mladen Karoglan e del connazionale Jonny R\u00f6dlund.\nDopo la parentesi al Braga ha fatto ritorno al Djurg\u00e5rden, ma un infortunio al ginocchio lo ha indotto al ritiro dall'attivit\u00e0 agonistica prima del compimento dei 30 anni.\nDirigente sportivo.\nAbbandonata prematuramente la carriera da giocatore, nel febbraio del 1998 Andersson \u00e8 entrato nel consiglio di amministrazione della sezione calcistica del Djurg\u00e5rden, mentre l'anno successivo ha assunto la carica di direttore generale del club. Ha mantenuto questo incarico per dieci stagioni fino al novembre 2008, quando si \u00e8 dimesso per via di alcune aspre divergenze tra i membri del consiglio di amministrazione.\nAndersson \u00e8 rientrato a far parte della dirigenza del Djurg\u00e5rden nel novembre 2013, questa volta nel ruolo di direttore sportivo."}
{"id": "6678197", "revid": "1214201", "url": "https://it.wikipedia.org/wiki?curid=6678197", "title": "Bosse Andersson", "text": ""}
{"id": "6678198", "revid": "16758", "url": "https://it.wikipedia.org/wiki?curid=6678198", "title": "Jakub Sedl\u00e1\u010dek (hockeista su ghiaccio)", "text": ""}
{"id": "6678201", "revid": "124123", "url": "https://it.wikipedia.org/wiki?curid=6678201", "title": "Alfio Di Grazia", "text": "Biografia.\nLaureato in medicina e chirurgia all'Universit\u00e0 di Napoli nel 1920 e divenuto libero docente di patologia generale all'Universit\u00e0 di Roma nel 1937, dagli inizi degli anni trenta esercit\u00f2 la professione medica nella sua clinica ed insegn\u00f2 all'Universit\u00e0 degli Studi di Catania. Fu sovrintendente dell'Ospedale Garibaldi (1950-1954) e presidente del consiglio di amministrazione dell'Ospedale Vittorio Emanuele (1963-1968), i due maggiori ospedali catanesi.\nAspirante medico nella prima guerra mondiale ed ufficiale medico nella seconda, inizi\u00f2 la sua attivit\u00e0 politica nel 1946 tra le file del Movimento per l'Indipendenza della Sicilia, per cui venne eletto per la prima volta consigliere comunale a Catania.Nel 1948 pass\u00f2 alla Democrazia Cristiana e fu rieletto consigliere nel 1952 con 6.000 voti, ruolo che svolse anche negli anni successivi; fu inoltre assessore ai lavori pubblici del Comune di Catania (1956-1957). Divenuto uno dei maggiori esponenti della DC nel Catanese, nel 1958 fu eletto per la prima volta senatore alla III legislatura della Repubblica Italiana, per poi venir rieletto anche alla IV e alla V legislatura.\nRicopr\u00ec incarichi anche in ambito sindacale come segretario provinciale della CISL Federmedici."}
{"id": "6678219", "revid": "1318658", "url": "https://it.wikipedia.org/wiki?curid=6678219", "title": "L\u00e9on Glaize", "text": "Nonostante sia vissuto nella seconda met\u00e0 dell'800 e nei primi trent'anni del 1900, non abbandon\u00f2 mai la concezione e la tecnica neoclassica e romantica che aveva imparato da suo padre e dal suo maestro Jean-L\u00e9on G\u00e9r\u00f4me. Ogni nuova tendenza, idea e tecnica dell'arte che in quei fertili anni si avvicendavano e si sovrapponevano gli furono estranee. Dipinse ritratti, scene religiose, celebrative e soprattutto scene di genere.\nBiografia.\nPierre-Paul-L\u00e9on Glaize (chiamato pi\u00f9 brevemente \"L\u00e9on\") nacque in una famiglia di artisti. Suo padre, il pittore Auguste-Barth\u00e9lemy Glaize lo inizi\u00f2 all'arte e fu il suo primo maestro. A 21 anni (1863) si iscrisse all'\u00c9cole des beaux-arts di Parigi e venne assegnato all'atelier di Jean-L\u00e9on G\u00e9r\u00f4me. Lavor\u00f2 con profitto e tre anni dopo tent\u00f2 il Prix de Rome di pittura, ma ottenne solo il secondo premio. Inizi\u00f2 cos\u00ec la sua carriera professionale all'ombra del padre e nel 1869 debutt\u00f2 al Salon. Vi espose per diversi anni, ottenendo numerosi riconoscimenti e medaglie, ma non brill\u00f2 mai, pur lavorando molto e ricevendo diversi incarichi.\nL\u00e9on Glaize partecip\u00f2 alla decorazione del salone delle arti del Municipio di Parigi e della sala dei matrimoni del ventesimo \"arrondissement\".\nNel 1890, l'Istituto di emissione della Banca di Francia lo contatt\u00f2 e lo incaric\u00f2 di studiare e poi realizzare i disegni delle banconote destinate alle colonie. Le sue pitture furono accettate, assieme a quelle di altri, e passate alla Banca del Madagascar, trasformate in incisioni da Charles-Jules Robert.\nFu chiamato a far parte della giuria del Salon della \"Societ\u00e0 degli artisti francesi\" e nel 1906 fu promosso Ufficiale della Legion d'honneur.\nL\u00e9on Glaize mor\u00ec a 89 anni, presumibilmente a Parigi, e fu sepolto nel cimitero di P\u00e8re-Lachaise.\nOpere.\nElenco delle opere comprese nelle collezioni pubbliche."}
{"id": "6678222", "revid": "1186766", "url": "https://it.wikipedia.org/wiki?curid=6678222", "title": "Janis Vol'demarovi\u010d Lusis", "text": ""}
{"id": "6678223", "revid": "62004", "url": "https://it.wikipedia.org/wiki?curid=6678223", "title": "Tirreno-Adriatico 1996", "text": "La Tirreno-Adriatico 1996, trentunesima edizione della corsa, si svolse dal 13 al 20 marzo 1996 su un percorso di 1370,2\u00a0km, su un percorso suddiviso su 8 tappe (la quinta frazione a sua volta divisa in 2 semitappe). La vittoria fu appannaggio dell'italiano Francesco Casagrande, che complet\u00f2 il percorso in 34h46'18\", precedendo l'ucraino Oleksandr Hon\u010denkov e il connazionale Gianluca Pianegonda."}
{"id": "6678224", "revid": "1310927", "url": "https://it.wikipedia.org/wiki?curid=6678224", "title": "Associa\u00e7\u00e3o Acad\u00e9mica de Coimbra - Organismo Aut\u00f3nomo de Futebol 2016-2017", "text": ""}
{"id": "6678226", "revid": "767487", "url": "https://it.wikipedia.org/wiki?curid=6678226", "title": "NFF Futsal Cup 2013", "text": "La NFF Futsal Cup 2013 di calcio a 5 \u00e8 stata la 1\u00aa edizione del torneo. La competizione \u00e8 iniziata il 19 gennaio 2013 e si \u00e8 conclusa il giorno successivo con la finale."}
{"id": "6678229", "revid": "287204", "url": "https://it.wikipedia.org/wiki?curid=6678229", "title": "Freddy King Sings", "text": "Freddy King Sings \u00e8 il primo album del cantante statunitense Freddie King, pubblicato nel 1961 da Son-Lo/Fort Knox.\nNel 2008, \"Freddy King Sings\" \u00e8 stato inserito nella Blues Foundation Hall of Fame nella categoria \"Classics of Blues Recordings\"."}
{"id": "6678230", "revid": "933835", "url": "https://it.wikipedia.org/wiki?curid=6678230", "title": "Ministri presidenti della Turingia", "text": "Il Ministro presidente della Turingia (in lingua tedesca Th\u00fcringer Ministerpr\u00e4sident) \u00e8 il capo di un governo regionale tedesco."}
{"id": "6678233", "revid": "1428919", "url": "https://it.wikipedia.org/wiki?curid=6678233", "title": "Zoran Tadi\u0107", "text": "Ha studiato letteratura comparata e filosofia a Zagabria.\nFilmografia.\nHa iniziato le riprese come critico e pubblicista nel 1961, e poi \u00e8 stato assistente alla regia, aiuto regista e co-sceneggiatore.\nDal 1968 ha iniziato a dirigere egli stesso.\nHa diretto dieci cortometraggi:\noltre a sessanta film, documentari e lungometraggi.\nIl film \"The Rhythm of Crime\" (1981) lo vede debuttare come regista di un lungometraggio.\nHa diretto thriller incentrati su un piccolo gruppo di personaggi:\nHa lavorato quasi sempre con la stessa squadra, dallo sceneggiatore Pavel Pavli\u010di\u0107, al fotografo Goran Trbuljak all'attore Fabijan \u0160ovagovi\u0107.\nZoran Tadi\u0107 \u00e8 stato professore associato presso l'Accademia di arte drammatica dell'Universit\u00e0 di Zagabria."}
{"id": "6678238", "revid": "729019", "url": "https://it.wikipedia.org/wiki?curid=6678238", "title": "Coppa Europa di sci alpino 2018", "text": "La Coppa Europa di sci alpino 2018 \u00e8 stata la 47\u00aa edizione della manifestazione organizzata dalla Federazione Internazionale Sci. \u00c8 iniziata per gli uomini il 5 dicembre 2017 a Fj\u00e4terv\u00e5len in Svezia con un slalom speciale, mentre il 29 novembre si \u00e8 inaugurata a Fun\u00e4sdalen (ancora in Svezia) con uno slalom speciale la stagione femminile. La competizione si \u00e8 conclusa il 18 marzo per gli uomini e il 17 marzo per le donne a Soldeu/El Tarter, in Andorra.\nIn campo maschile sono state disputate 36 delle 38 gare in programma (7 discese libere, 6 supergiganti, 10 slalom giganti, 10 slalom speciali, 2 combinate, 1 slalom parallelo), in 17 diverse localit\u00e0. L'austriaco Johannes Strolz si \u00e8 aggiudicato la classifica generale; i suoi connazionali Christopher Neumayer, Christoph Krenn, Dominik Raschner e Daniel Danklmaier hanno vinto rispettivamente quelle di discesa libera, di supergigante, di slalom gigante e di combinata, il croato Matej Vidovi\u0107 quella di slalom speciale. Lo svizzero Gilles Roulin era il detentore uscente del trofeo generale.\nIn campo femminile sono state disputate 33 delle 35 gare in programma (6 discese libere, 6 supergiganti, 9 slalom giganti, 9 slalom speciali, 2 combinate, 1 slalom parallelo), in 15 diverse localit\u00e0. L'austriaca Nina Ortlieb si \u00e8 aggiudicata la classifica generale; la sua connazionale Ariane R\u00e4dler ha vinto quella di discesa libera, la svedese Lisa H\u00f6rnblad quelle di supergigante e di combinata, le norvegesi Kristine Gjelsten Haugen e Thea Louise Stjernesund a pari merito quella di slalom gigante, la svizzera Aline Danioth quella di slalom speciale. La norvegese Kristina Riis-Johannessen era la detentrice uscente del trofeo generale.\nUomini.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nKB = combinata\nPR = slalom parallelo\nDonne.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nKB = combinata\nPR = slalom parallelo"}
{"id": "6678242", "revid": "93143551", "url": "https://it.wikipedia.org/wiki?curid=6678242", "title": "Caffettani", "text": ""}
{"id": "6678256", "revid": "670021", "url": "https://it.wikipedia.org/wiki?curid=6678256", "title": "Vendita di Dresda", "text": "Col termine vendita di Dresda ci si riferisce all'alienazione da parte del duca di Modena Francesco III d\u2019Este di una parte delle opere componenti la collezione estense, a favore dell'Elettore di Sassonia e Re di Polonia Augusto III il Sassone. Viene considerata una delle pi\u00f9 importanti vendite di opere dell'arte italiana del XVI e XVII secolo, nonch\u00e9 uno dei pi\u00f9 significativi episodi del collezionismo europeo.\nLa quasi totalit\u00e0 dei 100 dipinti costituenti la \"vendita\" \u00e8 tutt'oggi conservata presso la Gem\u00e4ldegalerie di Dresda, considerata una delle pi\u00f9 importanti e raffinate collezioni di arte italiana in Europa.\nLa Galleria Estense.\nGi\u00e0 nel periodo ferrarese, i duchi d'Este adottarono una politica di collezionismo e mecenatismo particolarmente raffinata, raccogliendo numerosi capolavori figurativi dell'arte italiana, soprattutto di area veneta ed emiliana (ferrarese in particolare). Con lo spostamento della capitale a Modena, dopo la devoluzione ferrarese, una parte significativa della collezione estense fin\u00ec nelle mani del nuovo legato pontificio, il Cardinal Aldobradini, e del cardinale Scipione Caffarelli-Borghese, creatore del primo nucleo di opere d\u2019arte che divenne poi la galleria Borghese (presso la quale sono ancora presenti opere del Cinquecento veneto ed emiliano provenienti da Ferrara).\nA Modena gli Este si adoperarono per ricostruire una capitale degna dell'epoca ferrarese, anche attraverso la ricostituzione della loro collezione d'arte. Partendo dall'importante nucleo di opere salvate (tra le quali la famosissima Bibbia di Borso d'Este) il duca Francesco I, requisendo le migliori opere presenti nelle chiese del ducato, ma anche commissionando dipinti e sculture (famosi sono i suoi ritratti del Vel\u00e0zquez e del Bernini) fu il principale artefice della creazione di una collezione che nel XVIII secolo era divenuta una delle pi\u00f9 importanti e raffinate della penisola, seppur non tra le pi\u00f9 grandi.\nNel 1737 Francesco III fece sistemare la collezione dei quadri nelle sale dell'ala est del palazzo ducale ordinandoli con criteri espositivi e di allestimento che ne fecero una \"galleria\" chiara e definita.&lt;br&gt;\nDue anni dopo la collezione d'arte della famiglia d'Este venne visitata durante un Grand tour da Charles de Brosses, che la descrisse come \"\"la pi\u00f9 bella galleria che ci sia in Italia (...) la meglio tenuta, la meglio distribuita e la meglio ornata \".\nLa vendita.\nDurante la guerra di successione austriaca, Francesco III divenne comandante delle truppe spagnole in Italia e si trov\u00f2 a fronteggiare una vasta campagna militare austro-piemontese in Pianura Padana, che port\u00f2 nell'aprile 1742 all'occupazione di Modena e all'assedio della Mirandola nel luglio successivo. Le pesanti spese militari, nonch\u00e9 il mantenimento della corte riparata a Venezia durante la guerra, portarono il Ducato in uno stato di profondo indebitamento. \nLa Galleria e i pezzi pi\u00f9 importanti del mobilio di corte vennero trasferiti in differenti luoghi (Ferrara, Venezia...) durante l'occupazione del Ducato, con grossi rischi per la loro integrit\u00e0. A seguito di ci\u00f2 venne compilata una meticolosa catalogazione di tutte le opere, a cura dell'abate Pietro Ercole Gherardi. Molto probabilmente tale lavoro fu commissionato dal duca come base per le trattative di cessione di una parte pi\u00f9 o meno importante della sua collezione.\nAugusto III, nel 1712, aveva gi\u00e0 avuto modo di visitare la galleria estense, conservando \"invidiosi ricordi\"\": amante della caccia e delle arti, a seguito della guerra di successione polacca Augusto era divenuto uno degli uomini pi\u00f9 potenti e ricchi del continente, pi\u00f9 interessato al decoro della sua vecchia capitale (Dresda) che al governo del suo nuovo regno. Con questi presupposti, fra numerosi intrighi di corte, firme falsificate, e numerosi agenti disturbatori (uno dei consiglieri dell'Elettore di Sassonia fu Francesco Algarotti), venne trovato l'accordo per la vendita di 100 quadri famosi, tra i pezzi pi\u00f9 importanti della galleria, che furono acquistati per la notevole cifra di 100.000 zecchini (pari a circa 350 chili d'oro). Le opere furono caricate su cinque carrozze, ed il 6 luglio 1746 partirono da Modena alla volta della capitale sassone.\nNegli anni successivi in area tedesca vi fu un fiorire di pubblicazioni e studi legati ai cento quadri provenienti da Modena, il cui impatto fu tale che si ritiene sia stato l'inizio della moderna storia dell'arte. Nel 1753 il grande storico ed archeologo Johann Joachim Winckelmann dette alle stampe la sua prima opera, dedicata non a caso alla Galleria di Dresda. Per quanto si sia trattato dell'alienazione di alcune opere insostituibili per la storia dell'arte pittorica italiana, numerosi autori legano proprio alla Galleria di Dresda, una delle pi\u00f9 importanti collezioni d'arte italiana a nord delle Alpi, la grande fortuna e notoriet\u00e0 che la pittura italiana ebbe in Europa e in tutto il mondo.\nOpere.\nL'elenco dei quadri appartenuti alla Galleria Estense \u00e8 incerto: al momento della partenza da Modena delle opere, fu l'abate Gherardi a compilare un minuzioso elenco dei 100 dipinti venduti. \nTuttavia, rispetto all'elenco del Gherardi, \u00e8 abbastanza certo che vi furono alcune discrepanze circa i quadri effettivamente giunti a Dresda. Nel settembre 1746 il pittore veneziano Pietro Guarienti ricevette l'incarico di procedere alla catalogazione, restauro e sistemazione dei nuovi acquisti, cosa che egli fa in maniera abbastanza minuziosa, salvo non completare mai l'incarico - che si ferm\u00f2 a 73 opere. Ad esempio Guarienti segnal\u00f2 la mancanza del \"Suonatore di liuto\" del Carracci, quadro che per\u00f2 \u00e8 tutt'oggi visibile nella galleria. Non \u00e8 dato sapere se si tratt\u00f2 di una svista, oppure il quadro sia giunto in un secondo tempo.\nDi fatto, confrontando la descrizione compilata dall'Abate Gherardi con le carte superstiti di Dresda, quest'ultime elencano un numero sempre inferiore di dipinti provenienti da Modena. Ancor pi\u00f9 grave, per la ricostruzione storiografica, fu la distruzione degli archivi della citt\u00e0 nel bombardamento di Dresda del febbraio 1945. Altra gravissima perdita causata dai bombardamenti furono gli undici quadri che andarono distrutti, che si aggiunsero ad alcuni altri dispersi nel corso dei secoli. \nI numeri riportati sono quelli della catalogazione effettuata nel 1887, e tuttora utilizzata dalla Gem\u00e4ldegalerie.\nQuadri non rintracciati.\nQuadri citati dal Gherardi, ma non presenti negli inventari di Dresda. Di tali opere non esiste alcuna documentazione fotografica o iconografica, e sono considerate disperse. La numerazione, in questo caso, \u00e8 quella riportata nella descrizione del Gherardi."}
{"id": "6678258", "revid": "287204", "url": "https://it.wikipedia.org/wiki?curid=6678258", "title": "Grorud Futsal 2012-2013", "text": "Questa voce raccoglie le informazioni riguardanti il Grorud Futsal nelle competizioni ufficiali della stagione 2012-2013.\nStagione.\nIl Grorud, neopromosso in Futsal Eliteserie, ha affrontato il primo campionato nella massima divisione locale nella stagione 2012-2013. La squadra ha chiuso l'annata al 6\u00ba posto finale. L'avventura nella Futsal Cup si \u00e8 chiusa invece in semifinale, con l'eliminazione subita per mano del Sol\u00f8r."}
{"id": "6678264", "revid": "92723", "url": "https://it.wikipedia.org/wiki?curid=6678264", "title": "Fava (famiglia)", "text": "I Fava (chiamati anche Faba, Dalla Fava o Romeggia) sono una nobile e antica famiglia Italiana. Originari di Bologna ebbero vari titoli nobiliari e per nove secoli rimasero sempre al centro della vita pubblica della citt\u00e0 natale, ricoprendo importanti incarichi al servizio della Chiesa, dei vari Governi che nel tempo si susseguirono. I Fava sono conosciuti come grandi mecenati delle arti e delle scienze.\nStoria.\nLa famiglia Fava deriva forse, da un certo Aliprando Fava bresciano podest\u00e0 di Bologna nel 1229, ma molti documenti assicurano che \u00e8 di antica nobilt\u00e0 bolognese, proveniente da un certo conte Urbano ricordato vivente nel 1130 a Bologna. Il primo a cambiare il cognome in Fava fu Oddo dalla Romeggia (antica localit\u00e0 presso Marano, Bologna, dove sorgeva il loro feudo, con relativo castello, oggi scomparso) che fu il primo a chiamarsi Dalla Fava. Con il passare degli anni alcuni rimasero con il cognome dalla Romeggia e altri mutarono in Fava.\nEdifici storici.\nDei Palazzi della famiglia, si ricordano il meraviglioso complesso dei palazzi Fava di via Manzoni, ossia il Palazzo Fava, al civico 2 sempre posseduto dalla famiglia per oltre cinquecento anni, il Palazzo Ghisilardi Fava e il Palazzo Conoscenti Fava, conosciuto anche come Torre dei Conoscenti entrambi comperati ed annessi al precedente dal conte cav. Niccol\u00f2 Fava Ghisilieri alla fine del secolo XVIII. Altri rami della famiglia abitarono, nel Palazzo Fava di Via del Cane detto Palazzo Fava di San Domenico (per la vicinanza alla omonima Chiesa), e nel Palazzo Fava all'incrocio di Via Galliera con Strazzacappe. La famiglia Fava ebbe nel corso dei secoli varie e vaste propriet\u00e0 terriere, con splendide ville tra cui si ricordano, il Casino Fava Ghisilieri, a Cereto su progetto di Angelo Venturoli, (Casalecchio di Reno, Bologna), Villa Fava a Liano (Castel San Pietro, Bologna) e Villa Fava (Maddelena di Cazzano, Budrio Bologna). il Palazzo del Vignola, opera di Jacopo Barozzi dello \"il Vignola\" (Funo di Argelato, Bologna).\nEsponenti celebri.\nLa famiglia Fava ebbe molti personaggi illustri nel Governo, nella Chiesa, nelle armi, nelle lettere e nelle arti. \nFra essi si ricordano:"}
{"id": "6678269", "revid": "297059", "url": "https://it.wikipedia.org/wiki?curid=6678269", "title": "Enteropatia proteino-disperdente", "text": "La Enteropatia proteino-disperdente, chiamata anche enteropatia protido-disperdente o enterite intestinale proteine disperdente, \u00e8 una condizione patologica costituita da un'importante perdita intestinale di proteine (dispersione proteica appunto), che pertanto non vengono assorbite e non entrano a far parte del pool organico di proteine di cui l'organismo ha bisogno giornalmente.\nCause e sintomatologia.\nQuesta patologia \u00e8 spesso causata da una qualsivoglia infiammazione intestinale, soprattutto dell'intestino tenue, o una sua disfunzione da causa immunitaria che provoca da una parte un malassorbimento intestinale delle proteine e/o una disfunzione del sistema immunitario intestinale con infiammazione e distruzione della parete intestinale interna che esita in perdite di chilomicroni, proteine, amminoacidi ed in generale la linfa che dall'intestino doveva passare in circolo nel sangue; \u00e8 spesso causata dalla malattia di Crohn, dalle sindromi infiammatorie intestinali croniche, da infezioni batteriche o parassitosi intestinali, infiammazione da traumi addominali, rettocolite ulcerosa, ecc. Delle suddette costituisce un sintomo aggravante. I segni e sintomi tipici sono malessere, debolezza muscolare, spossatezza, dimagrimento, febbre, dolori addominali, diarrea con steatorrea, crampi, meteorismo, malassorbimento, ipoalbuminemia, ipoprotidemia, edema diffuso ed in generale tutti i sintomi tipici legati alla patologia di base che ha provocato l'enterite.\nDiagnosi e terapia.\nLa diagnosi \u00e8 basata essenzialmente su tecniche di imaging come la risonanza magnetica oppure la colonscopia o la gastroduodenoscopia con o senza biopsia. La terapia \u00e8 correlata alla patologia di base ed \u00e8 essenzialmente di tipo dietetico con restrizione dei lipidi e aumento delle proteine, mentre, nei casi pi\u00f9 gravi il medico pu\u00f2 prendere in considerazione la trasfusione di albumina in endovena."}
{"id": "6678273", "revid": "1318658", "url": "https://it.wikipedia.org/wiki?curid=6678273", "title": "Pino Cuomo", "text": "Conosciuto come attore nelle serie televisive \"Oltre il duemila\" (1971), \"Le inchieste del commissario Maigret\" (1972) e \"Il fascino dell'insolito\" (1980)"}
{"id": "6678298", "revid": "287204", "url": "https://it.wikipedia.org/wiki?curid=6678298", "title": "Let's Hide Away and Dance Away with Freddy King", "text": "Let's Hide Away and Dance Away with Freddy King \u00e8 il secondo album del cantante e chitarrista statunitense Freddie King, pubblicato nel 1961 da Sonlo-BMI.\nTracce.\nMusiche di King e Thompson."}
{"id": "6678300", "revid": "46291", "url": "https://it.wikipedia.org/wiki?curid=6678300", "title": "Excoecaria agallocha", "text": "Excoecaria agallocha \u00e8 una pianta della famiglia delle Euphorbiaceae.\nDistribuzione e habitat.\nLa specie ha una ampio areale che comprende l'Asia sud-orientale e l'Australasia."}
{"id": "6678302", "revid": "1272592", "url": "https://it.wikipedia.org/wiki?curid=6678302", "title": "Corale Gioachino Rossini", "text": "La Corale Gioachino Rossini \u00e8 una formazione corale amatoriale di Modena, nata come coro polifonico misto, cui negli anni si sono aggiunti un coro di voci bianche e adolescenti, un coro gospel e un coro giovanile.\nStoria.\nVenne fondata nel 1887, nello stesso anno in cui la salma di Gioachino Rossini venne traslata dal sobborgo parigino di Passy a Firenze, nella basilica di Santa Croce.\nSuo corista pi\u00f9 celebre fu Luciano Pavarotti, che proprio nella Corale Rossini inizi\u00f2 il suo percorso musicale assieme al padre Fernando.\nLa Corale Gioachino Rossini \u00e8 diretta da Luca Saltini.\nNel 2001 inaugur\u00f2 l'attuale sede, nel quartiere cittadino di san Lazzaro, dotata di un auditorium interno. I nuovi ed ampliati spazi permisero anche l'espansione delle attivit\u00e0, costituendo nel 2004 il coro Voci Bianche La Giovane Rossini, il quale si ampli\u00f2 con la sezione adolescenti nel 2007 diretto da Francesca Nascetti.\nNel 2012 entr\u00f2 a far parte dell'associazione corale il coro Gospel dei Serial Singers, realt\u00e0 cittadina nata gi\u00e0 nel 1993. Per alcuni anni, fino al 2015 i Serial Singers vennero diretti da Massimo Carpegna, sotto la cui guida vennero invitati nel 2015 alla Carnegie Hall di New York per la prima esecuzione della cantata The Healer di Karl Jenkins. Dal 2015 il coro \u00e8 diretto dal Maestro Roberto Penta.\nNel 2018 alle tre compagini corali si \u00e8 aggiunto il gruppo Diapasonica, coro polifonico misto che parte dal rock ma abbraccia diversi generi musicali, diretto da Francesca Nascetti.\nDiscografia.\nSerial Singers Gospel Choir"}
{"id": "6678308", "revid": "767487", "url": "https://it.wikipedia.org/wiki?curid=6678308", "title": "A casa tutti bene", "text": "A casa tutti bene \u00e8 un film del 2018 diretto da Gabriele Muccino.\nTrama.\nAlba e Pietro sono una coppia di pensionati che possiede una villa su un'isola. In occasione delle nozze d'oro, organizzano un pranzo al quale partecipano figli, nipoti e altri familiari. A causa del maltempo per\u00f2, nessuno pu\u00f2 lasciare l'isola e la convivenza forzata porta inevitabilmente al confronto tra i vari membri della famiglia, a volte allegri, a volte drammatici, riaccendendo invidie e gelosie, facendo riemergere paure e questioni mai risolte.\nProduzione.\nIl film era inizialmente intitolato \"L'isola che non c'\u00e8\". Le riprese sono state effettuate interamente sull'isola d'Ischia.\nPromozione.\nIl primo teaser trailer del film viene diffuso il 12 dicembre 2017.\nDistribuzione.\nLa pellicola \u00e8 stata distribuita nelle sale cinematografiche italiane a partire dal 14 febbraio 2018.\nAccoglienza.\nIncassi.\nLa pellicola si posiziona al primo posto del botteghino italiano nel suo primo weekend di programmazione, con un incasso di 3,9 milioni di euro, ottenendo il miglior esordio per un film italiano non commedia degli ultimi anni. Anche nel secondo weekend, il film si conferma al primo posto incassando 1,9 milioni di euro, portandosi ad un totale di 6,6 milioni. A fine corsa, la pellicola ha incassato 9,1 milioni di euro.\nMiniserie televisiva.\nNel luglio 2020, Gabriele Muccino annuncia l'arrivo della miniserie televisiva reboot \"A casa tutti bene - La serie\" in esclusiva per Sky, composta da otto puntate, di cui le prime due sono dirette dallo stesso Muccino."}
{"id": "6678320", "revid": "1793900", "url": "https://it.wikipedia.org/wiki?curid=6678320", "title": "Accademia di arte drammatica dell'Universit\u00e0 di Zagabria", "text": "L'Accademia di arte drammatica ( o ADU) \u00e8 una scuola di recitazione croata istituita nel 1896. Dal 1979 \u00e8 parte dell'Universit\u00e0 di Zagabria, insieme all'Accademia di musica e all'Accademia di belle arti.\nStoria.\nLa necessit\u00e0 di un'accademia di teatro a Zagabria \u00e8 stata menzionata per la prima volta nella legislazione del teatro del 1861 del parlamento croato che prevedeva la creazione di una \"scuola per il personale teatrale a Zagabria\".\nTuttavia, l'accademia moderna affonda le sue radici nella Scuola di recitazione croata (\"Hrvatska dramatska \u0161kola\"), fondata da Stjepan Mileti\u0107 nel 1896, pi\u00f9 di 30 anni dopo la legge del 1861. La scuola era ospitata in un edificio in Piazza della Repubblica di Croazia, che occupa ancora oggi.\nDurante la sua storia la scuola fu ribattezzata e riformata pi\u00f9 volte. Fino alla met\u00e0 del XX secolo, il suo ruolo principale era la formazione professionale degli attori teatrali. Successivamente, sono stati aggiunti dipartimenti per film e televisione. Nel novembre 1950, la scuola fu riconosciuta legalmente come istituto di istruzione superiore, principalmente attraverso gli sforzi di Branko Gavella, Drago Ivani\u0161evi\u0107 e Ranko Marinkovi\u0107, che richiese il cambio di nome in \"accademia\". Nel 1979, divenne ufficialmente parte dell'Universit\u00e0 di Zagabria.\nDurante la guerra d'indipendenza croata, negli attacchi dei razzi di Zagabria del 3 maggio 1995, l'edificio dell'Accademia fu colpito da bombe a grappolo sparate nel centro di Zagabria (Donji grad). L'ufficio del preside e gli uffici del dipartimento di drammaturgia furono gravemente danneggiati durante l'attacco e due dipendenti e quattro studenti rimasero feriti, tra cui Luka Skra\u010di\u0107, una studentessa del primo anno di regia cinematografica, che \u00e8 poi deceduta. In ricordo di questo evento, l'Accademia ha ufficialmente proclamato il 3 maggio l'Academy Day e una lapide commemorativa dell'attentato \u00e8 stata apposta nel suo decimo anniversario nel 2005.\nNel periodo tra il 1950 e il 1994 si \u00e8 laureato presso i dipartimenti dell'Accademia un totale di 574 studenti. Tra il 1950 e il 1979 il dirigente dell'Accademia aveva il titolo di \"rettore\" (rektor) essendo un istituto di apprendimento indipendente. Nel 1979 l'Accademia \u00e8 entrata a far parte dell'Universit\u00e0 di Zagabria e da allora al rettore \u00e8 subentrato il titolo di \"decano\" (dekan).\nStruttura.\nL'Accademia \u00e8 organizzata in sei dipartimenti:"}
{"id": "6678331", "revid": "767487", "url": "https://it.wikipedia.org/wiki?curid=6678331", "title": "Sudadio giudabestia", "text": "Sudadio giudabestia (1979) \u00e8 l'ottavo LP di Ivan Della Mea, pubblicato dall'etichetta discografica I dischi del sole.\nEsiste anche in formato CD con stesso titolo e stessa immagine di copertina, pubblicato dall'etichetta Bravo Records nel 1998, contenente i 24 brani dei due LP \"Sudadio giudabestia\" (1979) e Sudadio giudabestia 2 (1980)"}
{"id": "6678338", "revid": "729019", "url": "https://it.wikipedia.org/wiki?curid=6678338", "title": "Spark-Jaguar I-Type 1", "text": "La Spark-Jaguar I-Type 1 \u00e8 una vettura da competizione costruita dalla Jaguar Racing per partecipare al Campionato di Formula E 2016-2017 nonch\u00e9 la prima monoposto elettrica costruita dalla Casa inglese.\nCaratteristiche tecniche.\nLa vettura era caratterizzata dalla presenza di un singolo motore dotato di cambio a 2 marce. Il telaio era quello costruito dalla Dallara per la categoria.\nStagione.\nDurante la stagione il rendimento della monoposto si rivela altalenante, con un 4\u00ba posto come miglior risultato ottenuto dal neozelandese Mitch Evans in Messico. A fine stagione la squadra \u00e8 ultima in classifica con 27 punti. "}
{"id": "6678339", "revid": "2091899", "url": "https://it.wikipedia.org/wiki?curid=6678339", "title": "\u010cejkovy", "text": "\u010cejkovy \u00e8 un villaggio facente parte del comune di Hr\u00e1dek (distretto di Klatovy) da cui dista circa 4,5 km (6 minuti in macchina). Sono evidenziati 88 numeri civici e nell'anno 2011 sono stati censiti 188 abitanti.\n\u010cejkovy \u00e8 anche il nome dell'equivalente area catastale con un'area di 7,6 km2.\nStoria.\nUn'indagine archeologica, che \u00e8 stata effettuata al n. civico 19, ha confermato un insediamento risalente al XII secolo. Sono stati trovate fondamenta in pietra di edifici in legno. All'interno \u00e8 stato scoperto poi un basamento per un forno per il pane e ceramiche varie. \nNella vicina Bud\u011btice \u00e8 stato scoperto un insediamento risalente addirittura all'11 \u00b0 secolo.\nSono state trovate notazioni nel catasto, di un insediamento con propriet\u00e0 e beni della chiesa risalente al 1227.Risulta poi una propriet\u00e0 (una fortificazione) appartenente al nobile Vint\u00ed\u0159, documentata nel XIV secolo.\nAltri proprietari della fortificazione e del villaggio, risultano nel XV secolo gli Oj\u00ed\u0159 ed i Vil\u00e9m e nel XVI secolo la famiglia \u0160vihovsk\u00fdch, poi la famiglia Ra\u010d\u00ednov\u00e1.\nIl villaggio era sotto l'amministrazione del castello di Rab\u00ed. "}
{"id": "6678351", "revid": "287204", "url": "https://it.wikipedia.org/wiki?curid=6678351", "title": "Haig", "text": ""}
{"id": "6678353", "revid": "767487", "url": "https://it.wikipedia.org/wiki?curid=6678353", "title": "Benedetta follia", "text": "Benedetta follia \u00e8 un film del 2018 diretto ed interpretato da Carlo Verdone.\nTrama.\nGuglielmo e Lidia sono sposati da venticinque anni; proprio il giorno del loro anniversario, Lidia confessa al marito di tradirlo da un anno con la sua commessa. Avendo perso quest'ultima ma soprattutto sua moglie, l'uomo offre il posto di lavoro a Luna, ragazza romana con problemi di denaro. Dopo un inizio problematico, Guglielmo e Luna riescono ad entrare in sintonia, sia al lavoro che nella vita privata, al punto che lei lo aiuta a cercare una nuova compagna.\nProduzione.\nIl film \u00e8 stato girato a Roma, Ostia e Sperlonga; le riprese sono iniziate il 17 luglio 2017 e si sono concluse il 22 settembre seguente, per un totale di nove settimane di lavorazione.\nPromozione.\nIl primo trailer del film viene diffuso l'11 dicembre 2017.\nDistribuzione.\nLa pellicola \u00e8 stata distribuita nelle sale cinematografiche italiane a partire dall'11 gennaio 2018.\nAccoglienza.\nIncassi.\nIl film debutta al primo posto al botteghino italiano, incassando 3,5 milioni di euro nel primo weekend di programmazione. A fine corsa, la pellicola ha incassato 8,4 milioni di euro."}
{"id": "6678354", "revid": "2196166", "url": "https://it.wikipedia.org/wiki?curid=6678354", "title": "Abbazia di San Giovanni delle Vigne", "text": "L'abbazia di san Giovanni delle Vigne, in francese \"abbaye Saint-Jean-des-Vignes\" , \u00e8 un'abbazia della citt\u00e0 di Soissons, in Francia sulla collina di San Giovanni, nella periferia sud-ovest della citt\u00e0.\nFondata nel 1076 da Ugo il Grande rappresenta un grande esempio dell'architettura gotica.\nDivenuta importantissima abbazia, con suo apogeo nel XVI secolo, venne via via smantellata fra il 1805 e il 1825. Oggi se ne conservano il Refettorio, la cantina, parti dei chiostri e la superba facciata a torri cuspidate.\nVenne classificata come Monumento storico gi\u00e0 nel 1875.\nStoria e descrizione.\nFondazione.\nUgo il Grande, Marchese di Neustria demarcus, si era appropriato di diverse chiese delle quali ne beneficiava dei redditi.\nSu richiesta di Thibault de Pierrefonds, vescovo di Soissons, fonder\u00e0 un monastero fuori delle mura cittadine, dedicato a san Giovanni Battista. Gi\u00e0 appartenente alla parrocchia di San Giacomo prese il nome di \"Saint Jean du Mont\".\nUgo il grande e il vescovo, domandarono delle Lettere patenti al re Filippo I di Francia che le eman\u00f2 nel 1076.\nNel 1084 Ugo il Grande acquister\u00e0 delle vigne limitrofe e altre terre della parrocchia di Charly che doner\u00e0 all'abbazia.\nQuesta seconda fondazione fu confermata da Henri, 53\u00ba vescovo di Soissons e prese il nome di \"Saint-Jean des Vignes\". Una comunit\u00e0 di monaci Giovanniti, seguaci della regola agostiniana, s'istallano all'abbazia.\nCostruzione, apogeo e declino.\nSul luogo dell'abbazia, antico sito di un cimitero romano cristianizzato, sorsero diversi edifici. Dapprima la cappella di \"Saint-Jean du Mont\" (San Giovanni al monte), in seguito, nell'XI secolo, una chiesa romanica le cui fondamenta sono state in parte ritrovate durante gli scavi del 1951.\nNel 1117 nell'abbazia vivevano 90 monaci Giovanniti che seguivano la regola agostiniana, inoltre vi erano una trentina di frati conversi e, all'inizio, qualche suora-sarta.\nQuesti monaci erano soprattutto dediti alla medicina e cura attraverso l'uso di piante officinali, ampiamente raffigurate nelle decorazioni floreali degli edifici.\nDurante il XIII e il XIV secolo all'abbazia arrivarono molte donazioni, da parte di re e signori; tanto che nella prima met\u00e0 del '200, l'abate Raoul de Ch\u00e9zy decise di ristrutturare l'abbazia secondo lo stile gotico allora in auge. Cosi fra il 1215 e il 1230 il refettorio, le cucine e la cantina-magazzino, vennero ricostruiti. Soprattutto s'intraprese la ricostruzione della chiesa, con un ambizioso progetto che prevedeva un edificio lungo 83 metri, diviso in tre navate su sette campate e coperto da volte ogivali.\nI portali della facciata e le navate furono terminati nel XIV secolo, quando si pose mano anche al chiostro grande.\nDurante la Guerra dei Cent'anni il cantiere fu volto soprattutto alla costruzione della cinta muraria verso il 1375, e nel 1414 vi si installa il quartier generale del re Carlo VI di Francia. Gli Armagnacchi assediano e saccheggiano la citt\u00e0.\nAlla fine della guerra la chiesa \u00e8 infine terminata e Jean Milet, vescovo di Soissons, la consacra nel 1478 dedicando alla Vergine e ai Santi Giovanni Battista e Giovanni Evangelista.\nNel XVI secolo l'abbazia tocca il suo apice quando, accogliendo circa 150 monaci, aveva alle sue dipendenze una trentina di fattorie e una quarantina di parrocchie. Divenne la pi\u00f9 vasta e importante di Soissons, che contava in tutto sette monasteri, tanto che s'intraprese la realizzazione di un secondo chiostro, pi\u00f9 piccolo, in stile rinascimentale. \nL'abbazia, circondata da mura e fossato, vide l'elevazione delle due torri della facciata. La grande, alta 80 metri, venne costruita fra il 1488 e il 1495; la minore, alta 75 metri fu elevata tra il 1516 e il 1519.\nDal 13 al 16 settembre 1544 risiedette nell'abbazia l'imperatore Carlo V durante le redazione del Trattato di Cr\u00e9py.\nEnrico II di Francia decise di rinforzare il sistema difensivo di Soissons. Ma la collina di San Giovanni, con la sua abbazia, fu giudicato un punto strategico troppo pericoloso dagli ingegneri militari e ne proposero l'abbattimento. I cittadini protestarono violentemente e il vescovo Mathieu de Longuejoue, vicino al re, riusc\u00ec a salvare il complesso, che venne incluso nelle mura cittadine anche se cost\u00f2 l'amputazione di parti dei vigneti.\nSe fino a quest'epoca gli Abati era nominati da religiosi e detti Abati regolari, dal 1566 furono dei grandi signori imposti dal re e detti Abati commendatari. Nel 1567 gli Ugonotti comandati dal principe Luigi I di Borbone-Cond\u00e9, fratello dell'abate Carlo di Borbone-Vend\u00f4me, prendono la citt\u00e0 di Soissons e saccheggiano furiosamente l'abbazia e i suoi ricchi tesori e archivi, tanto che la chiesa fu destinata a scuderia.\nLa Rivoluzione.\nNel 1789 venne occupata militarmente durante la Rivoluzione francese. I 72 monaci, che avevano anche ospitato assemblee del terzo Stato, furono cacciati e l'abate massacrato nel 1792. Inoltre tutto il mobilio venne venduto e l'argenteria fusa e inviata alla Monnaie de Paris.\nL'abbazia, divenuta panificio militare, scappa alle devastazioni, ma la mancanza di manutenzione riduce gli edifici in grave stato di conservazione.\nDistruzione dell'Abbazia.\nGli alti costi di restauro fece, nel 1805, prendere la decisione, fortemente contrastata dalla popolazione, di abbattere gli edifici e venderne i materiali.\nNel 1807 tutte le vetrate e la ferramenta vennero venduti e numerose case di Soissons vennero costruite con le pietre dell'abbazia.\nTuttavia come i materiali non trovavano un buon mercato, la distruzione fu arrestata verso il 1825, ma parte dei chiostri e tutta la chiesa, salvo la mirabile facciata a torri, disparirono.\nNel 1875 il complesso viene classificato come Monumento storico e il Comune di Soissons recupera la totalit\u00e0 della propriet\u00e0 nel 1970. Il sito venne iniziato a essere restaurato e destinato alla Storia, Ricerca e Archeologia, come lo ancor oggi."}
{"id": "6678357", "revid": "120110269", "url": "https://it.wikipedia.org/wiki?curid=6678357", "title": "Paolo di Castro", "text": "I suoi \"Consilia\" lo collocano tra i migliori giuristi del XV secolo.\nBiografia.\nScarse sono le informazioni sui suoi natali, anche se la sua attivit\u00e0 giuridica, ebbe una forte eco: le sue opere furono infatti tra le prime pubblicate con il privilegio della stampa, anche se postume. La sua immagine \u00e8 rappresentata sul quattrocentesco palazzo romano di Bartolomeo de Dossi. La distruzione della citt\u00e0 d'origine durante la guerra tra il papa Innocenzo X e Ranuccio II Farnese duca di Parma e Piacenza, nonch\u00e9 ultimo duca di Castro, caus\u00f2 la perdita di documenti che avrebbero favorito la ricostruzione biografica della sua vita. \nPaolo di Castro studi\u00f2 con Baldo degli Ubaldi a Perugia, passando nel 1383 alla scuola di Cristoforo Castiglioni, trasferendosi poi ad Avignone per seguire il cardinale Pietro Corsini che si trovava alla corte dell'Antipapa Clemente VII seguendo le lezioni di Gilles de Bellem\u00e8re.\nDocente.\nOttenuto il dottorato ad Avignone nel 1385, vi rest\u00f2 in qualit\u00e0 di docente, vivendo al seguito del cardinale Corsini, qui si form\u00f2 la sua esperienza giuridica restandovi fino al 1402. La permanenza in questa citt\u00e0 non fu continuativa, risulta infatti la sua presenza in documenti anche a Tolosa, dove sembra abbia insegnato.\nNei primi anni del XV secolo, Paolo insegn\u00f2 a Firenze dove spos\u00f2 donna Piera de' Cervini di Corneto (Tarquinia), nipote del giurista Pietro d'Ancarano, dalla quale ebbe quattro figli: il giurista Angelo, Giovanni che fu al servizio del papato, Gilio (morto di peste a Firenze nel 1420) e Francesca.\nPaolo di Castro ricevette l'incarico di podest\u00e0 di Viterbo nel semestre febbraio/luglio del 1404, per poi ritornare ad insegnare sia all'universit\u00e0 di Siena che a quella di Firenze fino al 1415, anno in cui venne richiesto il suo intervento giuridico dall'ordine dei cardinali in merito alla riconciliazione della chiesa romana.\nNell'autunno del 1424 divenne docente dell'universit\u00e0 di Bologna restandovi fino al 1429 quando si trasfer\u00ec a Padova dove erano morti improvvisamente di peste i due giuristi Raffaele Raimondi e Raffaele Fulgosio. Qui Paolo insegn\u00f2 diritto civile fino al 20 luglio 1441, giorno della sua morte.\nConsulente.\nDurante tutti gli anni di insegnamento Paolo svolse anche il lavoro di consulente. La sua capacit\u00e0 giuridica richiese la collaborazione per committenti di elevata importanza. A lui viene riconosciuta la capacit\u00e0 di mantenere l'indipendenza giuridica di pensiero, senza condizionamenti tanto di trovarsi a volte a dover difendere le sue posizioni. \nPur essendo filopapale si trovo a dover invertire a volte quanto dichiarato come nel caso di quel ladro, che trovando rifugio nel coro di una chiesa, venne comunque arrestato. Il giurista riusc\u00ec a assolvere l'atto di arresto, dichiarando che il ladro, avendo rubato oggetti della chiesa, era da ritenersi escluso dalla protezione, ma giustamente soggetto al giudizio civile e quindi alla condanna.\nDurante lo scisma venne interpellato dai cardinali per la ricostruzione della chiesa, Paolo, malgrado sempre filopapista, sostenne i cardinali nell'obbligo di indire un concilio, dato la gravit\u00e0 della situazione della Chiesa. A lui si unirono i principali esperti di diritto sia civile che canonico.\nIl giurista si trov\u00f2 ad affrontare e giudicare lo spinoso problema dell'usura. Dal XIII secolo infatti gli ebrei che avevano occupato buona parte del territorio italiano praticavano l'attivit\u00e0 feneratizia, cos\u00ec come la chiesa. Qui Paolo si trov\u00f2 a confrontarsi con Alessandro de Nevo che dichiarava l'usura come un peccato contro Dio e contro la natura, ma come pensava invece Paolo necessaria agli uomini. La difficile questione se dovesse prevalere la \"ius civile\" o la \"ius canonicum\" per Paolo, doveva essere risolto in base al territorio prevalente, a meno che l'applicazione del diritto romano avesse condotto al peccato, in quel caso era obbligo applicare il diritto canonico. I due fori giuridici si incontravano frequentemente, e malgrado Paolo fosse devotissimo e vicino al papa e ai cardinali quando incontrava questioni di diritto non difendeva obbligatoriamente lo \"ius canonicum\", anzi tent\u00f2 sempre di applicare la legge civile come interpretazione razionale."}
{"id": "6678359", "revid": "2056951", "url": "https://it.wikipedia.org/wiki?curid=6678359", "title": "Araldi del Vangelo", "text": "Gli Araldi del Vangelo (in latino \"Evangelii Praecones\", da cui l'acronimo EP) \u00e8 un'associazione privata di fedeli cattolici, di diritto pontificio, afferente all'area del tradizionalismo in ambito ecclesiale e dell'estrema destra in quello politico. \u00c8 stata eretta dalla Santa Sede durante la festa liturgica della Cattedra di San Pietro, il 22 febbraio 2001. \n I suoi membri praticano il celibato e si dedicano all'apostolato, vivendo in case destinate specificamente a ragazzi o ragazze, in cui alternano tempi di preghiera e studio ad attivit\u00e0 di evangelizzazione in diocesi e parrocchie. Particolare importanza \u00e8 riservata alla formazione della giovent\u00f9. \nSalutata con entusiasmo dai papi Giovanni Paolo II e Benedetto XVI, l'associazione \u00e8 stata per\u00f2 raggiunta da polemiche e critiche circa i suoi metodi, la sua conduzione e le sue posizioni ecclesiali e politiche, fino al \"commissariamento\" da parte della Santa Sede nel 2019.\nOrigine.\nDopo la morte di Plinio Correa de Olivera, il movimento Tradizione, Famiglia e Propriet\u00e0, da lui fondato, inizi\u00f2 a sfaldarsi. La scissione pi\u00f9 importante deriv\u00f2 da un gruppo che decise di discostarsi dagli insegnamenti del fondatore, raggruppandosi negli Araldi del Vangelo.\nLa fondazione degli Araldi del Vangelo, avvenne il 21 settembre 1999 da mons. Jo\u00e3o Scognamiglio Cl\u00e1 Dias. La sua approvazione e il suo riconoscimento davanti alla Chiesa avvenne il 22 febbraio 2001, grazie a papa Giovanni Paolo II. In questa occasione, il Pontefice ha esortato: \u201cSiate messaggeri del Vangelo per l'intercessione del Cuore Immacolato di Maria\u201d. Dalla familia degli Araldi del Vangelo, nasce la societ\u00e0 clericale Virgo Flos Carmeli, approvata da papa Benedetto XVI il 26 aprile 2009.\nPresenti in 78 paesi, gli Araldi del Vangelo hanno la loro chiesa principale in Brasile, la Basilica Nostra Signora del Rosario, che si trova nella Serra da Cantareira, eretta grazie a libere donazioni. Nella Basilica c'\u00e8 anche un seminario, dove gli studi sono basati sulla filosofia e teologia di San Tommaso d'Aquino.\nOrganizzazione.\nL'autorit\u00e0 suprema degli Araldi del Vangelo viene eletta dal consiglio generale. Esistono anche consigli regionali che amministrano le comunit\u00e0 nei diversi paesi in cui essa opera. Oltre all'organizzazione interna, ci sono anche operatori e membri onorari, che sono individui e famiglie che partecipano attivamente a questo carisma.\nConsacrazione.\nGli Araldi del Vangelo sono consacrati a Ges\u00f9 Cristo tramite la Madonna, secondo il metodo del francese San Luigi Maria Grignon di Montfort, come descritto sul libro \"Il trattato della vera devozione alla Vergine Maria\".\nChiese.\nGli Araldi del Vangelo hanno diverse chiese sparse in tutto il mondo, alcune elevate alla categoria di basiliche:"}
{"id": "6678388", "revid": "124123", "url": "https://it.wikipedia.org/wiki?curid=6678388", "title": "Barry Blitt", "text": "Disegnatore delle copertine del \"The New Yorker\", ha collaborato con il \"The New York Times\", \"The Atlantic\", \"Vanity Fair\", \"Time\" e \"Rolling Stone\". \u00c8 fratello dello sceneggiatore Ricky Blitt."}
{"id": "6678393", "revid": "709565", "url": "https://it.wikipedia.org/wiki?curid=6678393", "title": "Matt Hagen", "text": ""}
{"id": "6678394", "revid": "1005847", "url": "https://it.wikipedia.org/wiki?curid=6678394", "title": "Elezioni parlamentari a Cuba del 2008", "text": "Le elezioni parlamentari a Cuba del 2008 si tennero il 20 gennaio.\nSistema elettorale.\nFu nominato un candidato per ciascuno dei 614 seggi dell'Assemblea nazionale del potere popolare, e i candidati venivano eletti se ottenevano pi\u00f9 del 50% dei voti. I candidati furono proposti da assemblee elettive, che comprendevano rappresentanti degli operai, dei giovani, delle donne, degli studenti, dei contadini e membri dei Comitati per la Difesa della Rivoluzione, dopo alcuni incontri popolari in cui venivano proposti i primi nomi. La lista finale dei candidati fu stilata dalla Commissione Nazionale per le Candidature, che prese in considerazione criteri come la meritocrazia, il patriottismo, i valori etici ed il passato rivoluzionario.\nLa data delle elezioni fu fissata per il 20 novembre 2007. Era incerto se Fidel Castro, ormai malato, si sarebbe candidato per l'Assemblea, cosa che doveva fare per restare Presidente di Cuba. Da quando era iniziata la sua malattia, nel 2006, il fratello Ra\u00f9l Castro lo aveva sostituito. Emerse a dicembre che era stato fatto comunque il suo nome per un seggio.\nMar\u00eda Esther Reus, Presidente della Commissione Elettorale Nazionale e Ministro della Giustizia, annunci\u00f2 i risultati delle elezioni il 24 gennaio 2008. Votarono cubani, l'affluenza fu del 96,89%. I voti validi furono , ossia il 95,24%. elettori (ossia il 91%) votarono a favore di tutti i candidati, mentre (ossia il 9%) votarono solo per alcuni candidati. Vi furono schede bianche (il 3,73%) e schede nulle (l'1,04%).\nRa\u00fal Castro fu rieletto dal Secondo Fronte Orientale col 99,37% dei voti, mentre Fidel Castro fu rieletto dal Settimo Distretto di Santiago de Cuba col 98,26% dei voti. Il Vicepresidente Carlos Lage ed il Presidente dell'Assemblea nazionale del potere popolare Ricardo Alarc\u00f3n de Quesada furono eletti rispettivamente col 92.40% ed il 93.92% dei voti\nIl 24 febbraio 2008 si insedi\u00f2 la nuova Assemblea nazionale e Ra\u00fal Castro fu eletto Presidente. Alarc\u00f3n fu eletto Presidente dell'Assemblea Nazionale, mentre Jaime Crombet Hern\u00e1ndez Vaquero fu eletto Vicepresidente e Miriam Brito Segretaria."}
{"id": "6678397", "revid": "1782831", "url": "https://it.wikipedia.org/wiki?curid=6678397", "title": "Personaggi di Ultimate Spider-Man", "text": "Daily Bugle.\nPeter lavora al quotidiano Daily Bugle come web designer.\nUltimate Knights.\nGruppo di vigilanti fondato da Matt Murdock e con cui Peter ha collaborato per distruggere Kingpin.\nPolizia di New York.\nDurante la sua carriera supereroistica, Peter ha avuto difficili rapporti con la polizia, che lo vedevano come una minaccia, ma con alcuni dei suoi membri \u00e8 stato diverso e sono diventati suoi importanti contatti nelle centrali:"}
{"id": "6678398", "revid": "298055", "url": "https://it.wikipedia.org/wiki?curid=6678398", "title": "Ultimate Comics Spider-Man", "text": ""}
{"id": "6678399", "revid": "76963", "url": "https://it.wikipedia.org/wiki?curid=6678399", "title": "Ken Ishii", "text": "\u00c8 anche attivo con i nomi d'arte FLR, Flare, UTU, Yoga e Rising Sun.\nBiografia.\nKen Ishii ha debuttato nel 1993 con l'album \"Garden of the Palm\" e vari EP fra cui \"Switch of Love\" e \"N428\", rispettivamente attribuiti a Rising Sun e UTU. Ha composto la musica per le cerimonie di apertura e chiusura dei Giochi olimpici invernali di Nagano del 1998. Le sue tracce \"Creation The State of Art\" e \"Let It All Ride\" vennero usate nei videogiochi \"Rez\" e \"Lumines II\"; ha anche contribuito alla colonna sonora di \"LSD\". Il video musicale della sua \"Extra\", diretto da K\u014dji Morimoto, ha vinto il premio Best Dance Music Video di MTV Europe nel 1997."}
{"id": "6678401", "revid": "124123", "url": "https://it.wikipedia.org/wiki?curid=6678401", "title": "Josef Stenb\u00e4ck", "text": "Degli edifici realizzati, due sono andati distrutti (uno durante la guerra d'inverno, un secondo a causa di un incendio nel 1984). Quattro chiese si trovano nella parte di Carelia rimasta alla Russia, le altre in territorio finlandese."}
{"id": "6678422", "revid": "8660", "url": "https://it.wikipedia.org/wiki?curid=6678422", "title": "Aschaffenburg Stallions", "text": "Gli Aschaffenburg Stallions sono la squadra di football americano di Aschaffenburg, in Germania, fondata nel 1991."}
{"id": "6678424", "revid": "183694", "url": "https://it.wikipedia.org/wiki?curid=6678424", "title": "Leopold Ritter von Dittel", "text": "Biografia.\nDittel consegu\u00ec il dottorato in medicina nel 1840 presso l'Universit\u00e0 di Vienna, e da giovane lavor\u00f2 come medico a Trentschin-Teplitz. Dal 1853 al 1857, fu assistente di Johann von Dumreicher (1815-1880) e assistente chirurgico all'ospedale universitario di Vienna. Pi\u00f9 tardi, divenne capo chirurgo della \"Allgemeine Krankenhaus\" e nel 1865 ottenne il titolo di professore associato.\n\u00c8 accreditato per lo sviluppo di una serie di pratiche diagnostiche e chirurgiche innovative nel campo della medicina genitourinaria. \u00c8 ricordato per il suo lavoro diagnostico pionieristico con il cistoscopio, un dispositivo che fu inventato dell'urologo Maximilian Nitze (1848-1906). In urologia, il cistoscopio viene utilizzato per il rilevamento endoscopico dei tumori della vescica e di altri disturbi urinari. Con F\u00e9lix Legueu (1863-1939) ed \u00c9mile Forgue (1860-1943), fu chiamata l'operazione \"Dittel-Forgue-Legueu\", definita come una procedura chirurgica per la chiusura delle fistole vescico-vaginali (VVF).\nUno strumento medico utilizzato per il trattamento della stenosi dell'uretra, noto come \"Sounding\", prende il nome da lui."}
{"id": "6678428", "revid": "547034", "url": "https://it.wikipedia.org/wiki?curid=6678428", "title": "Nancy Drexel", "text": "Biografia.\nFiglia di un vigile del fuoco di New York, fin da piccola fu abile nella danza e a cavalcare. Nel 1925 vinse un concorso di bellezza e ottenne a Hollywood un contratto con la Universal Pictures, partecipando a brevi western comici. Nel 1928 pass\u00f2 alla Fox, continuando a recitare in western ma anche in commedie come \"Cadetti allegri\" di David Butler o nel perduto \"I quattro diavoli\" di Murnau.\nSuper\u00f2 con successo la transizione al sonoro, continuando a essere la protagonista femminile di western al fianco di Tom Keene, Bob Steele e Bill Cody, ma a soli 22 anni abbandon\u00f2 il cinema, dopo aver sposato nel settembre del 1932 lo sceneggiatore Thomas Ince (1912\u20131970)."}
{"id": "6678430", "revid": "2519", "url": "https://it.wikipedia.org/wiki?curid=6678430", "title": "Associazione nazionale ex deportati politici nei campi nazisti", "text": ""}
{"id": "6678432", "revid": "182193", "url": "https://it.wikipedia.org/wiki?curid=6678432", "title": "Stemma del Kentucky", "text": "Lo stemma del Kentucky (ufficialmente in inglese Seal of the Commonwealth of Kentucky, ossia \"Sigillo del Commonwealth del Kentucky\") \u00e8 stato adottato nel 1792. Tuttavia, da allora, ha subito diverse revisioni. \nIl sigillo attuale raffigura due uomini, uno vestito in pelle di daino e l'altro con una abito pi\u00f9 formale, che si trovano l'uno di fronte all'altro e si stringono la mano destra. \nL'anello esterno della guarnizione dello stemma \u00e8 ornato dalla dicitura \"Commonwealth of Kentucky\", mentre nel cerchio interno \u00e8 disposto il motto dello stato, ossia \"United we stand, divided we fall\". \nI colori ufficiali del sigillo sono blu e oro. Una versione dello stemma appare anche sulla bandiera del Kentucky."}
{"id": "6678456", "revid": "124123", "url": "https://it.wikipedia.org/wiki?curid=6678456", "title": "\u00c9mile Forgue", "text": "Biografia.\nNel 1893 consegu\u00ec il dottorato in medicina presso l'Universit\u00e0 di Montpellier con la tesi \"Distribution des racines motrices dans les muscles des membres\". Nel 1896 ottenne la sua professione per la chirurgia, e in seguito divenne professore di medicina operativa (1891-1930) e chirurgia clinica (dal 1895) a Montpellier. Nel 1899 divenne membro corrispondente dell'Acad\u00e9mie de M\u00e9decine. Nel 1924 fu nominato direttore del Centro anticancreico di Montpellier.\nCon gli urologi Leopold Ritter von Dittel e F\u00e9lix Legueu, fu chiamato la cosiddetta \"operazione Dittel-Forgue-Legueu\", una procedura utilizzata per la chiusura delle fistole vescico-vaginali."}
{"id": "6678457", "revid": "182193", "url": "https://it.wikipedia.org/wiki?curid=6678457", "title": "Stemma della Louisiana", "text": "Lo stemma della Louisiana (ufficialmente in inglese Great Seal of the State of Louisiana, ossia \"Gran Sigillo dello Stato della Louisiana\") \u00e8 stato adottato ufficialmente nel 1902. \nEsso \u00e8 costituito da un carico araldico chiamato \"pelican in her piety\" (\"pellicano nella sua piet\u00e0\") e rappresentato da un pellicano bruno (uccello ufficiale dello stato) che ferisce il suo petto per nutrire i suoi piccoli con il suo stesso sangue. Questo simbolo \u00e8 emblema della carit\u00e0 cristiana e si trova anche sulla bandiera della Louisiana. \nIl motto dello stato \"Union, Justice, Confidence\", circonda l'immagine degli uccelli sul sigillo. Un anello esterno incornicia ulteriormente lo stemma e reca la dicitura \"State of Louisiana\"."}
{"id": "6678458", "revid": "125398680", "url": "https://it.wikipedia.org/wiki?curid=6678458", "title": "Mario Sgueglia", "text": "Biografia.\nNel 2004 si laurea all'Universit\u00e0 degli Studi di Roma \"La Sapienza\" in giurisprudenza.\nLavora soprattutto in teatro salvo qualche apparizione in serie televisive come \"Don Matteo\" e \"Distretto di Polizia\". \nOttiene i suoi primi ruoli di rilievo nel 2015 con la serie \"1992\" e con il personaggio di Querino in \"Suburra - La serie\"; dal 2017 entra a far parte del cast principale di \"Rosy Abate - La serie\" interpretando Luca Bonaccorso, accanto alla protagonista Giulia Michelini.\nCollegamenti esterni.\n(EN) \"\", su Internet Movie Database, IMDb.com"}
{"id": "6678459", "revid": "106719398", "url": "https://it.wikipedia.org/wiki?curid=6678459", "title": "Another Fall from Grace", "text": "Another Fall from Grace \u00e8 l'undicesimo album in studio del gruppo gothic rock inglese The Mission, pubblicato nel 2016."}
{"id": "6678460", "revid": "298229", "url": "https://it.wikipedia.org/wiki?curid=6678460", "title": "SuperBrawl VII", "text": "SuperBrawl VII si svolse il 23 febbraio 1997 presso il Cow Palace di San Francisco, California. Si tratt\u00f2 della settima edizione dell'evento di wrestling in pay-per-view della serie \"SuperBrawl\" prodotto dalla World Championship Wrestling.\nIl main event dello show fu l'incontro tra Hollywood Hogan e Roddy Piper con in palio il WCW World Heavyweight Championship.\nEvento.\nSyxx sconfisse Dean Malenko vincendo il WCW World Cruiserweight Championship dopo averlo colpito con la cintura del titolo. Eddie Guerrero interfer\u00ec verso la fine del match cercando di fermare Syxx che voleva colpire Malenko, ma inavvertitamente permise invece che Malenko venisse colpito.\nBuff Bagwell fu squalificato quando il nWo irruppe sul ring dopo che Diamond Dallas Page lo aveva colpito con la sua mossa finale \"Diamond Cutter\".\nJeff Jarrett sconfisse Steve McMichael dopo averlo colpito con una valigetta datagli da Debra, la conseguenza della vittoria, fu che Jarrett venne accettato nei Four Horsemen.\nLex Luger non sal\u00ec sul ring nel match per i WCW World Tag Team Championship fin quasi al termine dell'incontro dopo che The Giant aveva subito una powerbomb da parte di Kevin Nash. Nash cedette per dolore alla \"Torture Rack\" mentre The Giant schienava Scott Hall dopo una chokeslam.\nNell'incontro principale della serata, Hollywood Hogan schien\u00f2 Roddy Piper dopo l'interferenza in suo favore di Randy Savage, che oltre ad aiutarlo a sfuggire ad una mossa di sottomissione da parte di Piper, gli pass\u00f2 anche la cordicella del sostegno del ring con la quale strangolarlo. Inizialmente venne data la vittoria a Piper poich\u00e9 Hogan, imprigionato nella Sleeper hold, non aveva dato segno di essere cosciente quando l'arbitro gli aveva sollevato il braccio per tre volte. Ma inaspettatamente l'arbitro Mark Curtis decret\u00f2 che il match proseguisse a seguito delle proteste da parte dello stesso Hogan che asseriva di aver avuto un piede sulle corde durante la presa. Hogan, tuttavia, non aveva nessun piede sulle corde quando l'arbitro aveva alzato il suo braccio per la terza volta; Savage avrebbe dovuto mettere il piede di Hogan sulle corde ma arriv\u00f2 troppo tardi. Al termine del match Savage e Hogan aggredirono insieme Piper, e Savage si un\u00ec al New World Order (nWo)."}
{"id": "6678462", "revid": "110157", "url": "https://it.wikipedia.org/wiki?curid=6678462", "title": "Naviglio Vallone", "text": "Il Naviglio Vallone, o Naviglio di Viarenna, era un canale artificiale navigabile di Milano che collegava la Cerchia dei Navigli, di cui era l'emissario principale, alla Darsena di Porta Ticinese. \nLungo 700 metri, era fornito di una conca di navigazione, la Conca di Viarenna, che \u00e8 stata realizzata contestualmente alla costruzione del Naviglio Vallone, tra il 1438 e il 1439. \nIl Naviglio Vallone, il cui percorso si snodava lungo via Conca del Naviglio, venne interrato tra il 1929 al 1930 contestualmente agli analoghi lavori di chiusura della Cerchia dei Navigli. \nStoria.\nIl Naviglio Vallone era l'emissario della Cerchia dei Navigli e uno degli immissari della Darsena di Porta Ticinese. Originariamente scaricava le sue acque nel laghetto di Sant'Eustorgio poi, con l'ampliamento di quest'ultimo a formare la Darsena, che fu realizzata degli spagnoli nel XVII secolo, inizi\u00f2 a essere l'immissario del nuovo lago artificiale di Porta Ticinese.\nIl Naviglio Vallone fu realizzato tra il 1438 e il 1439 su volere di Filippo Maria Visconti per facilitare la costruzione del Duomo di Milano, che venne interamente ricoperto di marmo di Candoglia; era quindi attraversato, tra l'altro, anche dai barconi provenienti dal Lago Maggiore, dove si trovavano le cave di questo materiale da costruzione. Queste imbarcazioni, quando uscivano dal Lago Maggiore, imboccavano il fiume Ticino, poi il Naviglio Grande, il laghetto di Sant'Eustorgio, il Naviglio Vallone, la Cerchia dei Navigli e infine attraccavano al laghetto di Santo Stefano, che era situato nei pressi del cantiere del Duomo, il cui inizio risale al 1386. \nPrima della costruzione del Naviglio Vallone i marmi si fermavano al laghetto di Sant'Eustorgio, per essere poi trasportati al cantiere del Duomo via terra, con tutti i problemi del caso. Poi, con la costruzione, intorno al 1439, del collegamento via acqua tra il laghetto di Sant'Eustorgio e il cantiere del Duomo, che venne realizzato grazie alla costruzione del Naviglio Vallone, all'ampliamento del fossato delle mura medievali di Milano a formare la Cerchia dei Navigli e, infine, alla realizzazione del laghetto di Santo Stefano, il trasporto dei marmi fino al cantiere del Duomo fu interamente via acqua. \nLungo il percorso del Naviglio Vallone, che era lungo circa 700 metri, si trovava la Conca di Viarenna, che serviva a superare il dislivello di circa due metri che esisteva tra la Cerchia dei Navigli e la Darsena di Porta Ticinese, rendendo cos\u00ec la navigazione meno difficoltosa. La Conca di Viarenna, che venne realizzata nel 1438, fu prima conca di navigazione costruita in Europa.\nIl Naviglio Vallone era situato nel centro storico della citt\u00e0 lombarda, nei pressi del luogo dove un tempo sorgeva l'anfiteatro romano di Milano. Il suo incile dalla Cerchia dei Navigli era situato in via Molino delle Armi, nel tratto in seguito reintitolato a Edmondo De Amicis, vicino alla Pusterla dei Fabbri, porta minore (\"pusterla\") posta sul tracciato medievale delle mura di Milano che venne demolita nell'anno 1900 per motivi viabilistici. Il Naviglio Vallone scendeva poi lungo via Conca del Naviglio (toponimo utilizzato ancora oggi che prende il nome dalla Conca di Viarenna), che fa angolo con via Edmondo De Amicis, giungeva alle mura spagnole di Milano, che sottopassava all'altezza della moderna via D'Annunzio grazie a un varco chiamato, in dialetto milanese, \"Tombon de Viarenna\", per poi scaricare la sua portata nella Darsena di Porta Ticinese. \nL'incile del Naviglio Vallone sulla Cerchia dei Navigli era scavalcato dal ponte Vallone, che si trovava lungo via Edmondo De Amicis angolo via Conca del Naviglio. Questo ponte, conosciuto anche con il nome di ponte degli Olocati, venne costruito per poter permettere il transito pedonale e veicolare lungo quel tratto della Cerchia dei Navigli, che possedeva la strada solo da un lato del canale (l'altra sponda bagnava direttamente le costruzioni che sorgevano lungo il naviglio).\nIl Naviglio Vallone, il tratto del Naviglio della Martesana da Porta Nuova alla Conca dell'Incoronata, il Naviglio di San Marco e il laghetto di San Marco sono stati completamente interrati contestualmente agli analoghi lavori di chiusura della Cerchia dei Navigli, ovvero tra il 1929 e il 1930, per necessit\u00e0 viabilistiche ed igieniche: queste ultime erano la conseguenza degli scarichi abusivi degli immobili costeggianti i canali, che finivano nella Cerchia dei Navigli anzich\u00e9 nella rete fognaria."}
{"id": "6678466", "revid": "1924342", "url": "https://it.wikipedia.org/wiki?curid=6678466", "title": "Aleksandar Marelja", "text": ""}
{"id": "6678467", "revid": "1728", "url": "https://it.wikipedia.org/wiki?curid=6678467", "title": "Paolo Patricio Fava Ghisleri", "text": ""}
{"id": "6678468", "revid": "6923", "url": "https://it.wikipedia.org/wiki?curid=6678468", "title": "F\u00e9lix Legueu", "text": "Biografia.\nLegueu era un professore clinico a Parigi, un chirurgo all'H\u00f4pital Necker e membro dell'Acad\u00e9mie de M\u00e9decine.\nSi specializz\u00f2 in disturbi genitourinari. Nel 1913 descrisse una procedura per la chiusura di una fistola vesicovaginale, un passaggio anormale tra la vescica e la vagina. Tale operazione, chiamata oggi \"operazione Dittel-Forgue-Legueu\", prende il nome anche da Leopold von Dittel (1815-1898) e \u00c9mile Forgue (1860-1943)."}
{"id": "6678474", "revid": "129019", "url": "https://it.wikipedia.org/wiki?curid=6678474", "title": "Basilica di San Pietro (Cordova)", "text": "La basilica di San Pietro \u00e8 una basilica minore intitolata a San Pietro che si trova nella citt\u00e0 andalusa di Cordova, in Spagna. Dalla basilica prende il nome anche la piazza antistante ad essa.\nStoria.\nSi ritiene che l'edificio sia stato costruito sopra un altro precedente, risalente al IV secolo, il quale ospitava i resti dei martiri cordovani san Gennaro, san Marziale e san Fausto. Dopo la conquista della citt\u00e0 da parte del re Ferdinando III di Castiglia nel 1236, egli decise di innalzare una chiesa dedicata a San Pietro per dare un aspetto cristiano alla citt\u00e0, che per diversi secoli era stata sotto il dominio musulmano. La costruzione cominci\u00f2 verso la fine del XIII secolo e termin\u00f2 agli inizi del XIV secolo.\nL'aspetto attuale della chiesa \u00e8 dovuto in larga parte a restauri successivi. Parte del campanile e due dei cancelli medievali sono tuttora visibili, mentre un terzo cancello fu aggiunto nel 1542 dall'architetto Hern\u00e1n Ruiz II. Nel 2006, la chiesa \u00e8 stata elevata a basilica minore da papa Benedetto XVI. In Spagna \u00e8 considerato Bien de Inter\u00e9s Cultural."}
{"id": "6678479", "revid": "287204", "url": "https://it.wikipedia.org/wiki?curid=6678479", "title": "Felix Legueu", "text": ""}
{"id": "6678480", "revid": "46291", "url": "https://it.wikipedia.org/wiki?curid=6678480", "title": "Dolichandrone", "text": "Dolichandrone \u00e8 un genere di piante della famiglia Bignoniaceae.\nTassonomia.\nIl genere comprende le seguenti specie:\nDistribuzione e habitat.\nLe specie di questo genere sono diffuse in Africa orientale, Indomalesia, Australia tropicale e Nuova Caledonia."}
{"id": "6678484", "revid": "132266", "url": "https://it.wikipedia.org/wiki?curid=6678484", "title": "Omicidio Casalini", "text": ""}
{"id": "6678486", "revid": "46291", "url": "https://it.wikipedia.org/wiki?curid=6678486", "title": "Dolichandrone spathacea", "text": "Dolichandrone spathacea \u00e8 una pianta della famiglia Bignoniaceae.\nDescrizione.\n\u00c8 un piccolo albero, alto fino a 5\u00a0m, con foglie pennate, composte da 2-4 paia di foglioline opposte e una fogliolina terminale; le foglie giovani sono leggermente rosate. Il frutto \u00e8 lungo fino a 45\u00a0cm, curvo e appiattito come un baccello.\nDistribuzione e habitat.\nQuesta specie \u00e8 ampiamente diffusa nell'Asia sud-orientale (India, Sri Lanka, Brunei, Indonesia, Malaysia, Filippine, Singapore, Thailandia, Cambogia e Vietnam meridionale), nell'estremit\u00e0 nord-orientale dell'Australia, in Nuova Guinea, nonch\u00e9 nelle isole Salomone, in Nuova Caledonia, a Yap (Micronesia) e a Palau.\nCresce nelle mangrovie estuarine, nelle zone pi\u00f9 interne a bassa salinit\u00e0, spesso in associazione con \"Nypa fruticans\" e \"Acanthus ilicifolius\"."}
{"id": "6678490", "revid": "775372", "url": "https://it.wikipedia.org/wiki?curid=6678490", "title": "Banconote dell'Italia", "text": ""}
{"id": "6678497", "revid": "399", "url": "https://it.wikipedia.org/wiki?curid=6678497", "title": "Th\u00e9r\u00e8se Liotard", "text": "Biografia.\n\u00c8 nota per il suo ruolo nel film \"La gloria di mio padre\" (1990) di Yves Robert, tratto dal romanzo autobiografico di Marcel Pagnol. \u00c8 nota alla televisione britannica per la sua apparizione nella serie della BBC \"L'asso della Manica\" (\"Bergerac\").\nHa fatto il suo debutto nella televisione francese come presentatrice dell'ORTF nel 1970.\nNel film \"Death Watch\" (1980), il suo dialogo inglese fu doppiato da Julie Christie.\nHa vinto il premio C\u00e9sar per la migliore attrice non protagonista nel 1991."}
{"id": "6678509", "revid": "287204", "url": "https://it.wikipedia.org/wiki?curid=6678509", "title": "Monti Ellsworth", "text": "I monti Ellsworth sono la pi\u00f9 alta catena montuosa dell'Antartide. Situata sul margine occidentale della piattaforma glaciale Filchner-Ronne, sulla costa di Zumberge, nella Terra di Ellsworth, questa catena raggiunge una larghezza di 48\u00a0km ed \u00e8 lunga circa 360\u00a0km in una configurazione nord-sud.\nLa catena \u00e8 tagliata a met\u00e0 dal ghiacciaio Minnesota a formare, a nord, la catena della Sentinella, cos\u00ec chiamata per rimarcare la sua posizione prominente rispetto al circostante paesaggio piatto, e, a sud, la dorsale Patrimonio (in inglese: \"Heritage Range\"), cos\u00ec chiamata poich\u00e9 i toponimi dati alle formazioni al suo interno sono stati tutti tratti dal patrimonio culturale statunitense. Delle due dorsali, la pi\u00f9 alta e la pi\u00f9 spettacolare \u00e8 certamente la prima, anche solo per la presenza in essa del monte Vinson, la cui vetta, con i suoi di altezza, costituisce il punto pi\u00f9 elevato dell'intero continente antartico.\nScoperta.\nI monti Ellsworth sono stati scoperti il 23 novembre 1935 da Lincoln Ellsworth nel corso di un volo trans-antartico dall'isola Dundee alla barriera di Ross. Durante la ricognizione egli diede alla catena il nome \"dorsale Sentinella\".\nLa catena \u00e8 stata mappata nel dettaglio dallo U.S. Geological Survey grazie a ricognizioni terrestri dello stesso USGS e a fotografie aeree scattate dalla marina militare statunitense (USN) nel periodo 1958-1966. Quando divenne evidente che la formazione scoperta da Ellsworth era costituita da due dorsali montuose distinte, il Comitato consultivo dei nomi antartici decise di mantenere il nome originale solo per la dorsale settentrionale ribattezzando la dorsale meridionale e raccomandando l'applicazione del nome dello scopritore per l'insieme dei due gruppi montuosi.\nClima.\nLa temperatura media nei monti Ellsworth si aggira attorno ai -30\u00a0\u00b0C (-20\u00a0\u00b0F). Il miglior periodo per una spedizione sulla catena montuosa va da novembre a gennaio inoltrato, quindi il periodo di mezza estate dell'emisfero australe.\nMappe.\nDi seguito una serie di mappe in scala 1: realizzate dallo USGS:"}
{"id": "6678510", "revid": "117936601", "url": "https://it.wikipedia.org/wiki?curid=6678510", "title": "Nuuk Idraetslag", "text": "Il Nuuk Idraetslag (conosciuto anche come N\u00dbK o Nuuk IL) \u00e8 una squadra di calcio della Groenlandia fondata nel 1934. Disputa il massimo campionato della nazione, la CocaCola GM. Compete in altre discipline come calcio femminile e pallamano. Nella stagione invernale e per l'impraticabilit\u00e0 dei campi la societ\u00e0 possiede una rappresentativa di calcio a 5. Le partite casalinghe vengono disputate al Nuuk Stadium. La formazione del Nuuk IL ha conquistato nella sua storia 5 titoli nazionali. Insieme ai concittadini del B-67 danno luogo al Derby di Nuuk.\nLa rappresentante di pallamano ha conquistato 11 titoli nazionali, di cui 6 consecutivi dal 1994 al 1999.\nPalmar\u00e8s.\nCompetizioni nazionali.\nCalcio.\nChampion - 1981, 1985, 1986, 1988, 1990\nChampions - 2001, 2002, 2004, 2005\nSecond - 1997, 1998, 1999, 2003\nPallamano.\nChampion - 1978, 1991, 1994, 1995, 1996, 1997, 1998, 1999, 2001, 2002, 2004"}
{"id": "6678513", "revid": "124123", "url": "https://it.wikipedia.org/wiki?curid=6678513", "title": "Girolamo Borsieri", "text": "Compose madrigali, il dramma pastorale \"L'amorosa prudenza\" (1610) e sei libri di \"Scherzi\" (1612) in poesia. In seguito si dedic\u00f2 a scrivere numerosi trattati su vari argomenti, specie di carattere storico, filologico e teologico."}
{"id": "6678514", "revid": "182193", "url": "https://it.wikipedia.org/wiki?curid=6678514", "title": "Stazione di Ternate", "text": ""}
{"id": "6678517", "revid": "182193", "url": "https://it.wikipedia.org/wiki?curid=6678517", "title": "Stazione di Varano Borghi", "text": ""}
{"id": "6678519", "revid": "767487", "url": "https://it.wikipedia.org/wiki?curid=6678519", "title": "Pasquale Valerio", "text": "Biografia.\nNato a Casaltrinit\u00e0, oggi Trinitapoli, nei pressi di Foggia in Puglia, figlio di Francesco Valerio, dottore in legge, ed Adelaide Caporale, \u00e8 stato un medico e cattedratico illustre ed un servitore fervente nelle battaglie per l'Unit\u00e0 d'Italia.\nNella sua breve vita si \u00e8 distinto per meriti civili e professionali.\nCome alcuni intellettuali del suo tempo, l'impegno e l'abnegazione nello svolgimento della professione medica, and\u00f2 di pari passo alla scelta, assieme ai suoi fratelli Fortunato e Costantino, di combattere per la realizzazione del Regno d'Italia.\nQuesto gli valse nel 1867 il conferimento della \"Medaglia commemorativa dell'Unit\u00e0 d'Italia\" e la nomina a Cavaliere dell'Ordine dei Santi Maurizio e Lazzaro.\nLaureatosi nel 1856 a Napoli, viene da subito nominato medico presso l'Ospedale degli Incurabili di Napoli, in cui lavorer\u00e0 tutta la sua breve vita.. \nNel 1857, le sue ricerche sull'Otorrea vengono premiate e la sua fama inizia ad affermarsi nel mondo scientifico.\nNel 1859 viene nominato professore presso un altro storico nosocomio napoletano, l'Ospedale della Pace e successivamente presso l\u2019Ospedale di S. Eligio.\nI suoi studi sulle malattie dell'orecchio e la sordit\u00e0 gli valsero l\u2019incarico, dal Valerio rifiutato per motivi di salute, da parte del Ministro della Pubblica Istruzione di quel periodo, Cesare Correnti, a tenere un ciclo di conferenze presso l'Universit\u00e0 di Napoli.. \u00c8 proprio grazie al risalto internazionale ottenuto con il suo \"Nuovo Metodo di Cura per la sordit\u00e0 dello scolo delle orecchie\", che il Professore Rollon, da Buenos Aires, port\u00f2 suo figlio malato a Napoli nella speranza di trovare la giusta cura. \nMedico di grande cultura, i suoi interessi lo videro spaziare dall'ematologia alle malattie infettive come la febbre tifoide, il colera e la sifilide, fino alle malattie delle ossa ed alla patologia cellulare. \nTra i suoi meriti civili ci sono sicuramente la pubblicazione sul quotidiano \"Roma\", nel 1863, di una denuncia dell'\"iniqua spartizione delle cattedre universitarie\".\nMor\u00ec nel 1872 ad appena 40 anni, poco tempo dopo aver sposato Caterina Veltrani, la quale nel frattempo aveva dato alla luce il loro primogenito e unico figlio Francesco."}
{"id": "6678522", "revid": "1776051", "url": "https://it.wikipedia.org/wiki?curid=6678522", "title": "Ghiacciaio Embree", "text": "Il ghiacciaio Embree (in inglese: \"Embree Glacier\") \u00e8 un ghiacciaio lungo 32\u00a0km situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 2.600\u00a0m s.l.m., \u00e8 situato nella parte centro-settentrionale della dorsale Sentinella, nelle montagne di Ellsworth. Da qui esso fluisce in direzione nord-nord-est scorrendo lungo il versante orientale del monte Hale, del monte Davis e del monte Bentley, lungo quello nord-orientale del monte Anderson e lungo quello nord-occidentale della dorsale Probuda, per poi svoltare verso est ed unire il proprio flusso a quello del flusso di ghiaccio Rutford, a est del monte Tegge. Lungo il suo corso al flusso del ghiacciaio Embree si unisce quello di diversi suoi tributari, tra i quali il ghiacciaio Kopsis, il Marsa, il Padala e il Patleyna.\nStoria.\nIl ghiacciaio Embree \u00e8 stato cos\u00ec battezzato dal Comitato consultivo dei nomi antartici in onore del maggiore Henry Embree, dell'aeronautica militare statunitense, il quale nel 1956 partecip\u00f2 alla costruzione della Base Amundsen-Scott. "}
{"id": "6678525", "revid": "1776051", "url": "https://it.wikipedia.org/wiki?curid=6678525", "title": "Ghiacciaio Kopsis", "text": "Il ghiacciaio Kopsis (in inglese: \"Kopsis Glacier\") \u00e8 un ghiacciaio lungo 13\u00a0km e largo 4, situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova ad oltre 1.000\u00a0m s.l.m., \u00e8 situato sul versante orientale della parte centro-settentrionale della dorsale Sentinella, nelle montagne di Ellsworth. Da qui esso fluisce in direzione nord-est a partire dal picco Voysil e dal monte Gozur fino ad unire il proprio flusso a quello del ghiacciaio Embree, a nord-ovest del picco Mirovyane.\nStoria.\nIl ghiacciaio Kopsis \u00e8 stato cos\u00ec battezzato dalla Commissione bulgara per i toponimi antartici in onore della cittadina medievale di Kopsis, nella Bulgaria centrale."}
{"id": "6678526", "revid": "182193", "url": "https://it.wikipedia.org/wiki?curid=6678526", "title": "Stemma del Massachusetts", "text": "Lo stemma del Massachusetts (ufficialmente in inglese Great Seal of the Commonwealth of Massachusetts, ossia \"Gran Sigillo del Commonwealth del Massachusetts\") \u00e8 stato adottato nel 1780. \nEsso \u00e8 circondato dalla dicitura in lingua latina \"Sigillum Reipublic\u00e6 Massachusettensis\". \nAl centro del sigillo vi \u00e8 uno scudo araldico di colore blu in cui \u00e8 raffigurato un nativo americano Algonchino con arco e freccia. La freccia \u00e8 puntata verso il basso, il che \u00e8 simbolo di pace.\nUna stella bianca a cinque punte appare accanto alla testa della figura. \nUn nastro anch'esso blu (colore che identifica le Blue Hills) circonda lo scudo e reca il motto \"Ense petit placidam sub libertate quiete\" (tradotto dal latino \"Cerchiamo la pace con la spada, ma la pace esiste solamente sotto la libert\u00e0\").\nAl di sopra dello scudo \u00e8 collocato un altro simbolo, ossia un braccio piegato che impugna una spada avente una lama molto fine."}
{"id": "6678528", "revid": "1776051", "url": "https://it.wikipedia.org/wiki?curid=6678528", "title": "Ghiacciaio Padala", "text": "Il ghiacciaio Padala (in inglese: \"Padala Glacier\") \u00e8 un ghiacciaio lungo 9\u00a0km e largo 3,9, situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova ad oltre 1.000\u00a0m s.l.m., \u00e8 situato sul versante orientale della parte centro-settentrionale della dorsale Sentinella, nelle montagne di Ellsworth, a nord-ovest del ghiacciaio Kopsis e a est-sud-est del ghiacciaio Marsa. Da qui esso fluisce in direzione nord-est scorrendo lungo il versante nord-orientale del picco Bezden e sulle sponde sud-orientali del picco Golemani, fino ad unire il proprio flusso a quello del ghiacciaio Embree, a nord-ovest del monte Hleven.\nStoria.\nIl ghiacciaio Padala \u00e8 stato cos\u00ec battezzato dalla Commissione bulgara per i toponimi antartici in onore del villaggio di Padala, nella Bulgaria occidentale."}
{"id": "6678531", "revid": "1776051", "url": "https://it.wikipedia.org/wiki?curid=6678531", "title": "Ghiacciaio Marsa", "text": "Il ghiacciaio Marsa (in inglese: \"Marsa Glacier\") \u00e8 un ghiacciaio lungo 5\u00a0km e largo 1,5, situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova ad oltre 1.000\u00a0m s.l.m., \u00e8 situato nelle cime Bangey, una delle diramazioni orientali della parte centro-settentrionale della dorsale Sentinella, nelle montagne di Ellsworth, a nord-est del ghiacciaio Patleyna e a nord-ovest del ghiacciaio Padala. Da qui esso fluisce in direzione nord-nord-ovest scorrendo lungo il versante settentrionale del picco Golemani e sulle sponde sud-orientali del picco Golemani e passando tra il picco Oreshak e il picco Fucha, fino ad unire il proprio flusso a quello del ghiacciaio Embree, a ovest del monte Schmid.\nStoria.\nIl ghiacciaio Marsa \u00e8 stato cos\u00ec battezzato dalla Commissione bulgara per i toponimi antartici in onore del villaggio medievale di Marsa, nella Bulgaria meridionale."}
{"id": "6678533", "revid": "1776051", "url": "https://it.wikipedia.org/wiki?curid=6678533", "title": "Ghiacciaio Patleyna", "text": "Il ghiacciaio Patleyna (in inglese: \"Patleyna Glacier\") \u00e8 un ghiacciaio lungo 5,5\u00a0km e largo 2,5, situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa oltre 2.000\u00a0m s.l.m., \u00e8 situato sul versante orientale della parte centro-settentrionale della dorsale Sentinella, nelle montagne di Ellsworth, a nord del corso superiore del ghiacciaio Ellen. Da qui esso fluisce in direzione nord-nord-ovest scorrendo lungo il versante orientale del monte Todd e lungo quello settentrionale della sella Chepino, fino ad unire il proprio flusso a quello del ghiacciaio Embree, a sud-est del monte Goldthwait e a ovest del picco Oreshak.\nStoria.\nIl ghiacciaio Patleyna \u00e8 stato cos\u00ec battezzato dalla Commissione bulgara per i toponimi antartici in onore della riserva naturale di Patleyna, nella Bulgaria nord-orientale."}
{"id": "6678568", "revid": "36426", "url": "https://it.wikipedia.org/wiki?curid=6678568", "title": "Palazzo Tanagli", "text": "Palazzo Tanagli \u00e8 un edificio storico del centro di Firenze, situato in Borgo Albizzi 27.\nStoria e descrizione.\nL'edificio si presenta nelle belle forme conferitegli dagli interventi cinquecenteschi, anche in questo caso (come per molti edifici che prospettano sulla via) volti a dare unitariet\u00e0 a pi\u00f9 antiche case medievali, in questo caso tre, di propriet\u00e0 dei Tanagli (o Tanaglia). Mantenutosi di questa famiglia fino ai primi del Seicento \u00e8 stato successivamente dei Dal Borro e quindi dei Gianfigliazzi e degli Uzzelli Nunes Vais, fino a essere venduto a una societ\u00e0 nel 1988.\nOltre al portone \u00e8 una elegante cancellata del tardo Ottocento dalla quale si ha un suggestivo scorcio della piccola corte interna con, sul fondo, resti di affreschi giovanili di Baldassarre Franceschini detto il Volterrano che comprendono un grande stemma accollato Medici-della Rovere con il motto \"Per queste, con queste\" (descritto dettagliatamente ed elogiato da Filippo Baldinucci che lo dice commissionato dal marchese Alessandro dal Borro, \"generale delle armi di Toscana\", in onore dei granduchi Ferdinando II e Vittoria della Rovere).\nNegli interni del primo piano la letteratura segnala diverse sale con stucchi e affreschi seicenteschi. Vista la storia, la nobilt\u00e0 dell'edificio e la cura con cui \u00e8 mantenuto, stonano le due aperture in facciata, forse dei primi del Novecento, e l'altra, di carattere sette ottocentesco, che immette in un ingresso laterale, forse in origine una rimessa.\nNel 1959-1960 la facciata dell'edificio \u00e8 stata sottoposta a restauro, con ricostruzione, in malta di cemento, di molte cornici in pietra, cadute o consunte. Con l'acquisto fattone dalla societ\u00e0 Rospar l'edificio \u00e8 stato interessato da complessi lavori di restauro iniziati nel 1995 e che, con alterne vicende, si sono protratti fino al 2001, su progetto dell'architetto Daniele Talozzi e successiva progettazione esecutiva e direzione dei lavori dell'architetto Marco Forcelli e quindi dell'architetto Marco Sacco. Al 2002-2003 si segnalano ulteriori interventi di completamento.\nIn relazione alla sua posizione davanti alla memoria del miracolo di san Zanobi (sul palazzo dei Visacci in borgo Albizi 18), nel repertorio di Bargellini e Guarnieri si ricorda come, \"una volta, il 25 maggio, festa di San Zanobi, la famiglia Tanagli faceva un addobbo, consistente in un dipinto raffigurante il miracolo, dentro un tabernacolo con un ricco candelabro\".\nIl palazzo appare nell'elenco redatto nel 1901 dalla Direzione Generale delle Antichit\u00e0 e Belle Arti, quale edificio monumentale da considerare patrimonio artistico nazionale, ed \u00e8 sottoposto a vincolo architettonico dal 1914."}
{"id": "6678569", "revid": "182193", "url": "https://it.wikipedia.org/wiki?curid=6678569", "title": "Stemma del Michigan", "text": "Lo stemma del Michigan (ufficialmente in inglese Great Seal of the State of Michigan, ossia \"Gran Sigillo dello Stato del Michigan\") \u00e8 stato adottato nel 1835. \nLo stemma \u00e8 di forma circolare e sfondo azzurro. Al centro di esso \u00e8 collocato uno scudo di colore blu scuro, in cui \u00e8 raffigurato un sole che sorge, un lago, una penisola e un uomo in piedi che impugna una lunga pistola rivolta verso il basso. \nLo scudo \u00e8 sorretto da due animali, un elk ed un alce, che sono simboli del Michigan, mentre al di sopra di esso vi \u00e8 un'aquila calva, che identifica gli Stati Uniti.\nIl disegno \u00e8 inoltre caratterizzato da tre motti in lingua latina; dall'alto in basso essi sono:\nL'intero sigillo \u00e8 circondato da una cornice di colore rosso scuro che include la dicitura \"The Great Seal of the State of Michigan A.D. MDCCCXXXV\"."}
{"id": "6678573", "revid": "36426", "url": "https://it.wikipedia.org/wiki?curid=6678573", "title": "Stemma accollato", "text": ""}
{"id": "6678575", "revid": "767487", "url": "https://it.wikipedia.org/wiki?curid=6678575", "title": "Dark Red", "text": "Dark Red \u00e8 il secondo album in studio del musicista statunitense Shlohmo, pubblicato il 7 aprile 2015 dall'etichetta True Panther Sounds.\nCritica.\nSu Metacritic \"Dark Red \"ha ricevuto una media voti di 69/100, basata su 15 recensioni. In generale ha ricevuto recensioni generalmente positive."}
{"id": "6678590", "revid": "1605525", "url": "https://it.wikipedia.org/wiki?curid=6678590", "title": "La signora dei fiumi", "text": "La signora dei fiumi (\"The Lady of the Rivers\", 2011, pubblicato in Italia da Sperling &amp; Kupfer nel 2012) \u00e8 il terzo volume che la scrittrice Philippa Gregory dedica a \"La Guerra dei Cugini\" (poi chiamata \"La Guerra delle due rose\"), la serie composta da 6 volumi che racconta lo scontro, all\u2019interno della Casa Reale inglese dei Plantageneti, tra i casati di Lancaster (che discendono in linea diretta dal figlio maggiore di Enrico III d'Inghilterra e che considerano se stessi legittimi) e di York (che discendono invece dal figlio minore di Enrico III) per il possesso della corona di Inghilterra dal 1455 al 1485. Scontro che terminer\u00e0, dopo alterne vicende e successioni al trono ora con gli York ora con i Lancaster ora con lotte intestine agli stessi York, con Enrico VII, padre del futuro Enrico VIII Tudor, che unir\u00e0 - nel nome della nuova dinastia Tudor - le due casate rivali prospettando un periodo di pace.\nOgnuno dei 6 romanzi \u00e8 dedicato ad una protagonista femminile, a conferma della particolare predilezione della scrittrice britannica per le donne che vivono all\u2019ombra della storia inglese ma che si rivelano in molti casi decisive. Il testo, nella traduzione italiana di Marina Deppish, che copre gli anni dal 1430 al 1464, nel rispetto della cronologia degli eventi raccontati nella Saga, andrebbe letto prima de La regina della rosa bianca (2009) e della La regina della rosa rossa (2011) che trattano gli anni successivi.\nTrama.\nProtagonista e voce narrante de La signora dei fiumi \u00e8 Jacquetta di Lussemburgo. L\u2019autrice, come racconta nella postfazione, si imbatte nel personaggio di Jacquetta mentre lavora su sua figlia, Elisabetta Woodville, che sposa segretamente Re Edoardo IV di York e che sar\u00e0 protagonista del romanzo La Regina della Rosa Bianca. Capisce subito che ha di fronte una donna trascurata o comunque negata dalla storia tradizionale.\nJacquetta racconta il suo percorso di donna, di madre e poi di duchessa sullo sfondo di un un\u2019Inghilterra che \u00e8 animata da lotte intestine e faide tra le due casate rivali dei Cugini, i Lancaster e gli York che hanno come simbolo, rispettivamente, la rosa rossa e la rosa bianca. Da qui il nome: la Guerra delle due Rose.\n\u00c8 una donna che da modesta rampolla di una famiglia della nobilt\u00e0 lussemburghese, ma imparentata sia con la casa reale di Borgogna che con il Sacro Romano Impero, diventa prima donna di Francia, e per questo ammirata, e poi interlocutrice autorevole nei palazzi del potere di Londra per poi cadere in rovina e rialzarsi senza far perdere smalto a quella tempra di chi sa essere passionale. Si dimostra tanto devota alla propria famiglia quanto ai propri ideali, rivelando una mente svelta e lucida e spiccato senso pratico. Subisce, come si legge nel romanzo, i colpi della sorte ma si rialza pi\u00f9 forte di prima. Esattamente come ricorda La Ruota della Fortuna nei Tarocchi di cui \u00e8 esperta lettrice: ascesa ma anche caduta dei protagonisti raffigurati.\nAncora molto giovane e come pedina in un ampio scacchiere matrimoniale per cementare l\u2019alleanza della sua famiglia con la corona inglese, sposa il Duca di Bedford, Giovanni di Lancaster, fratello dell'allora Re Inglese Enrico V e governatore di quella parte di Francia occupata dai Lancaster. Un\u2019unione di convenienza in quanto il Duca, ormai in l\u00e0 con gli anni, \u00e8 pi\u00f9 interessato, per i propri calcoli politici e per sapere con anticipo gli eventi futuri, alla preveggenza di Jacquetta, prerogativa delle primogenite vergini di famiglia e spesso inconsapevole. Un dono che \u00e8 dato dalla discendenza della sua famiglia da Melusina, la dea dell\u2019acqua.\nIl Duca \u00e8 inoltre particolarmente interessato all\u2019alchimia sia come pratica spirituale che scientifica, all\u2019erboristeria e alla piantagione secondo specifiche fase lunari e introduce Jacquetta a questi misteri per potenziarne ulteriormente le doti divinatorie. Jacquetta non vede a comando, le sue visioni sono estemporanee, spesso di non immediata interpretazione (ma che nel racconto si rivelano sempre esatte). In caso di morte imminente di un proprio congiunto, \u00e8 il canto della Dea Melusina, che solo lei sente, ad avvertirla. Come ricorda l'autrice nella postfazione al lettore di oggi religione, spiritualismo e magia hanno un ruolo centrale nella vita immaginativa della gente del Medioevo e quindi dei protagonisti del romanzo, ma spesso viene confusa con la stregoneria. Non \u00e8 un caso che il romanzi cominci con l\u2019incontro tra Jacquetta e un\u2019altra donna, considerata strega (e come tale arsa viva), Giovanna D\u2019Arco, che si pone a capo di un esercito di Francesi per liberare le terre occupate dagli Inglesi. La sintonia tra le due donne \u00e8 immediata perch\u00e9 entrambe, pur con le dovuta differenze, guardano il mondo degli uomini con occhi diversi, mettendone in luce le asperit\u00e0 e le dissonanze.\nMorto il Duca di Bedford, avviene il secondo matrimonio che \u00e8 invece di incondizionato amore: sposare Richard Woodville, aitante scudiero del precedente marito, ma non nobile, determina per lei alla corte di Londra la disapprovazione e il pagamento di una multa per non aver rispettato le regole matrimoniali per le parenti di sangue reale. Il loro \u00e8 vero amore, siglato dalla nascita di oltre 10 figli (la primogenita \u00e8 Elisabetta Woodville), e di una passione che mai si spegne. I due dovranno spesso allontanarsi per questioni belliche ma sempre ritrovandosi. L\u2019Inghilterra di quegli anni infatti deve far fronte continuamente a invasioni francesi nella Francia occupata ma anche alle lotte intestine alla Casa Reale Inglese. Il marito, che si segnala per le proprie abilit\u00e0 belliche e strategiche, diventa ben presto stimato a corte e assume incarichi sempre pi\u00f9 delicati sempre nella totale fedelt\u00e0 alla casa dei Lancaster, la Rosa Rossa, fino a diventare Barone di Rivers. Un altro esplicito omaggio all\u2019elemento dell\u2019Acqua che contraddistingue la vita della protagonista. I Rivers diventeranno sempre pi\u00f9 una casato vero e proprio con ampie sfere di influenza quando la primogenita, Elisabetta Woodville, diventer\u00e0 regina di Inghilterra accanto all'erede degli York.\nSuccessivamente Jacquetta entra al servizio della giovane Regina Margherita d\u2019Angi\u00f2, del ramo cadetto di Francia, che sposa \u2013 anche qui per cementare l\u2019alleanza di Francia e Inghilterra, da sempre nemiche \u2013 l\u2019altrettanto giovane e attuale re Enrico VI di Lancaster, figlio di Enrico V e di Caterina di Valois. Un matrimonio che respira i miasmi dell\u2019ambizione sfrenata di lei e dei suoi consiglieri e del deperimento mentale di lui. La nuova regina si avvale di strettissimi collaboratori che premia in maniera munifica ed \u00e8 marionetta dei Lord Inglesi ma \u00e8 Jacquetta la voce critica: non solo diventa una delle sue dame di compagnia predilette, ma anche madre e consigliera di una giovane ragazza viziata e irascibile, che non esita a richiedere le sue arti divinatorie, ed \u00e8 al suo fianco per quasi tutti gli anni difficili della guerra delle due rose senza mai perdere la propria lealt\u00e0 alla Casa dei Lancaster. Margherita tuttavia accecata dal potere si trasforma in una virago sanguinaria che non esita ad allearsi con gli scozzesi per riprendersi il trono, sottratto dagli York.\nDopo la tremenda sconfitta del Casato dei Lancaster a Towton, Antony e Richard, figlio e consorte di Jacquetta, si arrendono al trionfatore, per quanto poco pi\u00f9 che ventenne, Edoardo IV di York, primogenito della Casa della Rosa Bianca, figlio di Riccardo II Duca di York e di Cecilia Neville. La famiglia Rivers avrebbe vissuto con ogni probabilit\u00e0 serenamente il nuovo regime degli York nel proprio podere di campagna se non fosse stato per la bellezza della figlia vedova di Jacquetta, Elisabetta Woodville, che perde il proprio marito durante la battaglia tra Lancaster e York, e che successivamente diventer\u00e0 Regina di Inghilterra con accanto \u2013 e quindi nuovamente a corte \u2013 la madre Jacquetta. Storia che prosegue nel romanzo successivo, La regina della rosa bianca."}
{"id": "6678596", "revid": "1896180", "url": "https://it.wikipedia.org/wiki?curid=6678596", "title": "Freddy Fazbear's Pizzeria Simulator", "text": "Freddy Fazbear's Pizzeria Simulator, abbreviato pi\u00f9 semplicemente in \"FFPS\", \u00e8 un videogioco di avventura grafica con elementi gestionali, ottavo gioco della serie survival horror di \"Five Nights at Freddy's\" e sesto gioco canonico, creato da Scott Cawthon. Il gioco \u00e8 stato pubblicato gratuitamente su Steam il 4 dicembre 2017, mascherato come semplice gioco non inerente alla saga, rivelandosi poi il sesto capitolo fondamentale per la storia di \"FNaF\". Nel 2019, in seguito alla collaborazione tra Scott Cawthon e Clickteam, il gioco viene pubblicato sui dispositivi mobile, in questo caso a pagamento a causa dei costi dovuti al porting. Il 31 Ottobre 2020 ne \u00e8 uscita una versione per Nintendo Switch e Xbox One, mentre la versione per PlayStation 4 debutta nel 31 Marzo 2021.\nTrama.\nQualche tempo dopo gli eventi del terzo gioco, Michael Afton \u00e8 divenuto il nuovo franchiser della rinominata Fazbear Entertainment Inc., con sede nella contea di Washington, Utah. Dopo aver effettuato un investimento iniziale, a Michael rimangono 100$ da spendere per un nuovo ristorante. Dopo la prima notte, Michael viene incoraggiato a prepararsi per il \"test finale\" che si terr\u00e0 il sabato. Al termine della giornata, a Michael viene chiesto di completare la lista di controllo di manutenzione su uno dei quattro animatroni di origine diversa, o di gettarli nel vicolo nel quale sono stati trovati. \nDopo l'ultimo turno di notte il venerd\u00ec, si arriver\u00e0 a sabato, e a seconda che Michael abbia recuperato o meno tutti gli animatroni, Scrap Baby dice a Michael che lei e gli altri sono qui per ricevere un regalo e faranno ci\u00f2 per cui sono stati creati, rendendo suo padre orgoglioso di lei. Henry Emily la interrompe, chiamandola Elizabeth e dicendole che lei e gli altri animatroni posseduti sono inconsapevolmente intrappolati in un labirinto di condotti di ventilazione all'interno della pizzeria. Dice a Michael che aveva pianificato una via d'uscita per loro, ma ha la sensazione che preferirebbero non andarsene. Henry dice che il ricordo della pizzeria e degli altri locali non verr\u00e0 ricordato e tutto quello che \u00e8 successo l\u00ec pu\u00f2 iniziare a svanire. Quindi viene riprodotto un filmato, il quale mostra che la pizzeria \u00e8 stata incendiata con gli animatroni all'interno; vengono mostrate immagini degli animatroni che tentano di scappare mentre vengono inghiottiti dalle fiamme. Mentre brucia, Henry spiega che l'attrazione del giocatore \u00e8 stata fatta per attirare gli animatroni in una trappola, e che le anime intrappolate al loro interno avrebbero finalmente ricevuto la pace, ad eccezione di uno, William Afton stesso, al quale informa che l'inferno lo sta aspettando. Henry parla poi con sua figlia Charlie, la quale possiede il Puppet, dicendo che sapeva che sarebbe tornata perch\u00e9, per la sua natura protettiva, non si sarebbe mai accontentata di scomparire dopo la sua morte. Henry informa Michael che, sebbene sia stata pianificata un'uscita di fuga per lui, sa che \u00e8 comunque contento di rimanere e bruciare con il resto delgli animatroni, rivelando anche che \u00e8 nelle vicinanze, probabilmente con l'intenzione di morire nel fuoco assieme a lui. La comunicazione quindi si interrompe mentre il fuoco consuma ci\u00f2 che \u00e8 rimasto della pizzeria e distrugge tutti all'interno. \nQuesto \u00e8 il finale canonico, denominato \"Completion Ending\", tuttavia il gioco presenta altri cinque finali alternativi, ognuno dei quali \u00e8 indicato da un certificato che apparir\u00e0 sulla schermata principale:\nModalit\u00e0 di gioco.\nIl gioco inizia con una semplice schermata ad 8-bit che permetter\u00e0 di giocare ad un minigioco il cui obiettivo \u00e8 lanciare delle pizze a dei bambini. Una volta finito ci si ritrover\u00e0 dinanzi a Scrap Baby, una volta svolte alcune mansioni avr\u00e0 inizio il gioco vero e proprio. Ogni giorno \u00e8 formato da tre fasi:\nNella prima, Il giocatore si ritrova nei panni di un uomo appena assunto come nuovo gestore di una pizzeria della catena Fazbear's. Il giocatore potr\u00e0 quindi decidere se accettare alcuni sponsor, acquistare decorazioni, animatroni e altro per sbloccare minigiochi, aumentare la sicurezza del locale ed incrementare il guadagno della compagnia; tuttavia le azioni del giocatore possono influire ci\u00f2 che accadr\u00e0 nella seconda parte del gioco, ad esempio si potrebbero attivare nemici prima del dovuto.\nDurante la seconda parte al computer, si dovranno ordinare oggetti per la pizzeria o stampare alcuni file, solo una volta completate tutte le mansioni si potr\u00e0 andare via, a disposizione si hanno dei programmi sul computer, uno capace di rilevare movimenti nelle altre parti del locale, uno capace di emettere suoni per distrarre gli animatroni ed uno che aziona una ventola silenziosa, pu\u00f2 essere attivato solo un programma alla volta; si disporr\u00e0 inoltre una torcia capace di impedire a possibili minacce di fuoriuscire dai condotti ai lati del giocatore. Il giocatore verr\u00e0 costantemente messo a rischio da alcuni animatroni, attirati dal rumore. Per evitare la morte bisogna usare le risorse a disposizione, ricorrendo anche a spegnere il computer, usare la torcia sulle aperture dei condotti quando stanno per entrare oppure fermare il sistema di ventilazione, per completare le mansioni e scappare prima che i robot possano raggiungere il giocatore. Inoltre, disattivare il sistema di ventilazione riscalda l'ufficio, mostrato in gradi Fahrenheit nell'angolo in basso a destra, e se la temperatura della stanza sale a 120\u00b0, il giocatore perder\u00e0 i sensi per il troppo calore e sar\u00e0 game over. Per ridurre l'aumento della temperatura e allo stesso tempo evitare di attirare i robot, si pu\u00f2 attivare la ventilazione silenziosa.\nAlla fine di quasi ogni notte vi sar\u00e0 una terza fase nel quale si potr\u00e0 scegliere se abbandonare degli strani animatroni trovati per strada oppure controllarli seguendo le istruzioni dettate da una audiocassetta per ottenerne in seguito un profitto, se gli animatroni non verranno buttati via, compariranno come nemici aggiuntivi in seguito. Per eseguire il recupero, il giocatore dovr\u00e0 completare una checklist di manutenzione registrando la reazione degli animatroni a determinati suoni. Si potr\u00e0 inoltre effettuare loro da uno a tre elettroshock nel caso diventassero aggressivi. Venire attaccati da uno degli animatroni in questa fase non comporta un game over, ma causer\u00e0 la perdita del profitto del recupero.\nMinigiochi segreti.\nIn questo gioco, come nei precedenti capitoli, sono presenti minigiochi in 8-bit, con grafica simile a quella dei videogiochi arcade. A parte il minigioco iniziale, obbligatorio per sbloccare il gioco vero e proprio, ne sono presenti altri tre sbloccabili comprando alcune delle attrazioni della pizzeria: Midnight Motorist, Fruity Maze e Security Puppet. Il completamento di tutti e tre i minigiochi sbloccher\u00e0 il Lorekeeper Ending. \nMidnight Motorist.\nInizialmente si dovr\u00e0 comandare quella che sembra una moto e si dovr\u00e0 raggiungere l'arrivo. Tuttavia, nel caso si portasse il mezzo a cadere in una buca al margine della strada, partir\u00e0 un minigioco segreto nel quale si comander\u00e0 un'auto viola che dovremo far procedere lungo la strada, fino a giungere ad una casa. Dall'auto scender\u00e0 un uomo rappresentato da uno sprite arancione, che entrer\u00e0 all'interno dell'edificio, dove incontrer\u00e0 quello che sembra un ragazzo seduto sulla poltrona a guardare la TV e si avviciner\u00e0 ad una porta chiusa. A quel punto inizier\u00e0 a chiedere furioso ad un personaggio fuori dallo schermo di aprire la porta, aggiungendo che \"quella \u00e8 casa sua\", senza ricevere risposta. Alla fine l'uomo arancione uscir\u00e0 di casa, notando un vetro rotto, concludendo che l'uomo all'interno della stanza \u00e8 fuggito.\nFruity Maze.\nNel minigioco si interpreter\u00e0 una bambina. La prima volta bisogner\u00e0 districarsi in un labirinto raccogliere della frutta entro un certo tempo. La seconda volta bisogner\u00e0 prendere dei cani morti oltre alla frutta e la terza volta solo cani, che a differenza di quelli del minigioco precedente saranno brutalmente mutilati, inoltre saranno presenti pure fiori e tombe. Negli ultimi secondi prima dello scadere del tempo sar\u00e0 udibile il suono del clacson di un'auto. Una volta completato, il minigioco ci mostrer\u00e0 una superficie liscia su cui sono riflessi una bambina dai capelli biondi e quello che \u00e8 Spring Bonnie. Il gioco terminer\u00e0 con l'apparizione delle frasi \"It isn't really dead\", \"It is over here\" e \"Follow me\" sullo schermo. \nSecurity Puppet.\nNel minigioco si interpreter\u00e0 quello che sembra essere Puppet. Si dovr\u00e0 restare in un pacco regalo finch\u00e9 non si vedr\u00e0 una bambina con un braccialetto verde al polso piangere fuori dalla pizzeria, per poi sparire fra la pioggia. In quel caso bisogner\u00e0 raggiungerla. Puppet, una volta uscito dall'edificio, inizier\u00e0 ad apparire sempre pi\u00f9 malridotto a causa della pioggia, finch\u00e9 non cadr\u00e0 sul cadavere della bambina mostrata prima, terminando il minigioco. Questo minigioco non \u00e8 altro che un secondo punto di vista del minigioco di \"FNaF2\" \"Take Cake to Children\", infatti la bambina fuori dal locale \u00e8 stata uccisa da William Afton.\nSviluppo.\nInizialmente si pensava che Scott non avesse intenzione di pubblicare un sesto capitolo di Five Nights at Freddy's, dato che un video dei fan aveva rivelato i dettagli della trama dei precedenti capitoli. L'1 Dicembre 2017 Scott pubblic\u00f2 sul suo sito un'immagine un 8-bit in cui apparivano Freddy ed una pizza. Il 3 Dicembre pubblic\u00f2 un'altra immagine in 8-bit, nella quale Freddy consegnava delle pizze. Il gioco fu pubblicato il 4 Dicembre 2017. Una versione del gioco per dispositivi mobili \u00e8 stata pubblicata il 9 agosto 2019.\nAccoglienza.\nIl gioco ha ricevuto recensioni abbastanza positive. GameCrate lo ha ritenuto \"Il gioco migliore adesso\", mentre Rock Paper lo ha annunciato come \"Spaventoso pi\u00f9 che mai\". Anche The Ball State Daily News ha dato una recensione positiva, chiamandolo \"Un'evoluzione interessante della formula di Five Nights at Freddy's\"."}
{"id": "6678597", "revid": "599013", "url": "https://it.wikipedia.org/wiki?curid=6678597", "title": "Simone Edera", "text": "Caratteristiche tecniche.\nMancino, dotato di buona tecnica individuale possiede una buona capacit\u00e0 di corsa, gioca prevalentemente come ala destra per poter cos\u00ec convergere e andare al tiro col suo piede preferito, pu\u00f2 agire anche da prima punta..\nCarriera.\nClub.\nInizi.\nNotato dal Torino mentre giocava sui campi dell'oratorio Valdocco, Edera si forma calcisticamente nelle giovanili granata, giocando in tutte le categorie sino ad approdare a quella Primavera. Nella stagione 2014-2015 contribuisce a condurre il Toro alla finale del campionato Primavera e alla conquista dello Scudetto di categoria, calciando il rigore decisivo nella vittoria per 7-6 (d.c.r) contro la Lazio. Con il Torino vince anche la Supercoppa Primavera nel 2015, sempre contro la Lazio.\nIl 20 aprile 2016 fa il suo esordio in Serie A, entrando nei minuti finali al posto di Gazzi, nella trasferta persa 3-2 contro la .\nI prestiti al Venezia e al Parma.\nIl 12 agosto 2016 passa in prestito annuale al , club neo-promosso in Lega Pro. Con il club lagunare trova per\u00f2 pochissimo spazio e nel gennaio 2017 fa ritorno al Torino. Il 14 gennaio passa per sei mesi in prestito secco al Parma. In seguito colleziona 2 presenze in campionato, gioca 6 partite nei playoff, andando in rete allo stadio Stadio Porta Elisa contro la Lucchese nei quarti di finale, dopo una partita molto combattuta che sancisce il passaggio del turno per i crociati. Fu il suo primo gol da calciatore professionista.\nIl ritorno al Torino e il prestito al Bologna.\nTornato al Torino, mister Mihajlovi\u0107 decide di confermarlo in prima squadra, alla luce delle buone prestazioni rese nel corso del ritiro precampionato. Nel corso della stagione si ritaglia il suo spazio e segna la sua prima rete in Serie A l'11 dicembre 2017 all'Olimpico di Roma, realizzando il definitivo 3-1 dei granata sulla Lazio.\nIl 20 dicembre 2017, segna la rete del 2-0 negli Ottavi di finale di Coppa Italia in trasferta contro la , contribuendo al passaggio del turno per i granata. Il 25 giugno 2018 rinnova il suo contratto con il Torino sino al 2023. Nella stagione 2018-2019, disputa solo 4 incontri ufficiali con la maglia granata (segnando una rete in Coppa Italia) e viene ceduto in prestito nel corso del mercato invernale per consentirgli di accumulare esperienza.\nIl 31 gennaio 2019 insieme al compagno Lyanco passa quindi in prestito al dove ritrova mister Sini\u0161a Mihajlovi\u0107, ovvero colui che lo aveva lanciato al Torino. Il debutto con i felsinei avviene il 10 febbraio, nella partita casalinga col Genoa (1-1), in cui viene schierato titolare.\nIl secondo ritorno al Torino.\nIl 30 giugno 2019 torna dal prestito al Bologna. Il 29 febbraio 2020 segna il suo secondo gol in Serie A ed il suo terzo in carriera, nella partita Napoli-Torino (2-1), segnando al novantesimo una rete di testa sul palo lontano il gol che riapre, per 4 minuti, la partita.\nPrestito alla Reggina.\nIl 30 gennaio 2021 viene ceduto in prestito alla . Due giorni dopo fa subito il suo esordio, giocando da titolare la sfida in casa casalinga con la Salernitana, conclusa sullo 0-0. L'11 aprile segna il suo primo gol, siglando la seconda rete della partita vinta in casa contro il L.R. Vicenza (3-0).\nNazionale.\nDopo aver giocato con le nazionali giovanili Under-18 e Under-19, esord\u00ec con l'Under-20 il 5 settembre 2017 in una partita valida per il Torneo Quattro Nazioni e vinta dall'Italia 6-1 contro i pari et\u00e0 della Polonia. Viene convocato per la prima volta in nazionale Under-21 dal ct Alberico Evani il 15 marzo 2018 per le amichevoli contro i pari et\u00e0 della Norvegia e della Serbia.\nStatistiche.\nPresenze e reti nei club.\n\"Statistiche aggiornate al 7 maggio 2021.\""}
{"id": "6678602", "revid": "182193", "url": "https://it.wikipedia.org/wiki?curid=6678602", "title": "Stemma del Minnesota", "text": "Lo stemma del Minnesota (ufficialmente in inglese Great Seal of the State of Minnesota, ossia \"Gran Sigillo dello Stato del Minnesota\") \u00e8 stato adottato nel 1858, anche se da allora ha subito delle modifiche, l'ultima delle quali nel 1983.\nEsso \u00e8 di forma circolare ed \u00e8 circondato dalla dicitura bianca su sfondo blu \"The Great Seal of the State of Minnesota\" e dalla data 1858.\nL'immagine che caratterizza la parte centrale del sigillo \u00e8 ricca di simboli:\nNella parte superiore del cerchio centrale, ossia dell'immagine che caratterizza lo stemma, vi \u00e8 un nastro arancione con iscritto il motto \"L'\u00c9toile du Nord\"."}
{"id": "6678603", "revid": "767487", "url": "https://it.wikipedia.org/wiki?curid=6678603", "title": "WhoSampled", "text": "WhoSampled \u00e8 un sito web e una app che raccoglie informazioni su brani basati su campionamenti musicali, cover e remix.\nStoria.\nNadav Poraz ha fondato il sito a Londra nel 2008, come un modo per tracciare campioni e cover. Le app per iPhone e Android sono state rilasciate rispettivamente nel 2012 e nel 2014. I contributi sono forniti dagli utenti, con la dovuta approvazione di un moderatore, che autorizza la pubblicazione del contenuto. Nel 2015, il sito ha aggiunto il supporto per samples tratti da film e clip televisive. L'anno successivo \u00e8 nata una partnership con Spotify ed \u00e8 stato introdotta la funzione \"sei gradi di separazione\", che permette di collegare produttori e musicisti scoprendo quali brani li legano."}
{"id": "6678606", "revid": "110157", "url": "https://it.wikipedia.org/wiki?curid=6678606", "title": "Il calvario di Varsavia", "text": "Il calvario di Varsavia \u00e8 un diario di guerra di Alceo Valcini scritto tra il 1939 e il 1944, che raccoglie la testimonianza dell'esperienza dell'autore che dal 1939 al 1943 fu corrispondente del Corriere della Sera a Varsavia in Polonia e vi rimase quindi fino all'arrivo delle truppe russe, rientrando poi in Italia. Scritto da un punto di vista filopolacco, racconta le atrocit\u00e0 commesse dalle forze di occupazione nazista contro i polacchi e gli ebrei ed \u00e8 una della primissime denunce dettagliate dell'Olocausto. Fu pubblicato in Italia immediatamente al termine della guerra nel 1945.\nLa stesura del diario.\nAlceo Valcini, giornalista italiano e una delle firme pi\u00f9 illustri del Corriere della Sera, era corrispondente del giornale nella capitale polacca allo scoppio della guerra e quindi testimone diretto degli eventi narrati. \nCome racconta lo stesso autore nella prefazione del libro, una prima stesura dell'opera fu completata \"tra l'ottobre del 1939 e il gennaio del 1940\" ed spedita a Milano in Italia all'editore Garzanti alla fine di aprile 1940 sotto il titolo provvisorio \"La Vistola in fiamme\". \"Sottoposto alla censura preventiva del ministero degli Esteri e del ministero della Cultura Popolare\", la sua pubblicazione fu giudicata \"inopportuna\" per la sua impronta fortemente filopolacca e il resoconto delle atrocit\u00e0 naziste contro gli ebrei. Il manoscritto rimase a Milano negli archivi della Casa Editrice dove risulto' quindi distrutto in un bombardamento. \nRientrato in Italia dalla Polonia alla fine del 1944, Valcini \u00e8 ormai schierato su posizioni antifasciste. Rifugiatosi \"in una stanzetta d'albergo a Venezia, col pericolo di sorprese da parte della polizia nazifascista\", decide di ricostruire il manoscritto perduto aggiungendovi il resoconto degli eventi successivi (inclusa la rivolta del ghetto di Varsavia nell'aprile-maggio 1943 e la rivolta di Varsavia nell'agosto-ottobre 1944) fino alla vigilia dell'arrivo delle truppe sovietiche nel gennaio 1945. Valcini nasconde il manoscritto \"in un sacco di farina\", finche' \"il 28 aprile 1945 ebbi la soddisfazione di far vedere ai Volontari della Libert\u00e0 che erano insorti a Venezia queste cartelle, che raccontavano la fede il sacrificio di una citt\u00e0 lontana\". La pubblicazione avvenne da li' a pochi mesi da parte dell'editore Garzanti di Milano.\nIl libro include anche una serie di fotografie scattate in Polonia, che documentano le distruzioni a Varsavia ad opera dei nazisti, dai primi bombardamenti del 1939 alla repressione della rivolta di Varsavia nel 1944). Fra di esse ce n'\u00e8 anche una di \"una colonna di donne ebree che ritornano al ghetto di Siedlce dopo una giornata di lavoro\" e un paio che documentano la repressione della rivolta del ghetto di Varsavia nel 1943. \nTrama.\nIl libro alterna riflessioni generali di carattere politico a note autobiografiche. Si apre con una dettagliata analisi delle relazioni tedesco-polacche e delle circostanze che portarono all'occupazione della Polonia e allo scoppio della seconda guerra mondiale. Continua descrivendo le politiche repressive messe in atto dai tedeschi a Varsavia e nel resto della Polonia nei confronti sia dei polacchi che, soprattutto, degli ebrei: gli arresti, le ruberie, le violenze, \"la sistematica sparizione di giovani ragazze\" per i programmi di eugenetica, le fucilazioni sommarie, la distruzione delle sinagoghe, lo stabilimento dei ghetti, l'imposizione del lavoro coatto... Nell'estate del 1941 comincia l'invasione dell'Unione Sovietica con l'Operazione Barbarossa, mentre in Polonia la situazione nei ghetti (l'autore visita personalmente quelli di \u0141\u00f3d\u017a, Varsavia e Siedlce) si va facendo sempre pi\u00f9 drammatica, per la fame, le malattie, e l'inizio di deportazioni sempre pi\u00f9 massicce dalle quali non vi \u00e8 ritorno. Il libro documenta lo sgomento dei soldati italiani di fronte ai massacri di civili ad opera dei loro alleati tedeschi, inclusi non infrequenti episodi di aperta resistenza. Quindi offre un dettagliato resoconto della rivolta del ghetto di Varsavia del 1943 e della successiva rivolta di Varsavia del 1944. Il libro termina con l'immagine della citt\u00e0 interamente distrutta ma anche con una nota di speranza sulla sua capacit\u00e0 di rinascere dalle rovine.\nL'importanza dell'opera.\nL'importanza del racconto-testimonianza \"Il calvario di Varsavia\" sta nella capacit\u00e0 dell'autore, profondo conoscitore della lingua e della cultura polacca, di ricostruire e rievocare in maniera dettagliata e realistica gli eventi narrati e di riferire sull'impatto che essi ebbero sull'opinione pubblica polacca. \u00c8 una delle primissime testimonianze dirette dell'Olocausto, assieme ai racconti di un altro testimone illustre, Curzio Malaparte. \nNei primi giorni e mesi di guerra Valcini \"azzardo' l'invio di corrispondenze impeccabili. Parlo' del massacro dei giudei... delle deportazioni dei bambini, dei saccheggi e degli stupri. I suoi articoli non furono pubblicati\". Il giornalista fece allora arrivare tramite un diplomatico una lettera al direttore Aldo Borelli in cui lo informava senza giri di parole dell'inizio della soluzione finale: \"Prigionieri civili vengono trasportati in vagoni sigillati. Numerosissimi sono i casi letali. I vivi devono adattarsi a vegliare i morti nello stesso stipatissimo vagone per lunghissime ore fino a destinazione... La propriet\u00e0 privata viene distrutta\". Nel libro pubblicato nel 1945, prima che i grandi processi e i resoconti dei sopravvissuti rivelassero al mondo gli orrori dell'Olocausto, quando in Italia si sapeva ancora pochissimo di quanto avvenuto nei campi di sterminio tedesco, sono gi\u00e0 chiare all'autore le dimensioni e le modalit\u00e0 degli eccidi: \nNonostante la straordinaria importanza della testimonianza di Alceo Valcini i suoi scritti sono virtualmente ignorati e sconosciuti anche agli specialisti della materia. Nel 1980 fu pubblicato il libro \"Ballo all'Hotel Polonia\" (Brescia: Edizioni del Moretto, 1980), che raccoglie i suoi ricordi di ritorno a Varsavia nell'immediato dopoguerra. Ancora inedito in Italia \u00e8 invece l'importante articolo \"Z Malapartem w warszawskim getcie\" (\"Con Malaparte nel ghetto di Varsavia\"), pubblicato in traduzione polacca nel 1990 e che offre interessanti paralleli con le pagine di Curzio Malaparte in \"Kaputt\" (1944)."}
{"id": "6678632", "revid": "92723", "url": "https://it.wikipedia.org/wiki?curid=6678632", "title": "TT96", "text": "TT96 (Theban Tomb 96) \u00e8 la sigla che identifica una delle Tombe dei Nobili ubicate nell\u2019area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT96 era la tomba di:\nBiografia.\nCome in altre tombe esiste difficolt\u00e0 di interpretazione dei rapporti di parentela giacch\u00e9 una stessa parola viene usata per indicare, invece, differenti legami e solo esami comparati con altre tombe, o altre risultanze archeologiche hanno consentito di appurare, in molti, casi l'effettivo rapporto esistente tra personaggi i cui nominativi si trovano nella TT96.\nSulla parete posteriore della camera principale, Sennefer rende omaggio a \"suo padre, l'amministratore dei possedimenti della Divina Sposa [Ahmose] Humay (tomba TT224)\" e a sua moglie Nub; non \u00e8 per\u00f2 chiaro se si tratti di un'effettiva parentela o se, invece, come pi\u00f9 probabile, si tratti di una qual forma di omaggio all'importante personaggio. In quattro altre citazioni, tuttavia, si legge, con riferimento a Sennefer, \"suo padre, il Secondo Profeta di Horus, signore di Qus, Nu\" e \"sua madre, che egli ama la signora della casa Henutiry (talvolta abbreviata in \"Ta-iry\")\". La soluzione sarebbe riscontrabile nella tomba TT224 di Ahmose, detto Humay, in cui a un'immagine di Sennefer ivi esistente \u00e8 associato il testo \"il figlio di sua (di Ahmose) sorella\" da cui si deduce che Sennefer era nipote di Humay.\nPer quanto riguarda i titoli e gli incarichi ricoperti da Sennefer, alcuni dei quali di tipo puramente onorifico, questi sono distribuiti, e non concentrati in unico elenco, sulle pareti di TT96 e assommano a circa 20\nAltra questione controversa riguarda il numero di mogli di Sennefer; nella tomba, infatti, si contano sei differenti nomi femminili: Senetneferet, Senetnay, Senetmiah, Senetmy, Senay, Meryt. Il fatto che cinque di queste abbiano in comune la radice \"Senet\", peraltro traducibile con \"sorella\" oltre che con \"moglie\", lascerebbe intendere che, almeno per cinque di queste, si tratti della stessa persona in pi\u00f9 varianti; in tal caso le mogli di Sennefer sarebbero state solo Merit (parola peraltro traducibile con \"amata\" e che appare solo su una parete della TT96) e Senetnay.\nPer quanto riguarda i figli, sono noti i nomi di tre figlie: Mutty, Mutneferet (moglie di Qenamun, TT93), Cantatrice di Amon e Sorella di latte del Signore delle Due Terre, e Nefertiry, verosimilmente morta prematuramente. Anche altre fanciulle compaiono nei dipinti parietali e, per posizione e dimensioni, potrebbero essere altre figlie, ma non ne sono riportati i nomi, oppure sono andati perduti.\nLa tomba.\nTT96 viene normalmente bipartita nelle sue due componenti 96A, ad indicare la cappella e la parte superficiale e 96B per indicare la parte sotterranea. Era gi\u00e0 nota nel 1826 quando venne visitata da Robert Hay che ricav\u00f2 copie dei dipinti parietali (oggi al British Museum); nel 1895 fu la volta di Percy Newberry che tuttavia esegu\u00ec solo rilievi sommari di TT96A. Nel 1898 Philippe Virey, egittologo francese, pubblic\u00f2 copie dei dipinti parietali, delle planimetrie e dei testi della tomba; si tratta di un'opera insostituibile poich\u00e9 molti dei dipinti in essa contenuti sono oggi non pi\u00f9 esistenti. Nessuno, tuttavia, menzion\u00f2 suppellettili o resti di corredi funerari, n\u00e9 esiste certezza che Sennefer sia effettivamente stato sepolto in questa tomba, essendo anche probabile che gli sia stato concesso dal re il privilegio di essere ospitato nella tomba KV42 della Valle dei Re. In questa, infatti, Howard Carter rinvenne suppellettili che facevano riferimento e Sennefer e segnatamente a sua moglie Sentnay.\nUn cortile, in cui si apre la scala di discesa a 96B, precede la facciata al centro della quale si apre l'accesso a 96A (vedi planimetria). Mentre 96A, la parte superiore, presenta orientamento est-ovest, la camera funeraria sotterranea, cui si giunge percorrendo una scala a gomito, ha un orientamento quasi nord-sud. Entrambe le camere (96A e 96B) sono di forma quasi quadrata e, al contrario di molte altre tombe dell'area, anche la camera funeraria \u00e8 completamente dipinta.\n96A si presenta con la caratteristica forma a \"T\" rovesciata propria di questo periodo, cui segue una cappella quasi quadrata con quattro pilastri. A un breve corridoio segue una sala trasversale, un'anticamera: sulle pareti, il defunto con la moglie Sentnay in offertorio ad Amon-Ra di Karnak (1 in planimetria); accanto (2), il defunto e la moglie di cui sono riportati i titoli. Sul lato corto (3) i resti di una stele con scene di offertorio; (4-5) il giardino del tempio di Amon a Karnak, con un lago, una casa e il portale di Amenhotep II, e il defunto tra fiori e oche. Poco discosto (6) il defunto in offertorio di doni, tra cui statuette di Amenhotep II e della regina Merytra, ad Amenhotep II (?) seduto sotto un padiglione, per la Festa del Nuovo Anno. Seguono (10) scene dei granai di Amon con Amenhotep II che celebra la festa del raccolto. Sul lato corto (9), una figlia offre libagioni al defunto e alla moglie Sentnay e resti di uomini che recano offerte al defunto; scena di banchetto (8) con il defunto e la moglie, sotto la cui sedia si nasconde un gatto, e ospiti; segue il defunto e la moglie in offertorio a Osiride.\nUn breve corridoio d\u00e0 accesso a una camera perpendicolare alla precedente sulle cui pareti sono rappresentate (11), alla presenza del defunto, scene di agricoltura, di vagliatura e immagazzinamento del grano, trebbiatura, trasporto del grano con buoi e registrazione del raccolto; segue (12) scena del defunto che offre fiori al cugino Amenemipet Pairy, Governatore della Citt\u00e0 e Visir, titolare della tomba TT29, con la moglie Weretmaatef. Sulla parete opposta (13) il defunto ispeziona e registra prodotti delle aree del Delta nilotico; il defunto e la famiglia a caccia e a pesca (14); uomini in offertorio di libagioni al defunto e alla moglie Sentnay (15).\nUn altro breve corridoio adduce alla cappella, quasi quadrata con un lato di 10 m circa, con quattro pilastri:\nSulle pareti: due uomini (16) offrono libagioni al defunto e alla moglie Sentnofret; seguono (17) riti sulla mummia con il trasporto del corpo da parte di preti, e (18) uomini che trasportano suppellettili funerarie tra cui statuette di Osiride e Hathor alla presenza del defunto e di Sentnofret (cos\u00ec \u00e8 qui indicato il nome della moglie) assisi. Una scena (19) rappresenta il pellegrinaggio ad Abydos e grandi giare; segue (20) una falsa porta e (21) una coppia di balie e persone che offrono libagioni al defunto e alla moglie Sentnofret. Sul fondo si aprono tre nicchie: in una (22) \u00e8 rappresentato il defunto che offre libagioni ai genitori e un concerto di liutiste e arpiste, mentre un nipote offre mazzi di fiori al defunto e alla moglie Sentnofret; nella nicchia centrale (24), tracce di dipinti con una figlia che offre ai genitori; nella terza (23), un prete, accompagnato da una liutista e da un arpista offre liste di offerte al defunto. Nell'angolo nord-ovest di questa sala si apre un annesso, una piccola camera quasi quadrata di 4 m di lato con pilastro centrale senza alcuna decorazione.\nLa camera funeraria sotterranea, cui si accede dal cortile nell'angolo sud-ovest mediante una scala a gomito rozzamente rifinita di 44 gradini, \u00e8 costituita da un'anticamera e da una camera con quattro pilastri (di dimensioni poco ridotte rispetto alla cappella superiore). Nell'anticamera: (25) la figlia Mut-Twy, seguita da due file di preti che recano offerte tra cui pane, torce e stoffe alla presenza del defunto (26); seguono (27-28) scene di trasporto delle suppellettili funerarie, collari, maschere, casse, giare e letti funerari alla presenza del defunto e della figlia Mut-Twy. Ai lati del corridoio che adduce alla camera funeraria (29-30) rilievi (in parte distrutti) del defunto in adorazione e della moglie Sentonofret con sistro. Un corridoio (31) d\u00e0 accesso alla camera con quattro pilastri:\nSulle pareti: il defunto e Meryt (32) che lasciano la tomba \"\"per vedere il disco solare\"; Osiride e Hathor con il defunto e Meryt (33-34), buoi che trainano il sarcofago e uomini che recano suppellettili funerarie mentre altri uomini e danzatori trainano scrigni con statue e libagioni e si procede all'innalzamento di un obelisco. In altra scena (35) un figlio (?) officia dinanzi al defunto e Meryt; un prete \"sem\"\" incensa il defunto e Meryt; brani tratti dal Libro dei Morti (37) e il defunto su un letto funerario alla presenza del \"ba\" tra le dee Iside e Nephtys. Poco oltre (38) Meryt e il defunto adorano Osiride e Anubi; scene della processione funeraria (39-40) e del pellegrinaggio ad Abydos e uomini che trainano una slitta con una statua.\nIl soffitto sia dell'anticamera che della camera funeraria di 96B sono decorate con una fitta ramificazione rappresentante una vigna; di qui il nome di \"Tomba delle vigne\" con cui TT96 \u00e8 anche nota."}
{"id": "6678634", "revid": "110157", "url": "https://it.wikipedia.org/wiki?curid=6678634", "title": "Ridgeland (Wisconsin)", "text": "Ridgeland \u00e8 un villaggio degli Stati Uniti d'America, situato in Wisconsin, nella contea di Dunn."}
{"id": "6678635", "revid": "767487", "url": "https://it.wikipedia.org/wiki?curid=6678635", "title": "Albany (Wisconsin)", "text": "Albany \u00e8 un villaggio degli Stati Uniti d'America, situato in Wisconsin, nella contea di Green."}
{"id": "6678647", "revid": "767487", "url": "https://it.wikipedia.org/wiki?curid=6678647", "title": "Gabriel Moreau", "text": ""}
{"id": "6678649", "revid": "1498232", "url": "https://it.wikipedia.org/wiki?curid=6678649", "title": "Tv Oggi Salerno", "text": ""}
{"id": "6678650", "revid": "33751", "url": "https://it.wikipedia.org/wiki?curid=6678650", "title": "Stadio Andr\u00e9 Kamperveen", "text": "Lo stadio Andr\u00e9 Kamperveen (), chiamato anche \"stadio Nazionale\" (), \u00e8 uno stadio della citt\u00e0 di Paramaribo, in Suriname. Ospita le partite casalinghe dello Sport Vereniging Robin Hood e dei rivali Transvaal, unica squadra del Suriname ad aver vinto la CONCACAF Champions League. Lo stadio conta circa 7 100 posti."}
{"id": "6678653", "revid": "119523756", "url": "https://it.wikipedia.org/wiki?curid=6678653", "title": "Stadio Silvio Cator", "text": "Lo Stadio Silvio Cator \u00e8 un impianto sportivo della citt\u00e0 di Port-au-Prince, capitale di Haiti.\nNome.\nIl nome dello stadio \u00e8 dedicato a Silvio Cator, lunghista e altista haitiano, vincitore della medaglia d'argento ai Giochi olimpici estivi di , che fu anche sindaco di Port-au-Prince.\nUso.\nLo stadio ospita le partite interne del Violette Athletic Club, unica squadra di Haiti ad aver vinto la CONCACAF Champions League insieme al Racing Club Ha\u00eftien. Lo stadio conta circa posti.\nQuando il fortissimo terremoto di Haiti colp\u00ec la nazione, lo stadio venne usato come rifugio per i cittadini."}
{"id": "6678657", "revid": "580197", "url": "https://it.wikipedia.org/wiki?curid=6678657", "title": "FK Banga Garg\u017edai", "text": ""}
{"id": "6678661", "revid": "729019", "url": "https://it.wikipedia.org/wiki?curid=6678661", "title": "Una famigliAnormale", "text": "Una famigliAnormale \u00e8 una sitcom del 2015 con Micol Olivieri. Prodotta da Stefano Francioni \u00e8 stata presentata sul web con sette episodi.\nTrama.\nLa sitcom racconta le vicende della protagonista Micol Olivieri e della sua famiglia.\nColonna sonora.\nLa colonna sonora della sit-com \u00e8 stata composta da Davide Cavuti."}
{"id": "6678663", "revid": "436907", "url": "https://it.wikipedia.org/wiki?curid=6678663", "title": "Opalescent", "text": "Opalescent \u00e8 il primo album in studio del musicista britannico Jon Hopkins, pubblicato il 30 luglio 2001 dalla Just Music."}
{"id": "6678664", "revid": "36426", "url": "https://it.wikipedia.org/wiki?curid=6678664", "title": "Nicola Nasini", "text": ""}
{"id": "6678665", "revid": "47767", "url": "https://it.wikipedia.org/wiki?curid=6678665", "title": "Edra", "text": ""}
{"id": "6678666", "revid": "47767", "url": "https://it.wikipedia.org/wiki?curid=6678666", "title": "Edro", "text": ""}
{"id": "6678668", "revid": "125933523", "url": "https://it.wikipedia.org/wiki?curid=6678668", "title": "Shetland (serie televisiva)", "text": "Shetland \u00e8 una serie televisiva britannica prodotta da ITV per la BBC, trasmessa dal 10 marzo 2013 su BBC One e basata sui personaggi creati da Ann Cleeves. \nIn Italia, la serie va in onda dal 15 marzo 2018 su Giallo.\nDouglas Henshall ha vinto il BAFTA Scotland 2016 come miglior attore televisivo, inoltre la serie ha ricevuto il premio per la migliore serie televisiva drammatica.\nConfermato da BBC One il 2 dicembre 2019 la stagione 6 con inizio riprese nel 2020 e la stagione 7 con inizio riprese nel 2021.Entrambe le stagioni sono scritte e create da David Kane e saranno girate sulle isole Shetland e in Scozia Sono previsti ancora 6 episodi per ciascuna stagione \nTrama.\nL'ispettore Jimmy Perez e la sua squadra indagano sui crimini all'interno della comunit\u00e0 insulare delle Isole Shetland.\nA differenza della stagione 1 e 2, composte da episodi suddivisi in 2 o 3 parti, dalla stagione 3 in poi si tratta di unici episodi suddivisi ognuno in 6 parti.\nLuoghi delle riprese.\nLa serie \u00e8 ambientata in gran parte nell'arcipelago scozzese delle Isole Shetland, e gran parte delle riprese si svolgono nella terraferma scozzese, con alcune ambientazioni nelle Shetland."}
{"id": "6678670", "revid": "1682541", "url": "https://it.wikipedia.org/wiki?curid=6678670", "title": "Yamada Nagamasa", "text": "Nel 1612 emigr\u00f2 nella capitale del Siam Ayutthaya, dove divenne il capo della locale comunit\u00e0 giapponese e il comandante della guardia giapponese al servizio del re Songtham. Promosse gli scambi commerciali tra il Siam e il Giappone retto dallo Shogunato Tokugawa e fece fortuna alla corte di Ayutthaya, dove fu insignito del titolo \"Okya Senaphimuk\". Seppe trarre vantaggio dalle divisioni e dispute tra la nobilt\u00e0 siamese per accaparrarsi grande potere a corte. Ebbe un ruolo importante nella scelta dei sovrani che succedettero a Songtham e fu quindi nominato governatore di Nakhon Si Thammarat, dove mor\u00ec nel 1630.\nLe notizie storiche che lo riguardano sono poche e frammentarie, probabilmente per la scomparsa dei documenti di corte ad Ayutthaya quando fu rasa al suolo dai birmani nel 1767 e per la distruzione del materiale propagandistico del regime giapponese per mano degli statunitensi quando occuparono il Paese alla fine della seconda guerra mondiale. Inoltre, la propaganda filo-giapponese durante l'occupazione della Thailandia da parte delle truppe di Tokyo nel 1942 enfatizz\u00f2 l'operato di Yamada e la sua figura fu rimossa dalla storia thailandese alla fine del conflitto mondiale.\nBiografia.\nPeriodo giapponese e arrivo ad Ayutthaya.\nNacque da una famiglia di modeste origini nel 1590 a Sunpu, l'odierna citt\u00e0 giapponese di Shizuoka, nell'antica provincia di Suruga durante il periodo Sengoku (1467 \u2013 1603), nel quale il Giappone fu tormentato da continue guerre civili. I conflitti ebbero fine nel 1600 con la vittoria nella battaglia di Sekigahara delle armate fedeli a Tokugawa Ieyasu, che riunific\u00f2 il Paese e fond\u00f2 lo Shogunato Tokugawa, dittatura militare che avrebbe controllato il Giappone fino al 1868. Prima di imbarcarsi in cerca di fortuna, Yamada era addetto al trasporto in lettiga del \"daimy\u014d\" dello \"han\" di Numazu \u014ckubo Tadasuke.\nGiunse nel 1612 ad Ayutthaya, che stava entrando nel periodo d'oro della sua storia dopo essersi liberata dal domino birmano nel 1584 grazie a Naresuan, che fu re del Siam tra il 1590 e il 1605. In quegli anni arrivarono nella capitale i primi giapponesi, fuggiti dalle guerre civili o dalle persecuzioni contro quelli che si erano convertiti al cristianesimo iniziate nel 1597. Alcuni soldati di ventura giapponesi erano stati al servizio di Naresuan durante la campagna di indipendenza e negli anni successivi ne arrivarono altri che formarono una folta comunit\u00e0. Durante il regno di Songtham ebbero un enorme sviluppo gli scambi commerciali con l'estero e iniziarono anche quelli con il Giappone, in particolare Ayutthaya inviava salnitro in cambio di zolfo, elementi necessari per produrre la polvere da sparo. Nel periodo tra il 1604 e il 1635 furono 56 le navi con sigillo vermiglio autorizzate a commerciare tra il Siam e il Giappone.\nNel 1612, lo stesso anno dell'arrivo di Yamada, vi fu una ribellione di 300 soldati giapponesi che occuparono il palazzo reale tentando invano di porre sul trono un pretendente siamese al posto di Songtham. Furono costretti alla fuga e portarono con s\u00e9 un grande tesoro facendo razzia a palazzo. Si \u00e8 ipotizzato che fossero soldati allo sbando dopo la fine delle guerre civili nel loro Paese e l'incidente non compromise la permanenza degli altri giapponesi stanziati nella capitale.\nCapo dei rapporti commerciali tra Siam e Giappone.\nAd Ayutthaya si stabil\u00ec nel , la comunit\u00e0 dei suoi compatrioti fondata in quegli anni, situata nelle vicinanze a sud dell'isola che costituiva il centro storico e lungo il fiume Chao Phraya, principale arteria per i trasporti del regno. Il villaggio giapponese \u00e8 oggi sede di un museo e si trova di fronte all'antico villaggio portoghese che sorge sulla riva opposta del fiume. Negli anni successivi Yamada si mise in luce al punto di essere nominato nuovo capo del villaggio attorno al 1620. Nel 1621 organizz\u00f2 la spedizione commerciale di Ayutthaya presso lo shogun Tokugawa Hidetada e scrisse le lettere di accompagnamento degli inviati che, oltre a portare i doni del re e la richiesta di sviluppare l'amicizia e i commerci tra i due Paesi, portarono alcuni doni personali dello stesso Yamada. Agli inviati fu affidata una lettera con cui lo shogun confermava l'amicizia con il Siam e una serie di preziosi doni per re Songtham e per Yamada.\nIn seguito Yamada si rec\u00f2 anche di persona in Giappone, come conferma una copia della tavola votiva \"ema\" da lui lasciata nel 1926 nel santuario di Sengen a Sunpu, la sua citt\u00e0 natale. Nei primi mesi del 1629 sped\u00ec una lettera che gli inviati siamesi consegnarono al nuovo shogun Tokugawa Iemitsu per informarlo della morte di re Songtham e per portargli i saluti e la conferma di amicizia del nuovo re Chetthathirat e del \"Phraya Kalahom\", il potente capo dell'esercito. Nel testo Yamada ringraziava lo shogun per avergli concesso il sigillo vermiglio destinato alle navi da lui attrezzate per il commercio con il Giappone. Anche in questa occasione gli inviati portarono con s\u00e9 i doni del re, del \"Phraya Kalahom\" e di Yamada e tornarono in patria con la conferma dell'amicizia da parte dello shogun e altrettanti doni. I dignitari della corte che compilarono la lettera di accompagnamento si riferirono a Yamada con lo stile Sua Eccellenza, a differenza della lettera del 1621 quando era sconosciuto a corte e il suo nome era stato accompagnato con uno stile riservato a funzionari minori.\nComandante delle truppe giapponesi al servizio del re siamese.\nSecondo lo storico thai Nidhi Eoseewong, attorno al 1625 fu costituito un reparto di truppe speciali giapponesi addette alla guardia di re Songtham, tra i compiti di questo reparto vi fu l'attacco a un galeone spagnolo nel fiume Chao Phraya. Yamada, in qualit\u00e0 di capo della comunit\u00e0 e delle truppe speciali giapponesi, divenne nel 1628 uno degli ufficiali pi\u00f9 fidati del re e gli fu conferito uno dei titoli pi\u00f9 prestigiosi del regno. Un altro autore sostiene che fu un samurai in Giappone e se and\u00f2 dal Paese dove, in mancanza di conflitti, le sue doti di guerriero non servivano. Fu benvoluto alla corte siamese e apprezzato per la competenza e il coraggio in battaglia. La guardia reale giapponese di cui era comandante fu temuta dai nemici del re.\nInfluenza sulla corte di Ayutthaya.\nSempre secondo Nidhi, quando Songtham fu sul letto di morte, per contrastare le mire al trono del proprio fratello Sri Sin, che disponeva di grandi capitali e di un proprio esercito, chiese l'aiuto di Yamada e del potente nobile Phraya Sri Worawong. Alla morte del re, nel 1628, questi riuscirono a porre sul trono Chetthathirat, il quindicenne figlio maggiore di Songtham, mettendosi contro \"Phraya Kalahom\", che era schierato con Sri Sin. Yamada e Phraya Sri Worawong divennero cos\u00ec le personalit\u00e0 pi\u00f9 influenti del regno.\nIl nuovo re fu fin dall'inizio succube delle mire di Phraya Sri Worawong, il quale si fece nominare \"Phraya Kalahom\". L'ascesa al trono di Chetthathirat era stata contestata dal popolo e lo fu ancora di pi\u00f9 per una serie di delitti che caratterizzarono il suo breve regno. L'amnistia con cui liber\u00f2 molti detenuti in occasione della sua incoronazione non gli fu sufficiente per conquistare i favori dei sudditi. Il pi\u00f9 grave delitto fu quello di Sri Sin, zio di Chettha, ritenuto pericoloso per la sua ambizione di diventare re. Sri Sin intu\u00ec che l'inimicizia del nuovo \"Kalahom\" poteva costargli cara e si premun\u00ec entrando in un monastero come monaco buddhista. Fu per\u00f2 convinto a sciogliere i voti da Yamada, che gli promise di aiutarlo con le proprie truppe a prendersi il trono. Quando usc\u00ec dal monastero fu invece catturato, condannato a morte e trasferito a Phetchaburi, dove fu gettato in una profonda fossa a morire di fame. Fu liberato con uno stratagemma da Luang Monkorn, uno dei suoi alleati, radun\u00f2 quindi un consistente numero di sostenitori che lo aiutarono a impadronirsi di alcune citt\u00e0 e lo acclamarono re. Fu per\u00f2 sconfitto e catturato; prima di essere rinchiuso in un sacco ed essere bastonato a morte con legno di sandalo nel Wat Khok Phraya, antica tradizione di Ayutthaya riservata ai membri della famiglia reale condannati a morte, mise in guardia Chetthathirat dalle mire del nuovo Kalahom. Anche Luang Monkorn fu giustiziato dopo aver tentato di assassinare il \"Phraya\" Kalahom.\nNel periodo successivo, il \"Phraya Kalahom\" coinvolse Chetthathirat in ogni sorta di spese folli e di depravazioni, accentuando l'insofferenza del popolo nei confronti del sovrano. Nel frattempo il \"Phraya Kalahom\" stava progressivamente accaparrandosi le prerogative della monarchia siamese e arriv\u00f2 a organizzare per la morte della propria madre un funerale di Stato con il tipo di cremazione riservato alla famiglia reale, invitando le pi\u00f9 alte personalit\u00e0 della corte. L'evento scaten\u00f2 proteste e violente minacce da parte di Chetthathirat, che stava maturando una profonda invidia per il potere accumulato dal cortigiano. Il \"Phraya Kalahom\" si sent\u00ec in pericolo e con le proprie guardie attacc\u00f2 il palazzo reale, il sovrano si rifugi\u00f2 in un tempio ma fu catturato e giustiziato insieme alla madre Amarit. Al pari di Sri Sin e di altri sovrani di Ayutthaya, fu rinchiuso in un sacco di velluto e bastonato a morte con legno di sandalo nel Wat Khok Phraya.\nGovernatore di Nakhon Si Thammarat.\nIl \"Phraya Kalahom\" fece giustiziare anche Phraya Kamphengram, che con l'appoggio di Yamada ambiva al trono. Le successive proteste del ministro giapponese portarono alla nomina a sovrano di Athittayawong, un bimbo di 10 anni fratello di Chetthathirat; il \"Kalahom\" si fece nominare reggente e si sbarazz\u00f2 di Yamada, la cui influenza a corte gli dava ormai fastidio. Lo invi\u00f2 a sedare una rivolta dei musulmani di Pattani nominandolo governatore di Nakhon Si Thammarat, la pi\u00f9 importante citt\u00e0 nel sud del Paese, chiamata Ligor dagli europei, centro di raccolta delle grandi quantit\u00e0 di stagno prodotte nel sud.\nYamada scese la penisola con le proprie truppe e riusc\u00ec nell'intento ma rimase ferito nel corso della battaglia. Liberatosi di Yamada, il reggente fece internare Athittayawong in un monastero e lo fece giustiziare nel 1630, dopo poco pi\u00f9 di un mese da quando era stato nominato re. Secondo il diplomatico e storico olandese Jeremias Van Vliet, fu invece confinato in monastero fino al 1637, quando si un\u00ec a una ribellione ma fu catturato e giustiziato. Il reggente usurp\u00f2 comunque il trono nel 1630 con il nome regale Prasat Thong. Fu la fine della dinastia di Sukhothai e l'inizio della dinastia Prasat Thong, che prese il nome dal suo capostipite.\nYamada mor\u00ec nel 1630, secondo alcune fonti fu fatto avvelenare da Prasat Thong poco dopo l'ascesa al trono. Il figlio di Yamada, di nome O-in, si ribell\u00f2 contro Ayutthaya ma non riusc\u00ec a mantenere il controllo delle truppe giapponesi che si divisero in fazioni contrapposte. Dalla capitale fu inviato un esercito per sedare la nuova rivolta e i giapponesi furono costretti a fuggire dal Siam e rifugiarsi in Cambogia. La notizia dell'assassinio di Yamada giunse anche alla corte dello shogun e incrin\u00f2 i rapporti tra Siam e Giappone, che comunque nel 1639 adott\u00f2 la politica isolazionista e autarchica nota come \"sakoku\", durante la quale furono permessi scambi commerciali con l'Occidente solo agli olandesi."}
{"id": "6678678", "revid": "1543377", "url": "https://it.wikipedia.org/wiki?curid=6678678", "title": "Paracho", "text": "Paracho \u00e8 una municipalit\u00e0 dello stato di Michoac\u00e1n, nel Messico centrale, il cui capoluogo \u00e8 la localit\u00e0 di \"Paracho de Verduzco\".\nLa municipalit\u00e0 conta 34.721 abitanti (2010) e ha un'estensione di 244,15\u00a0km\u00b2.\nIl nome della localit\u00e0 significa \"offerta\"."}
{"id": "6678697", "revid": "1552438", "url": "https://it.wikipedia.org/wiki?curid=6678697", "title": "Hasely Crawford Stadium", "text": "Lo Hasely Crawford Stadium \u00e8 uno stadio della citt\u00e0 di Port of Spain, a Trinidad e Tobago.\nLo stadio ospita le partite interne del Defence Force Football Club, unica squadra della nazione ad aver vinto una CONCACAF Champions League. Lo stadio conta 23 000 posti."}
{"id": "6678701", "revid": "1522738", "url": "https://it.wikipedia.org/wiki?curid=6678701", "title": "Stati per popolazione (1600)", "text": "Questa \u00e8 una lista di stati ordinati per popolazione nel 1600.\nBibliografia.\nLa lista include le popolazioni di tutte le nazioni, Stati e territori elencati nel The Nuttall Encyclop\u00e6dia con una popolazione stimata. Le popolazioni qui elencate, arrotondate ad un migliaio al massimo rappresentano la miglior stima di popolazione per gli editori della Nuttall Encyclopedia.\nLe altre fonti principali sono:"}
{"id": "6678703", "revid": "1435208", "url": "https://it.wikipedia.org/wiki?curid=6678703", "title": "Estadio Cuscatl\u00e1n", "text": "Lo Estadio Cuscatl\u00e1n \u00e8 uno stadio della citt\u00e0 di San Salvador, capitale di El Salvador. Lo stadio ospita le partite interne dell'Alianza, prima squadra salvadoregna ad aver vinto la CONCACAF Champions League. Lo stadio conta circa 53.400 posti."}
{"id": "6678704", "revid": "1323158", "url": "https://it.wikipedia.org/wiki?curid=6678704", "title": "Francesco Bassano il Vecchio", "text": "Biografia.\nNacque da Jacopo di Berto da Gallio, conciapelli che nel 1464 si era trasferito a Bassano presso la \"contrata Pontis\" (da cui il cognome), e da Franceschina figlia di Domenico detto Menon da Solagna che Jacopo spos\u00f2 in seconde nozze nel 1480 dopo essere rimasto vedovo di Benvenuta dal Follo da cui aveva avuto il figlio Berto. \nIl primo documento che lo nomina \u00e8 il testamento del padre, del 1501. Nel 1504 risulta coniugato a Lucia, figlia del mugnaio Francesco Pizzardini da Santorso, mentre nel 1523 e nel 1524 \u00e8 sposato a una Francesca. Probabilmente dal primo matrimonio gli nacque Jacopo, celebre pittore; altri figli furono Giambattista e Gianfrancesco, anch'essi artisti, Gerolamo, sacerdote e insegnante, Caterina Angelica e Elisabetta.\nIn citt\u00e0 ebbe un certo prestigio, tanto da comparire, come testimone, in numerosi atti notarili. Inoltre, dal 1522 ebbe la nobilt\u00e0 bassanese e partecip\u00f2 al Consiglio del Comune. Poco si sa della sua attivit\u00e0 precedente al 1519 (anno in cui dipinse la pala per la Confraternita di San Paolo), ma di certo essa doveva avergli assicurato delle entrate non indifferenti, infatti il 21 maggio 1521 compr\u00f2 una casa vicina alla sua. Inoltre, nel 1527 \u00e8 documentata una societ\u00e0 da lui stesso fondata che sfruttava delle miniere in contr\u00e0 San Giorgio; questo potrebbe confermare quanto affermato da Carlo Ridolfi, e cio\u00e8 che negli ultimi anni il Dal Ponte si sia appassionato all'alchimia.\nL'attivit\u00e0 della bottega del Dal Ponte ci \u00e8 nota soprattutto grazie a Michelangelo Muraro, il quale ha incentrato le sue ricerche sul secondo dei quattro libri dei conti della sua attivit\u00e0 (l'unico rimasto). Essa operava in tutti i \"colorinelli\" previsti dagli statuti veneziani per l'\"Arte dei depentori\", ma produceva anche oggetti d'uso ordinati dal ceto borghese che, dopo la guerra della Lega di Cambrai, era in piena ascesa economica e sociale. La produzione riguardava gli oggetti pi\u00f9 svariati, di genere araldico, ludico, di arredamento (sia sacro, sia profano), devozionale, ornamentale, promozionale, propagandistico. In quanto capobottega, era il Dal Ponte a stendere la gran parte dei contratti anche se, specialmente nella vecchiaia, erano i figli a realizzare le opere. La committenza inizialmente si limitava a confraternite, corporazioni, parrocchie o comuni, ma in seguito si estese anche ai singoli individui, dalle personalit\u00e0 politiche e religiose ai privati cittadini.\nDella sua attivit\u00e0 giovanile non si sa nulla. Giuseppe Gerola gli aveva assegnato alcuni affreschi risalenti agli anni 1510 e custoditi in una cappella di Cismon del Grappa, andata distrutta durante la grande guerra. Precedente al 1519 \u00e8 anche la \"Madonna col Bambino tra i santi Giovanni Battista e Bartolomeo\", gi\u00e0 nel duomo di Bassano e oggi esposta al Museo civico; gi\u00e0 assegnata ai Nasocchi, famiglia di pittori attiva in citt\u00e0 nel medesimo periodo, secondo Wart Arslan potrebbe essere un'opera giovanile del Dal Ponte.\nAl periodo della maturit\u00e0 risale la pala con la \"Madonna col Bambino in trono tra i santi Pietro e Paolo\", firmata e datata 1519. Realizzata per la Confraternita di San Paolo, con sede nella chiesa di San Giovanni, e oggi al Museo civico, l'opera mostra l'influenza dei pittori veneti cinquecenteschi, quali Bartolomeo Montagna, Liberale da Verona, Girolamo dai Libri e Giovanni Caroto. Del medesimo periodo \u00e8 la pala \"Madonna col Bambino in trono tra i santi Giovanni e Benedetto\", nella parrocchiale di Foza. La pala con \"Santa Giustina tra i santi Michele e Giorgio\", nella parrocchiale di Solagna, \u00e8 datata 1520 e dovrebbe essere della stessa epoca il \"Sant'Antonio abate tra i santi Antonio da Padova e Biagio\", attribuita al Dal Ponte dal Verci e oggi nella sacrestia della chiesa di San Donato.\nLa cronologia dei lavori non datati \u00e8 stata rivista in tempi recenti proprio grazie alle ricerche del Muraro: la \"Deposizione tra i santi Sebastiano e Rocco\" nella parrocchiale di Oliero per l'Arslan andava collocata verso il 1520, ma in realt\u00e0 sarebbe del 1529-1533; la pala con la \"Madonna col Bambino in trono tra i santi Donato e Michele\" nella chiesa di San Donato fu eseguita nel 1529 (e non nel 1519 o nel 1523, come pensavano rispettivamente il Gerola e l'Arslan). \u00c8 documentato il pagamento della \"Madonna con i santi Francesco e Antonio\", commissionata da fra Andrea Guarniero per la chiesa di San Donato, ma dell'opera non resta traccia.\nL'arte del Dal Ponte raggiunse probabilmente il culmine con \"La Pentecoste\", pala della parrocchiale di Oliero firmata e datata 1523; secondo Muraro, a quest'opera contribu\u00ec anche il giovane figlio Jacopo. Mostrano uno stile simile la \"Madonna col Bambino in trono\" (attribuito), affresco al civico 52 di via Matteotti datato 1523, la pala dell'arcipretale di Asiago con la \"Madonna col Bambino in trono tra i santi Matteo e Giovanni evangelista\", il \"San Michele\" (attribuito), gi\u00e0 nel duomo e ora al Museo civico di Bassano.\nLa \"Nativit\u00e0\" della parrocchiale di Valstagna risale al 1525-1528 (e non agli anni 1530), infatti fu commissionata dalla Scuola di Sant'Antonio nel 1525 e pagata, sicuramente al momento della consegna, nel 1528. In quest'opera si nota con pi\u00f9 evidenza l'intervento di Jacopo, cos\u00ec come nel \"Compianto sul Cristo morto\" al Museo civico di Bassano, eseguita tra il 1521 e il 1534. Queste opere sembrano testimoniare come il Dal Ponte, da semplice pittore di provincia, cominci\u00f2 ad avvicinarsi alla sensibilit\u00e0 di origine veneziana.\nLe opere pi\u00f9 tarde rivelano una certa stanchezza dell'artista, per esempio nel \"San Sebastiano\" di Ros\u00e0, oggi nell'oratorio della Casa di riposo (1529), nel \"San Pietro apostolo\" e nel \"San Giovanni Battista\", entrambi gi\u00e0 nella parrocchiale di Ros\u00e0 e oggi al Museo civico di Bassano (1531). L'ultimo lavoro \u00e8 la mappa di una montagna per la quale erano in lite le comunit\u00e0 di Angarano e Valstagna, commissionata nel 1536. Si presume che nell'ultimo periodo della sua vita si sia dedicato meno alla professione, impegnandosi piuttosto nella gestione della bottega: le ultime notizie sul suo conto sono i contratti redatti per i lavori del figlio Jacopo tra il 1536 e il 1537.\nMor\u00ec nel 1539, infatti l'11 dicembre di quell'anno fu celebrata una Messa in suo suffragio."}
{"id": "6678706", "revid": "292162", "url": "https://it.wikipedia.org/wiki?curid=6678706", "title": "Maur\u00edcio de Carvalho Ant\u00f4nio", "text": ""}
{"id": "6678708", "revid": "785863", "url": "https://it.wikipedia.org/wiki?curid=6678708", "title": "Gastoncino Paperone", "text": ""}
{"id": "6678726", "revid": "86669", "url": "https://it.wikipedia.org/wiki?curid=6678726", "title": "Abbaziale di Saint-Riquier", "text": "L'abbaziale di San Ricario \u00e8 la chiesa dell'omonima abbazia sita a Saint-Riquier, nel nord della Francia.\nLa sua ricchissima facciata rappresenta un capolavoro dello stile gotico fiammeggiante.\nVenne dichiarata monumento storico di Francia dal 1862.\nStoria.\nEdifici romanici.\nLa prima chiesa in questo luogo sorse nel VII secolo, quando san Ricario fond\u00f2 l'abbazia sulle sue terre di famiglia.\nNel 790 Angilberto, uomo molto influente alla corte di Carlomagno, venne nominato abate-conte di Saint-Riquier. Subito apport\u00f2 copiose donazioni imperiali, che gli permisero di intraprendere ristrutturazioni e ampliamenti. Soprattutto riedific\u00f2 la chiesa abbaziale, dedicandola al Salvatore e a san Ricario. Era un edificio carolingio a tre navate e due transetti sormontati sulla crociera da due poderose torri con coperture coniche e lanterne.\nQuesta chiesa carolingia fu modello per la costruzione di altre numerose chiese romaniche della Germania, come la chiesa benedettina di Corvey sul Weser (844 e San Michele a Hildesheim.\nTuttavia nel febbraio dell'881 l'abbazia fu devastata e distrutta dai Normanni e solo dopo molto tempo i monaci tornarono e restaurarono il luogo.\nInoltre l'abbazia dovette subire l'assedio di Ugo III di Campdavaine, conte di Saint-Pol, che nel 1131 provoc\u00f2 un grande incendio.\nLa settima e l'Ottava crociata, promosse da Luigi IX di Francia, portarono nuove propriet\u00e0 e quindi nuove rendite alle casse dell'abbazia. Cos\u00ec, sotto l'abbaziato di Giles de Machemont (1257-1292) si intraprese la ricostruzione, con impianto gotico, della chiesa abbaziale, che si svolger\u00e0 sotto quattro abati, fino al 1536, toccando le varie tappe dello stile gotico.\nL'edificio gotico.\nNel 1257, sulle rovine della chiesa carolingia, fu costruito un nuovo edificio religioso di stile gotico che venne ampliato e rimaneggiato nei due secoli successivi. Il progetto prevede una pianta a croce latina divisa in tre navate con coro a deambulatorio e cappella assiale, dedicata alla Vergine.\nSpicca la ricchissima facciata, capolavoro dello stile gotico fiammeggiante che risale al XV-XVI secolo. \nDivisa verticalmente in tre parti, si apre in basso con tre portali decoratissimi di sculture. Il timpano del portale principale, il pi\u00f9 maestoso, \u00e8 ornato dall'Albero di Jesse. Sulla cima del portale una cuspide accoglie la scultura della \"Trinit\u00e0\", affiancata dagli abati costruttori della facciata: Eustache II Le Quieux e Thibaud de Bayencourt.\nNella parte sopra al portale si sviluppano due ordini di statue raffiguranti dieci Apostoli. Alla sommit\u00e0 della grande ghimberga superiore \u00e8 il gruppo dell\"'Incoronazione della Vergine\". \nSulla torre, intorno alle aperture della cella campanaria sono le statue di \"San Michele\" con, a destra, \"Adamo e Eva\", e, a sinistra, \"Mos\u00e9 e Elia\".\nIl portale sinistro \u00e8 dedicato a sant'Egidio e presenta sculture dai ricchi abiti nobiliari; il portale destro riporta \"Storie della Vergine\". La facciata venne restaurata nel 2006.\nI battenti delle porte sono del XVII secolo, quando, sotto la direzione dell'abate Charles d'Alegre, gli interni vennero rimaneggiati e dotati del mobilio."}
{"id": "6678732", "revid": "729019", "url": "https://it.wikipedia.org/wiki?curid=6678732", "title": "Stazione di Bellgrove", "text": "La stazione di Bellgrove \u00e8 una stazione ferroviaria situata nel quartiere East End, nella periferia orientale di Glasgow, in Scozia. Si trova sulla North Clyde Line ed \u00e8 gestita da Abellio ScotRail, una sussidiaria di Nederlandse Spoorwegen.\n\u00c8 una stazione a banchina centrale e fa da interscambio per le linee dirette a Springburn ed Edimburgo Waverley. Si trova a circa 2 chilometri dal Celtic Park.\nStoria.\nLa stazione \u00e8 stata aperta nel 1871 e nel 1875 \u00e8 stata collegata alla linea che unisce Glasgow a Edimburgo.\nIl 6 marzo 1989 uno scontro tra due treni nella stazione ha causato la morte di due persone."}
{"id": "6678733", "revid": "1776051", "url": "https://it.wikipedia.org/wiki?curid=6678733", "title": "Ghiacciaio Ellen", "text": "Il ghiacciaio Ellen (in inglese: \"Ellen Glacier\") \u00e8 un ghiacciaio situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a oltre 2.000\u00a0m s.l.m., \u00e8 situato nella parte centrale della dorsale Sentinella, nelle montagne di Ellsworth. Da qui esso fluisce in direzione sud-est scorrendo lungo il versante orientale del monte Jumper, per poi svoltare nettamente verso est e fluire tra le cime Maglenik, a nord, e le cime Sullivan, a sud, fino ad unirsi al flusso di ghiaccio Rutford. Lungo il suo corso al flusso del ghiacciaio Ellen si unisce quello di diversi ghiacciai suoi tributari, tra i quali il Crosswell, il Patton, il Pulpudeva, il Rumyana, il Fonfon, il Gerila e il Delyo.\nStoria.\nIl ghiacciaio Ellen \u00e8 stato mappato dallo United States Geological Survey grazie a ricognizioni terrestri dello stesso USGS e a fotografie aeree scattate dalla marina militare statunitense nel periodo 1957-59 ed \u00e8 stato poi cos\u00ec battezzato dal Comitato consultivo dei nomi antartici in onore del tenente colonnello dell'aeronautica statunitense Cicero J. Ellen, che comand\u00f2 molte delle operazioni aeree che portarono alla costruzione della Base Amundsen-Scott nel periodo 1956-57."}
{"id": "6678741", "revid": "1776051", "url": "https://it.wikipedia.org/wiki?curid=6678741", "title": "Ghiacciaio Pulpudeva", "text": "Il ghiacciaio Pulpudeva (in inglese: \"Pulpudeva Glacier\") \u00e8 un ghiacciaio lungo 8,5\u00a0km e largo 6, situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 1.500\u00a0m s.l.m., \u00e8 situato sul versante settentrionale delle cime Sullivan, una delle diramazioni della dorsale Sentinella, nelle montagne di Ellsworth. Da qui esso fluisce verso nord scorrendo lungo il versante occidentale del picco Mamarchev e lungo quello settentrionale del colle Johnson fino ad unire il proprio flusso a quello del ghiacciaio Ellen, a nord-ovest del picco Mamarchev e a sud-est del monte Jumper.\nStoria.\nIl ghiacciaio Pulpudeva \u00e8 stato cos\u00ec battezzato dalla Commissione bulgara per i toponimi antartici in onore dell'antico insediamento trace di Pulpudeva, nella Bulgaria meridionale."}
{"id": "6678756", "revid": "1776051", "url": "https://it.wikipedia.org/wiki?curid=6678756", "title": "Ghiacciaio Fonfon", "text": "Il ghiacciaio Fonfon (in inglese: \"Fonfon Glacier\") \u00e8 un ghiacciaio lungo 4\u00a0km e largo 2,3, situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a oltre 3.000\u00a0m s.l.m., \u00e8 situato sul versante orientale della cresta principale della dorsale Sentinella, nelle montagne di Ellsworth, a nord del ghiacciaio Gerila e a sud dell'inizio del ghiacciaio Embree. Da qui esso fluisce in direzione nord-est scorrendo lungo il versante nord-orientale dei picchi Long e lungo quello sud-orientale del monte Anderson fino ad unire il proprio flusso a quello del ghiacciaio Ellen, a sud-est del picco Eyer.\nStoria.\nIl ghiacciaio Fonfon \u00e8 stato cos\u00ec battezzato dalla Commissione bulgara per i toponimi antartici in onore della localit\u00e0 di Fonfon, situata nei pressi del massiccio Vito\u0161a, in Bulgaria."}
{"id": "6678758", "revid": "1543377", "url": "https://it.wikipedia.org/wiki?curid=6678758", "title": "Orogenesi andina", "text": "L'orogenesi andina \u00e8 un processo orogenetico tuttora in corso che ebbe inizio nel Giurassico inferiore e che ha dato luogo alla formazione delle Ande.\nL'orogenesi \u00e8 legata alla riattivazione di un antico sistema subduttivo lungo il margine occidentale del Sud America. Il Cretacico (90 milioni di anni fa) e l'Oligocene (30 milioni di anni fa) furono periodi di riarrangiamento orogenetico su scala continentale. A livello locale i dettagli e la natura dell'orogenesi variano in funzione del segmento e del periodo considerato.\nCaratteristiche.\nUn processo orogenetico collegato alla subduzione \u00e8 in corso in quello che \u00e8 attualmente il Sud America fin dalla fratturazione del \nsupercontinente Rodinia nel Neoproterozoico. Le orogenesi Pampeana, Famatiniana e Gondwaniana risalenti al Paleozoico, sono gli immediati precursori della successiva orogenesi andina.\nLe prime fasi dell'orogenesi andina nel Giurassico e nel Cretacico inferiore erano caratterizzate da una tettonica distensiva, rifting, sviluppo di bacini di retroarco e comparsa di estesi batoliti. Si ritiene che questo sviluppo sia collegato alla subduzione di litosfera oceanica fredda. Dalla met\u00e0 del Cretacico in avanti (circa 90 milioni di anni fa) l'orogenesi andina ha subito un notevole cambiamento delle caratteristiche. Si ritiene che in questo periodo, litosfera oceanica pi\u00f9 giovane e pi\u00f9 calda abbia cominciato ad andare in subduzione al di sotto dell'America del Sud. Questa tipologia di subduzione viene ritenuta responsabile non solo delle intense deformazioni contrattive a cui furono sottoposte differenti litologie, ma anche dei fenomeni di sollevamento delle montagne e della loro erosione che sono avvenuti dal Cretacico superiore in poi. La riorganizzazione delle placche tettoniche avvenuta a partire dal Cretacico medio potrebbe anche essere collegata all'apertura dell'Oceano Atlantico meridionale. \nUn altro cambiamento relativo alla tettonica del Cretacico medio fu la variazione della direzione di subduzione della litosfera oceanica che pass\u00f2 da un andamento sudest a un movimento nordest, all'incirca 90 milioni di anni fa. Anche se la direzione di subduzione era variata, essa rimase obliqua e non perpendicolare alla costa del Sud America, e il cambiamento di direzione influenz\u00f2 parecchie faglie parallele alle zone di subduzione incluse le faglie di Atacama, Domeyko e Liqui\u00f1e-Ofqui.\nUn basso angolo di subduzione fu comune durante l'orogenesi andina, portando ad un assottigliamento crostale e alla deformazione e soppressione del vulcanismo di arco. Questa tipologia di subduzione si \u00e8 ripetuta in vari periodi in diverse parti delle Ande, e lo stanno sperimentando attualmente Colombia settentrionale (6\u201310\u00b0 N), Ecuador (0\u20132\u00b0 S), Per\u00f9 settentrionale (3\u201313\u00b0 S), Cile e Argentina centro settentrionale (24\u201330\u00b0 S). \nLa crescita tettonica delle Ande e le variazioni climatiche regionali sono andate di pari passo e si sono reciprocamente influenzate. La barriera topografica formata dalle Ande ha bloccato l'arrivo di aria umida nel deserto di Atacama. Questa aridit\u00e0 a sua volta ha cambiato la normale ridistribuzione delle masse attraverso l'erosione e il trasporto a valle da parte dei fiumi, modificando le successive deformazioni tettoniche.\nNel corso dell'Oligocene la placca Farallon si ruppe, dando luogo alle attuali placche di Cocos e Nazca che hanno introdotto una serie di cambiamenti nell'orogenesi andina. La nuova placca di Nazca aveva allora una direzione di subduzione perpendicolare al Sud America causando un continuo innalzamento delle Ande, ma provocando anche un grande impatto nel Miocene. Anche se i vari segmenti andini hanno una loro specifica storia di sollevamento, le Ande nel loro insieme si sono considerevolmente innalzate negli ultimi 30 milioni di anni, dall'Oligocene al presente.\nSegmentazione dell'orogenesi.\nData l'enorme estensione della catena montuosa delle Ande, l'orogenesi andina pu\u00f2 essere suddivisa in segmenti che tengono conto delle differenze nei processi di sviluppo che si sono avuti."}
{"id": "6678767", "revid": "533647", "url": "https://it.wikipedia.org/wiki?curid=6678767", "title": "Antonino Morana", "text": ""}
{"id": "6678770", "revid": "1444345", "url": "https://it.wikipedia.org/wiki?curid=6678770", "title": "Get the Knack", "text": "Get the Knack \u00e8 il primo album in studio del gruppo musicale statunitense The Knack, pubblicato l'11 giugno 1979."}
{"id": "6678774", "revid": "1104133", "url": "https://it.wikipedia.org/wiki?curid=6678774", "title": "Capreomicina", "text": "La \"capreomicina\" \u00e8 un antibiotico naturale isolato per la prima volta nel 1960 dallo streptomyces capreolus. \nChimicamente simile alla viomicina \u00e8 formato da 4 principi attivi A, B, 2A, 2B ed \u00e8 comunemente associata agli amminoglucosidi.\nFarmacocinetica.\nLa capreomicina non \u00e8 assorbita per via orale per ci\u00f2 \u00e8 somministrata solo per via parenterale. Dopo 1-2 ore dalla somministrazione intramuscolare di 1g di capreomicina si osserva un picco ematico di 30-35 \u00b5g/ml.\nIl farmaco si diffonde bene nei tessuti ma non supera la barrira ematoencefalica. \u00c9 parzialmente metabolizzata dall'organismo con metaboliti inattivi e solo il 50-60% si ritrova nelle urine immutata.\nIn caso di insufficienza renale la capreomicina di accumula nell'organismo quindi il farmaco \u00e8 sconsigliato.\nFarmacodinamica.\nL'attivit\u00e0 battericida si estrinseca nei confronti di \"M. tuberculosis\" e \"M. kansasii\", specie a pH neutro o alcalino.\nIl meccanismo d'azione non \u00e8 chiaro, ma si ipotizza sia simile a quello della viomicina o quello della kanamicina.\nNon si presenta nessuna resistenza crociata se non con la viomicina e la kanamicina in cui \u00e8 monodirezionale.\nPosologia.\nSi impiega via intramuscolare alla dose di 15mg/kg/die nell'adulto in mono somministrazione giornaliera per 2-4 mesi. La capreomicina nelle donne in gravidanza \u00e8 nella classe C ma non \u00e8 attualmente in vendita in Italia.\nEffetti indesiderati.\nCome gli altri amminoglucosidi il farmaco ha una spiccata nefrotossicit\u00e0 e ototossicit\u00e0 e ne condivide anche gli altri effetti indesiderati."}
{"id": "6678783", "revid": "167784", "url": "https://it.wikipedia.org/wiki?curid=6678783", "title": "Data Link tattico", "text": ""}
{"id": "6678791", "revid": "944090", "url": "https://it.wikipedia.org/wiki?curid=6678791", "title": "Vehicle Identification Number", "text": ""}
{"id": "6678801", "revid": "767487", "url": "https://it.wikipedia.org/wiki?curid=6678801", "title": "Lista di asteroidi (444001-445000)", "text": "Di seguito una lista di asteroidi dal numero 444001 al 445000 con data di scoperta e scopritore.\nCollegamenti esterni.\n "}
{"id": "6678802", "revid": "119746822", "url": "https://it.wikipedia.org/wiki?curid=6678802", "title": "Finale della Coppa del mondo per club FIFA 2017", "text": "La finale della Coppa del mondo per club FIFA 2017 si \u00e8 tenuta sabato 16 dicembre 2017 allo Zayed Sports City Stadium di Abu Dhabi tra gli spagnoli del Real Madrid, vincitori della UEFA Champions League 2016-2017, e i brasiliani del Gr\u00eamio, vincitori della Coppa Libertadores 2017.\nCammino verso la finale.\nIl Real Madrid ha superato in semifinale l'Al-Jazira, campione 2016-2017 del Paese ospitante (2-1 in rimonta).\nIl Gr\u00eamio \u00e8 arrivato in finale battendo il Pachuca, vincitore della CONCACAF Champions League 2016-2017 (1-0 dopo i tempi supplementari).\nPartita.\nLa partita ha visto il Real Madrid controllare la gara fin dalle prime battute, con un avversario attento soprattutto a non sbilanciarsi. Tuttavia il primo tiro nello specchio degli spagnoli arriva solo al 20' con Carvajal che viene stoppato da Geromel. Dopo un tentativo di Modri\u0107, i brasiliani ci provano con una punizione da 40 metri di Ed\u00edlson ma il tiro termina sopra la traversa (28'); sul finire della prima frazione, due occasioni per Cristiano Ronaldo: il portoghese prima viene fermato all'altezza del dischetto da Kannemann (38'), poi conclude alto su punizione (39').\nNel secondo tempo la partita non cambia; dopo un contatto sospetto in area tra Ramos e Ramiro, Ronaldo si guadagna un calcio di punizione: la barriera dei brasiliani si apre e il destro del portoghese termina in rete, portando il Real Madrid in vantaggio (53'). Poco dopo gli spagnoli potrebbero raddoppiare, ma il gol di Ronaldo viene annullato (57'). Il Gr\u00eamio non riesce a reagire e Grohe deve respingere prima su Casemiro (61') e poi su Modri\u0107 (65'). I cambi non sortiscono l'effetto sperato, e all'83' sono ancora gli spagnoli a provarci con Bale.\nAl triplice fischio dell'arbitro, il Real Madrid pu\u00f2 festeggiare il terzo trofeo nella storia competizione. Gli spagnoli sono i primi a vincere la manifestazione per due volte consecutive e raggiungono il Barcellona in vetta all'albo d'oro."}
{"id": "6678804", "revid": "767487", "url": "https://it.wikipedia.org/wiki?curid=6678804", "title": "...But the Little Girls Understand", "text": "...But the Little Girls Understand \u00e8 il secondo album in studio del gruppo musicale statunitense The Knack, pubblicato il 15 febbraio 1980."}
{"id": "6678807", "revid": "1924342", "url": "https://it.wikipedia.org/wiki?curid=6678807", "title": "Fabrika Zv\u00ebzd", "text": "Fabrika Zvyozd o Fabrika zv\u00ebzd (, letteralmente \"La Fabbrica delle Stelle\",) \u00e8 un talent show televisivo russo trasmesso su Primo Canale dal 2002 al 2012. \u00c8 la versione russa del formato Endemol Operaci\u00f3n Triunfo. Da 2 settembre 2017, viene trasmesso sul canale \"MUZ-TV\" sotto il nome di \" \u041d\u043e\u0432\u0430\u044f \u0424\u0430\u0431\u0440\u0438\u043a\u0430 \u0437\u0432\u0451\u0437\u0434\".\nAlcuni ex alunni della Fabrika Zvyozd sono molto famosi artisti e musicisti contemporanei dell'industria dello spettacolo russo, tra cui: Polina Gagarina, Julia Savicheva, Timati, Irina Dubstova, gruppo Fabrika, Julianna Karaulova, Stas Piekha, Victoria Daineko, Dzmitryj Kaldun, Vlad Sokolovsky, Elena Temnikova, Natalija Podol'skaja, Sati Kazanova ed Irson Kudikova. Il progetto \u00e8 stato trasmesso per la prima volta nel Primo Canale da 13 ottobre del 2002.\nC'erano sette stagioni dello show. Inoltre, nel 2011, \u00e8 stato lanciato il progetto \"\u0424\u0430\u0431\u0440\u0438\u043a\u0430 \u0437\u0432\u0451\u0437\u0434. \u0412\u043e\u0437\u0432\u0440\u0430\u0449\u0435\u043d\u0438\u0435\" (letteralmente \"\"La Fabbrica delle Stelle. Il ritorno\") , in cui gi\u00e0 famosi alunni delle stagioni precedenti hanno combattuto per il diritto di diventare il migliore dei migliori. Di conseguenza, la vittoria nell'ottava stagione \u00e8 stata ottenuta da Victoria Daineko, vincitrice di quinto stagione.\nNel 2012 c'\u00e8 stata la continuazione del progetto \"La Fabbrica delle stelle: Russia-Ucraina\"\", in cui hanno gareggiato i migliori alunni delle versioni russe e ucraine della \"Fabbrica\". Con il punteggio di 3-2 nella lotta, la vittoria \u00e8 stata celebrata dai cantanti che hanno parteciapto dalla Russia: Polina Gagarina, Victoria Daineko, Dzmitryj Kaldun, Vlad Sokolovsky e Dominik Joker.\nA met\u00e0 del maggio 2017, \u00e8 stato annunciato che la nuova stagione della \"Fabbrica delle Stelle\" sar\u00e0 trasmessa sul canale \"Muz-TV\". La premiere \u00e8 avvenuta il 2 settembre 2017. I concerti sono trasmessi su \"Muz-TV\" ogni sabato alle 18:00 e i diari dello show - dal luned\u00ec al venerd\u00ec alle 14:30, alle 19:20 e alle 22:30."}
{"id": "6678809", "revid": "827882", "url": "https://it.wikipedia.org/wiki?curid=6678809", "title": "Round Trip", "text": ""}
{"id": "6678810", "revid": "126257", "url": "https://it.wikipedia.org/wiki?curid=6678810", "title": "Naviglio di Viarenna", "text": ""}
{"id": "6678811", "revid": "126257", "url": "https://it.wikipedia.org/wiki?curid=6678811", "title": "Naviglio del Vallone", "text": ""}
{"id": "6678812", "revid": "92723", "url": "https://it.wikipedia.org/wiki?curid=6678812", "title": "TT97", "text": "TT97 (Theban Tomb 97) \u00e8 la sigla che identifica una delle Tombe dei Nobili ubicate nell\u2019area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT97 era la tomba di:\nBiografia.\nUnici dati biografici rilevabili, il nome del padre, Duhtihotep, Supervisore dei costruttori di sandali del tempio di Amon, e prete \"wab\".\nLa tomba.\nLa tomba ricalca, in linea di massima, la forma a \"T\" rovesciata tipica del periodo; da un cortile, un breve corridoio d\u00e0 accesso ad una sala trasversale. Da questa si diparte una seconda sala perpendicolare alla prima non ultimata. Sulle pareti (danneggiate) i resti di testi e immagini di uomini in offertorio al defunto; i resti di una stele con un uomo inginocchiato. Un breve corridoio immette in una sala perpendicolare alla precedente sulle cui pareti un falco, rappresentazione di Horus, e Anubi quale sciacallo. In alto un uomo reca abiti e stoffe mentre pi\u00f9 sotto un prete lettore dinanzi alla mummia.\nLa sala termina in un'altra sala trasversale, con quattro pilastri, sulle cui pareti una stele con testi autobiografici, frammenti di dipinti con quattro preti che purificano il defunto e una nicchia con rappresentazione di Anubi. Nella camera funeraria, sotterranea e il cui ingresso si apre nel cortile antistante la TT97, il sarcofago intrusivo di tale Thu, Costruttore di sandali del tempio di Amon (non \u00e8 stato possibile stabilire il periodo di intrusione)."}
{"id": "6678813", "revid": "1550128", "url": "https://it.wikipedia.org/wiki?curid=6678813", "title": "HSBC Arena (Rio de Janeiro)", "text": ""}
{"id": "6678824", "revid": "486946", "url": "https://it.wikipedia.org/wiki?curid=6678824", "title": "PGE Arena Gda\u0144sk", "text": ""}
{"id": "6678827", "revid": "729019", "url": "https://it.wikipedia.org/wiki?curid=6678827", "title": "Stazione di Villa", "text": "La stazione di Villa () era una fermata ferroviaria posta lungo la linea Ora-Predazzo. Era situata nel comune di Montagna.\nStoria.\nFu chiusa prima del 10 gennaio 1963.\nStrutture e impianti.\nLa fermata era composta e dal solo binario di circolazione."}
{"id": "6678830", "revid": "767487", "url": "https://it.wikipedia.org/wiki?curid=6678830", "title": "Round Trip (The Knack)", "text": "Round Trip \u00e8 il terzo album in studio del gruppo musicale statunitense The Knack, pubblicato nel 1981."}
{"id": "6678831", "revid": "729019", "url": "https://it.wikipedia.org/wiki?curid=6678831", "title": "Stazione di Castel d'Enna", "text": "La stazione di Castel d'Enna () era una fermata ferroviaria posta lungo la linea Ora-Predazzo. Serviva l'omonimo castello, situato nel comune di Montagna.\nStoria.\nFu chiusa prima del 10 gennaio 1963.\nStrutture e impianti.\nLa fermata era composta e dal solo binario di circolazione."}
{"id": "6678832", "revid": "599013", "url": "https://it.wikipedia.org/wiki?curid=6678832", "title": "Serious Fun", "text": ""}
{"id": "6678833", "revid": "92723", "url": "https://it.wikipedia.org/wiki?curid=6678833", "title": "TT98", "text": "TT98 (Theban Tomb 98) \u00e8 la sigla che identifica una delle Tombe dei Nobili ubicate nell\u2019area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT98 era la tomba di:\nBiografia.\nUnici dati biografici rilevabili, l'incarico della madre, Capo delle nutrici del Signore delle Due Terre, e il nome della moglie, Henuttawi.\nLa tomba.\nLa tomba, non ultimata, \u00e8 molto piccola ed \u00e8 costituita da una sala trasversale con due pilastri e l'abbozzo di quello che si sarebbe poi trasformata, molto probabilmente, nella sala perpendicolare alla prima, tipica delle strutture a \"T\" rovesciata propria di questo periodo. Nella sala trasversale, i rilievi di due figlie (non noti i nomi) che recano fiori seguendo la propria madre e di altre due figlie che, coadiuvate da aiutanti, recano mazzi di fiori al defunto e alla madre in occasione della \"bella festa dell'ovest\". In altro rilievo il defunto e la moglie adorano Osiride."}
{"id": "6678835", "revid": "123176108", "url": "https://it.wikipedia.org/wiki?curid=6678835", "title": "Olimpia Aldobrandini", "text": "Biografia.\nInfanzia.\nOlimpia Aldobrandini nacque a Roma il 20 aprile 1623, figlia di Giovan Giorgio Aldobrandini, II principe di Meldola, e di sua moglie, la principessa Ippolita Ludovisi (figlia a sua volta di Orazio Ludovisi, I duca di Fiano e sorella di Niccol\u00f2 I Ludovisi, principe di Piombino, nonch\u00e9 nipote di papa Gregorio XV).\nPrimo matrimonio.\nNel 1638, spos\u00f2 il principe Paolo Borghese che per\u00f2 mor\u00ec nel 1646 dopo pochi anni di matrimonio. \nSecondo matrimonio.\nNel 1647 si rispos\u00f2 con Camillo Francesco Maria Pamphili (figlio di Olimpia Maidalchini e nipote di papa Innocenzo X) il quale rinunci\u00f2 al cardinalato per maritarsi con lei e proseguire quindi la propria casata. Parte della dote che ella port\u00f2 in questo suo secondo matrimonio era costituita da una grandiosa collezione di dipinti (tra cui diversi pezzi provenienti dal \"Camerino d'Alabastro\" del duca di Ferrara) oltre alle ville di Montemagnanapoli e Frascati, i possedimenti degli Aldobrandini in Romagna ed i palazzi romani di Via del Corso e Palazzo Aldobrandini.\nQueste propriet\u00e0 passarono alla famiglia Pamphili e divennero il nucleo della moderna Galleria Doria Pamphilj.\nMorte.\nMor\u00ec a Roma il 18 dicembre 1681.\nDiscendenza.\nOlimpia e Paolo Borghese, suo primo marito, ebbero:\nDal matrimonio tra Donna Olimpia e Camillo Francesco Maria Pamphili nacquero i seguenti figli:"}
{"id": "6678836", "revid": "1444345", "url": "https://it.wikipedia.org/wiki?curid=6678836", "title": "Serious Fun (The Knack)", "text": "Serious Fun \u00e8 il quarto album in studio del gruppo musicale statunitense The Knack, pubblicato il 16 gennaio 1991."}
{"id": "6678842", "revid": "144796", "url": "https://it.wikipedia.org/wiki?curid=6678842", "title": "Gianfrancesco Aldobrandini, I principe di Meldola", "text": ""}
{"id": "6678847", "revid": "93154375", "url": "https://it.wikipedia.org/wiki?curid=6678847", "title": "Cattedrale di San Michele (Coventry)", "text": ""}
{"id": "6678848", "revid": "1833487", "url": "https://it.wikipedia.org/wiki?curid=6678848", "title": "Luigi Seviroli", "text": "Dal 2001 \u00e8 compositore di colonne sonore di serie tv e film, oltre che serie RAI. Tra i suoi lavori spiccano le musiche di film e serie TV di successo come \"Il capo dei capi,\" \"Il ragioniere della mafia\" di Federico Rizzo e della miniserie Nassiryia - Per non dimenticare. \nHa composto colonne sonore di alcuni radiodrammi per Radio Rai.\nSi \u00e8 ispirato al personaggio dell'inquisitore Nicolas Eymerich dei romanzi di Valerio Evangelisti per il suo CD \"Quaestio prima,\" pubblicato nel 2005 con lo pseudonimo di Picatrix."}
{"id": "6678849", "revid": "599013", "url": "https://it.wikipedia.org/wiki?curid=6678849", "title": "Paulo Victor Vidotti", "text": "Statistiche.\nPresenze e reti nei club.\n\"Statistiche aggiornate al 21 novembre 2017\"."}
{"id": "6678850", "revid": "1632387", "url": "https://it.wikipedia.org/wiki?curid=6678850", "title": "Este (Italia)", "text": "Este \u00e8 un comune italiano di abitanti della provincia di Padova in Veneto, situato a meridione dei Colli Euganei, in posizione sud-ovest rispetto al capoluogo.\nGeografia fisica.\nIl comune di Este, situato sul versante meridionale dei Colli Euganei, dista 32 km da Padova e 24 da Rovigo. \u00c8 raggiungibile dall'autostrada A13, uscendo al casello di Monselice, oppure dalla nuova A31, uscendo a Noventa Vicentina. Mediante viabilit\u00e0 ordinaria, si pu\u00f2 arrivare a Este percorrendo la strada regionale 10 (da Mantova), la strada statale 16 (da Padova e Monselice) e la provinciale 247 (da Vicenza).\nStoria.\nAntichit\u00e0.\nLa citt\u00e0 di Este \u00e8 abitata da tempi molto antichi: gi\u00e0 nell'et\u00e0 del ferro, infatti, era il principale insediamento degli antichi Veneti o Paleoveneti, i quali svilupparono la citt\u00e0, facendo fiorire l'economia grazie agli scambi con le civilt\u00e0 limitrofe, ma anche con i Greci e i Romani.\nIn seguito, nel III-II secolo a.C., Este fu riconosciuta colonia romana, mentre il Veneto divenne alleato di Roma. Reperti di questi periodi sono conservati nel Museo Nazionale Atestino. Nell'89 a.C., con la \"lex Pompeia\", venne concesso il diritto latino; nel 49 a.C., all'inizio della guerra civile tra Pompeo e Cesare, quest'ultimo, per ottenere l'appoggio della popolazione, concesse il diritto romano a tutta la Gallia Cisalpina, di cui era stato proconsole tra il 58 e il 49. Con la morte di Cesare, vi furono anni di guerra civile. In seguito alla battaglia di Azio, Augusto affida ai soldati della V e XI legione i territori dell'agro di Este (formato dai territori di Galzignano, Teolo, Lonigo, Noventa Vicentina, Trecenta, Pernumia, Monselice, e Cinto Euganeo).\nIn seguito alle invasioni barbariche e alla caduta dell'Impero romano d'Occidente, Este si spopol\u00f2, riducendosi a villaggio rurale: secondo alcuni, ci\u00f2 accadde a causa dell'opposizione ad Attila, poich\u00e9 quest'ultimo era solito distruggere ogni citt\u00e0 che gli si mostrava ostile.\nEste cadde quindi sotto la mano degli Unni e successivamente sotto quella degli Ostrogoti, che decretarono la fine dell'Impero Romano.\nMedioevo - Rinascimento.\nAll'inizio dell'Alto Medioevo, Este era inclusa nel regno degli Ostrogoti (secc. V-VI d. C.). In seguito il villaggio fu annesso all'Impero Bizantino, il quale detenne il potere sui territori veneti soltanto per pochi decenni, poich\u00e9 gi\u00e0 alla fine del VI secolo fu soppiantato \"in loco\" dai Longobardi; tale popolazione istitu\u00ec un regno che sopravvisse per due secoli, e fu infine sconfitto dal Sacro Romano Impero di Carlo Magno.\nTra il IX e il X secolo la casata dei Marchesi Adalberti di Toscana, da cui origin\u00f2 quella degli Obertenghi, conquist\u00f2 un vasto territorio a nord dell'Adige ed infine si impossess\u00f2 del vasto agro controllato da Este, acquisendone presto il nome (casata degli Estensi) e contribuendo alla sua rinascita: dopo il XI secolo la citt\u00e0 si ripopol\u00f2 attorno al castello fatto costruire dal marchese Alberto Azzo II d'Este nel 1056 circa e che vi trasfer\u00ec la sua residenza nel 1073. \nAnche Este fu una delle localit\u00e0 interessate dalle travagliate vicende umane e storiche che si svolsero in Veneto tra l'XI e il XIII secolo. Dapprima essa divenne una delle numerose propriet\u00e0 dei vari componenti della famiglia degli Ezzelini, tra cui il pi\u00f9 celebre fu Ezzelino III da Romano; propriet\u00e0 che furono certosinamente accertate, censite e documentate dopo la loro definitiva sconfitta avvenuta nel 1259, per mano di Azzo VII d'Este, nella battaglia di Cassano d'Adda.\nEzzelino III da Romano, alleato di Federico II di Svevia, conquist\u00f2 per ben due volte Este (1238 e 1249), e nel farlo danneggi\u00f2 fortemente il castello marchionale; la famiglia d'Este frattanto aveva trasferito la sua residenza a Ferrara (1239), citt\u00e0 che sarebbe divenuta la loro nuova capitale.\nDopo la morte di Ezzelino, in un panorama regionale che vedeva contrapposti Scaligeri, Carraresi e Visconti, apparve sulla scena atestina Cangrande della Scala (sempre ghibellino), il quale distrusse il castello nel 1317.\nNel 1339, Ubertino da Carrara, signore di Padova, fece ricostruire il castello cos\u00ec com'\u00e8 tuttora. \nNel 1405 la citt\u00e0 si sottomise spontaneamente alla Repubblica veneziana per sfuggire al controllo dei padovani e agli scontri di questi con i veronesi. Sotto il dominio veneziano conobbe un periodo di grande prosperit\u00e0, fiorendo nell'ambito dell'economia, della cultura e dell'arte, in un processo che venne interrotto solo dalla peste del 1630.\nXVIII-XIX secolo.\nSotto il dominio veneziano (1405-1797), Este divenne un insediamento prospero. In seguito la Repubblica veneta venne conquistata da Napoleone Bonaparte, che cedette tutti i suoi territori all'Impero Asburgico: anche la cittadina euganea, dunque, entr\u00f2 a far parte del Regno Lombardo-Veneto. Dal 1850 al 1853 fu sede di una commissione militare austriaca, avente lo scopo di debellare il brigantaggio diffusosi nel territorio dopo i moti del 1848-49.\nNell'Ottocento, Este diede i natali a una delle figure pi\u00f9 importanti dell'intransigentismo cattolico, monsignor Pietro Balan (1840-1893), il quale (seppur di umili origini) divenne storico e giornalista, autore di innumerevoli opere che gli conquistarono una fama europea.\nNel 1866 Este, con il Veneto, fu annessa al Regno d'Italia.\nDopo l'annessione, qui come in tutta la regione crebbe considerevolmente l'emigrazione.\nTra il Settecento e l'Ottocento, molti poeti fecero visita alla citt\u00e0 atestina: tra loro spiccano i nomi di George Byron, Percy Shelley e Ugo Foscolo.\nStoria contemporanea.\nDurante la seconda guerra mondiale, Este ospit\u00f2 le truppe tedesche, le quali si scontrarono contro i partigiani e le truppe degli Alleati.\nVennero deportati dalla cittadina persone di religione ebraica.\nNel 1943 il territorio atestino fece parte della Repubblica Sociale Italiana. Il 28 aprile 1945 vi arrivarono le truppe alleate, che costrinsero alla ritirata le truppe dell'Asse.\nNel 1946 Este divenne parte della neonata Repubblica Italiana.\nSociet\u00e0.\nEtnie e minoranze straniere.\nAl 31 dicembre 2015 gli stranieri residenti nel comune sono , ovvero l'8,23% della popolazione. Di seguito sono riportati i gruppi pi\u00f9 consistenti:\nCultura.\nEventi.\n\"Alla Corte degli Estensi\", rievocazione storica iscritta al Registro Regionale delle Manifestazioni storiche di interesse locale e organizzata da Este Medievale, associazione storico culturale no profit che rende testimonianza degli antichi fasti del Casato d'Este. La festa si prefigge lo scopo di far conoscere e praticare la storia e la tecnica delle arti medievali, come arco storico, scherma antica, danza e fuoco. La manifestazione si svolge ogni anno, solitamente tra fine maggio ed inizio giugno, e coinvolge altre associazioni, quali Ferrara, Grottazzolina e V\u00e0rpalota, facenti parte del Consorzio \"Terre e Castelli Estensi\".\nEconomia.\nA Este sono presenti varie aziende legate al settore metalmeccanico; vi ha sede la filiale italiana di Komatsu Limited.\nInfrastrutture e trasporti.\nLa stazione ferroviaria di Este, posta lungo la ferrovia Mantova-Monselice, \u00e8 servita da corse regionali svolte da Trenitalia e Sistemi Territoriali nell'ambito del contratto di servizio stipulato con la Regione Veneto.\nFra il 1906 e il 1934 la citt\u00e0 era servita da una linea tranviaria che dalla centrale piazza Vittorio Emanuele II (poi rinominata piazza Maggiore) conduceva alla stazione ferroviaria e, tramite una diramazione, alla stazione di Sant'Elena-Este, posta sulla ferrovia Padova-Bologna.\nAmministrazione.\nFonte: Ministero dell'interno\nSport.\nHa sede nel comune la societ\u00e0 di calcio Associazione Calcio Este.\n\u00c8 presente anche una societ\u00e0 di Tchoukball: il Tchoukball Redentore Este ASD con due squadre, Knights e Templars, militanti nella serie B del campionato italiano.\nLe altre squadre di calcio della citt\u00e0 sono l'A.S.D. Deserto e il Redentore che militano in Terza Categoria.\nL'altro sport di squadra \u00e8 il tennis da tavolo, con il team ASD Tennistavolo '91 Paiuscato Este, militante nel campionato nazionale A1.\nGrande visibilit\u00e0 anche per il Cheerleading, con l'ASD Cheer School Click e le sue squadre giovanili e senior. \u00c8 l'unica realt\u00e0 provinciale che pratica questo sport di squadra.\nImpianti sportivi.\nNel quartiere Este Nuova, sono presenti vari impianti sportivi, come lo Stadio Nuovo, la Piscina Comunale e i campi da tennis del Tennis Club."}
{"id": "6678852", "revid": "838137", "url": "https://it.wikipedia.org/wiki?curid=6678852", "title": "Gerlando Maria Genuardi", "text": "Biografia.\n\u00c8 stato ordinato sacerdote il 20 settembre 1862.\nIl 29 luglio 1872 papa Pio IX lo ha nominato primo vescovo della neo costituita diocesi di Acireale.\nHa ricevuto l'ordinazione episcopale nella chiesa dei Santi Vincenzo e Anastasio a Roma dal cardinale Camillo Di Pietro, cardinale vescovo di Albano, coconsacranti i futuri cardinali Alessandro Franchi, arcivescovo titolare di Tessalonica, ed Edward Henry Howard, arcivescovo ausiliare di Frascati; ha preso possesso della diocesi il successivo 10 novembre.\n\u00c8 morto il 4 giugno 1907 dopo 35 anni di governo pastorale della diocesi.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6678853", "revid": "92723", "url": "https://it.wikipedia.org/wiki?curid=6678853", "title": "TT99", "text": "TT99 (Theban Tomb 99) \u00e8 la sigla che identifica una delle Tombe dei Nobili ubicate nell\u2019area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT99 era la tomba di:\nBiografia.\nUnici dati biografici rilevabili, il nome della madre, Sid-hout, e della moglie, Taimaw.\nLa tomba.\nLa tomba \u00e8 costituita da una sala trasversale con struttura planimetrica a \"T\" rovesciata, tipica delle tombe del periodo. Un breve corridoio d\u00e0 accesso alla sala trasversale sulle cui pareti (1) il defunto offre libagioni su un braciere; il defunto (2) riceve un tesoro; il defunto (3) riceve mandato da Thutmosi III di recarsi in Libano; il defunto ispeziona lavoratori (4). Un rilievo, su due registri (5) (danneggiato), mostra il defunto e tracce di file di soldati e cavalli, nonch\u00e9 un siriano e un egizio che trainano un pesante carico; il testo indica che si tratta dei tributi recuperati in Libano e portati a Thutmosi III. Un passaggio, sulle cui pareti (6) \u00e8 rappresentata una doppia scena del defunto che adora Osiride, adduce a una sala perpendicolare alla precedente: il defunto (7-8) riceve il bestiame e ispeziona le suppellettili funerarie.\nUn breve corridoio immette in una seconda sala trasversale con due grandi pilastri: su uno (A) il defunto riceve regali per la festa del Nuovo Anno dalla moglie (?) e da alcuni familiari (?), sull'altro (B), frammenti di testo con i titoli del defunto. Sulle pareti: testi autobiografici (9); fanciulle che preparano un letto (10), con candele, statue di Bes, protettore del sonno, scatole e ceste. Poco discosto (11-12) scene della processione funeraria con trasporto di suppellettili e liste delle offerte; frammenti di un inno a Osiride (13) e (14) un uomo e una donna che officiano riti sulla mummia. Due preti (15) con liste di offerte dinanzi al defunto e alla moglie; una nicchia, sul lato pi\u00f9 lungo della sala (16), presenta una doppia scena del defunto dinanzi ad Anubi nella sua forma di sciacallo."}
{"id": "6678854", "revid": "1444345", "url": "https://it.wikipedia.org/wiki?curid=6678854", "title": "Zoom (The Knack)", "text": "Zoom \u00e8 il quinto album in studio del gruppo musicale statunitense The Knack, pubblicato il 14 luglio 1998. Nel 2003 ci fu una riedizione dell'album intitolata \"Re-Zoom\" e comprendente 3 tracce aggiuntive."}
{"id": "6678856", "revid": "92723", "url": "https://it.wikipedia.org/wiki?curid=6678856", "title": "TT100", "text": "TT100 (Theban Tomb 100) \u00e8 la sigla che identifica una delle Tombe dei Nobili ubicate nell\u2019area della cosiddetta Necropoli Tebana, sulla sponda occidentale del Nilo dinanzi alla citt\u00e0 di Luxor, in Egitto. Destinata a sepolture di nobili e funzionari connessi alle case regnanti, specie del Nuovo Regno, l'area venne sfruttata, come necropoli, fin dall' e, successivamente, sino al periodo Saitico (con la XXVI dinastia) e Tolemaico.\nTitolare.\nTT100 era la tomba di:\nBiografia.\nRekhmira (ovvero \"saggio come Ra\") assunse la carica di Governatore della Citt\u00e0 (Tebe) e Visir tra l'anno XXVIII e il XXIV del regno di Thutmosi III e prosegu\u00ec all'inizio di quello del suo successore Amenhotep II. Prima di lui solo altri due sommarono le due cariche: suo nonno Aamtju Ahmose (titolare della TT83), che assunse la carica durante la XVIII dinastia agli inizi del regno di Thutmosi III, e suo zio User (TT61 e TT131), che assunse la carica nell'anno V dello stesso re.\nSuo padre Neferweben, viene indicato nella TT100 come prete \"wab\" di Amon. Non risulta, dai riferimenti parietali che abbia ricoperto la carica di Visir anche se risulta essere esistito, nel periodo di riferimento, un Visir del Nord di nome Neferweben. Bet fu la madre di Rekhmira e Meryt fu sua moglie; entrambe si fregiavano del titolo di \"hekeret Nesut\", ovvero \"reale ornamento\".\nRekhmira, che nella tomba assomma in s\u00e9 oltre un centinaio di titoli, svolse la sua attivit\u00e0 alla fine del regno di Thutmosi III e la carica gli venne confermata dal suo successore, Amenhotep II, ma ben presto se ne perdono le tracce storico-archeologiche. La figura del visir Rekhmira, cos\u00ec come quella della moglie Meryt, appaiono spesso abrase o scalpellate, cos\u00ec come pure quelle dei figli i cui nomi sono stati tuttavia ricostruiti in Takhaout, Mutneferet ed Henuttawy per le femmine, Amenhotep, Mery, e Senouseret Kenamon per i maschi. Nella tomba compare anche un tale Baki e sua moglie At, ma non si \u00e8 a conoscenza di legami di parentela con il Visir.\nLa tomba.\nLa tomba, che presenta un corredo di pitture parietali tra i meglio conservati e i pi\u00f9 vasti della Necropoli tebana, si sviluppa planimetricamente secondo lo schema a \"T\" rovesciata tipica del periodo. Un particolarit\u00e0 la rende altres\u00ec unica nel panorama dell'area: dalla sala trasversale (larga circa 21 m, profonda 2,30 e alta 3,30) si diparte un corridoio perpendicolare alla precedente largo poco pi\u00f9 di 2 m, lungo quasi 27 m, il cui soffitto, partendo dai 3,30 m dell'ingresso, si innalza progressivamente fino a raggiungere, alla fine del corridoio, la considerevole altezza di oltre 8 m.\nArtisticamente, quasi ogni metro della tomba \u00e8 ricoperto di pitture generalmente realizzate su pi\u00f9 registri sovrapposti il che sembra moltiplicare il gi\u00e0 consistente numero delle scene rappresentate.\nNel corso della sua lunga storia TT100 fu soggetta a parecchie traversie: durante il regno di Amenhotep II le immagini di Rekhmira, della moglie Meryt e dei loro figli vennero abrase; dove raggiungibili facilmente vennero completamente rimosse ricoprendo le \"silhouette\" restanti con colore rosso, in altri casi si provvide alla sola abrasione del viso. Si ritiene tuttavia che Rekhmira non sia mai stato sepolto in questa che doveva perci\u00f2 essere solo la cappella della sepoltura, sepoltura che, ad oggi, non risulta essere stata ancora scoperta. Un nuovo intervento ai danni delle pitture parietali avvenne circa 100 anni dopo durante il regno di Amenhotep IV/Akhenaton, detto anche dell'eresia amarniana, con l'asportazione dei simboli relativi al dio Amon. Altri danni furono arrecati alla tomba dal passare dei secoli tra cui l'apertura di un nuovo accesso nella facciata a cura di abitanti del luogo che ne fecero la propria abitazione e che danneggi\u00f2 pesantemente il testo autobiografico conosciuto come \"I doveri del Visir\" che sulla parete si trovava. All'utilizzo come abitazione e stalla si devono poi aggiungere infiltrazioni d'acqua, fuliggine dei fuochi, esalazioni degli animali ivi ricoverati e sterco di pipistrello, fino a giungere all'intonacatura di intere parti delle pareti pesantemente denunciata da Norman de Garis Davies durante i rilievi eseguiti tra il 1906 e il 1940.\nL'ubicazione di TT100 era gi\u00e0 nota ai primi visitatori dell'area e venne usata come abitazione e stalla dagli abitanti del luogo. I primi rilievi dei dipinti parietali si debbono a Robert Hay nel 1832, seguirono altre operazioni di rilievo e copia dei dipinti a cura di molteplici altri egittologi (George Alexander Hoskins, Fr\u00e9d\u00e9ric Cailliaud, John Gardner Wilkinson, \u00c9mile Prisse d'Avennes e altri), ma solo nel 1889 la tomba venne protetta con l'apposizione di una porta in ferro. Nel 1906 il Metropolitan Museum di New York provvide a far eseguire completi rilievi a cura di Norman e Nina de Garis Davies e del fotografo Harry Burton. Il lavoro si protrasse fino al 1940 e ne scatur\u00ec nel 1944 la pubblicazione \"The tomb of rekh-mi-Re at Thebes\" in due volumi.\nUn corridoio, che si apre su un cortile e sulle cui pareti sono riportati testi di offertorio (1 in planimetria), d\u00e0 accesso ad una sala trasversale; su due registri sovrapposti (2) il defunto, sotto la cui sedia sono nascoste alcune oche, ispeziona cinque file di funzionari, due messaggeri e alcuni postulanti, con testi che esplicitano le funzioni del visir (cosiddetta stele dei \"doveri del visir\"), \u00e8 quindi rappresentata la raccolta delle tasse e la registrazione dei prodotti dell'Alto Egitto, compreso il bestiame e l'oro (che viene pesato), nonch\u00e9 scimmie, piccioni, miele e capre. Seguono (3) testi autobiografici e (4), su cinque registri sovrapposti, le cosiddette processioni tributarie; poco discosto (5) il defunto, nella sua posizione di visir, dinanzi a Thutmosi III; il defunto (6) ispeziona il versamento delle tasse e dei prodotti del Basso Egitto tra cui miele, grano, oro e uomini che recano tori, vitelli e capre. Segue (7) il defunto che, su cinque registri sovrapposti, ispeziona le provviste del tempio e i lavoratori, le statue del re, e le suppellettili funerarie; sono presenti anche frammenti di scene di preparazione della birra e di cottura di cibi. Ancora su cinque registri sovrapposti (8) il censimento del bestiame, il calcolo del raccolto, il trasporto del grano, la cattura di animali, l'aratura, la semina e la mietitura. Su uno dei lati corti (9), e su due registri, il figlio Menkheperreseneb e, seduti, il visir Amethu, nonno del defunto e titolare della TT83, e lo zio User, a sua volta visir e titolare della tomba TT61, entrambi accompagnati dalle rispettive mogli, dinanzi al defunto e alla moglie Meryt a loro volta seduti; segue una scena simile con i figli Amenhotep, Neferweben e Baki, con le rispettive mogli. Seguono (10) scene di ispezione di prodotti dalle terre del Delta nilotico con la cattura di animali tra cui orici, tori selvatici, stambecchi, iene e polli, di vendemmia di pesca e preparazione del pescato; frammenti (11) di due scene del defunto a caccia nel deserto di tori selvatici, iene, struzzi, e di uccelli che volano su papiri in una palude.\nUn breve corridoio (12), sulle cui pareti sono riportati testi sacri e di offertorio, d\u00e0 accesso a una lunga camera, ma non particolarmente larga, perpendicolare alla precedente. Sulle pareti: su sei registri sovrapposti (13) la raccolta e la preparazione delle provviste per il tempio di Amon alla presenza del defunto e dei suoi assistenti; la consegna di razioni ai servi del tempio; la registrazione di grano e fagioli (?); la pesatura di fagioli, la preparazione di torte e la raccolta del miele; il trasporto di prodotti da Kharga, Punt e dal Delta compreso vino, papiro, miele, noci e scimmie; distribuzione di unguenti e stoffe, prigionieri hittiti, siriani e nubiani, con donne e bambini; balle di tessuto; bestiame. Poco discosto (14), su otto registri sovrapposti, lavori vari alla presenza del defunto e dei suoi assistenti: fabbricanti di vasi, gioiellieri, conciatori di pelli, carpentieri, cordai, fabbri, pesatori di oro, fabbricanti di mattoni nubiani e siriani, scultori che scolpiscono statue colossali, portatori di pietre, navi da carico, uomini che decorano edifici, squadra di uomini, capeggiati da sovrintendenti, registrati dagli scribi. Il rilievo che segue (15) si sviluppa su dieci registri sovrapposti con la processione funeraria (sono rappresentati 68 episodi distinti), scrigni e riti funerari nel giardino di Osiride, una processione verso Anubi con il trasporto di suppellettili funerarie tra cui statuette del re e scene del pellegrinaggio ad Abydos con danzatrici e due preti purificanti, riti dinanzi a un altare con la combustione di offerte. Il successivo dipinto (16) rappresenta I figli Menkheperreseneb, Amenhotep e Mery in offertorio al defunto e alla madre Meryt, mentre il figlio Senusert presenta una lista di offerte. Sulla parete opposta (17), su due registri un figlio, coadiuvato da due familiari, offre fiori al defunto al suo rientro dopo una missione a Het-Sekhem di cui era stato incaricato da Amenhotep II; il defunto, coadiuvato da aiutanti, riceve funzionari e richiedenti. Su otto registri (18) un banchetto con figlie che offrono sistri e fiori al defunto e alla moglie, ospiti, musicisti comprese suonatrici e suonatori di liuto, di tamburelli, di arpa e nacchere; seguono (19) riti sulla statua del defunto (per complessivi 50 episodi rappresentati), compreso il trasporto della statua a cura di nove preti alla presenza di un prete \"sem\"; segue la preparazione di provviste alla presenza del defunto, nonch\u00e9 barche su un lago. Su quattro registri (20) i figli Amenhotep, Senusert e Menkheperreseneb dinanzi al defunto e alla madre mentre un altro fratello reca la lista delle offerte. Sulla parete di fondo (21) una nicchia su tre registri, il defunto inginocchiato dinanzi a Osiride con testi di offertorio, il figlio Menkheperreseneb dinanzi al defunto e alla madre e una falsa porta con testi (oggi al museo del Louvre, cat. 042007 06).\nL'ala sud della sala trasversale presenta tre particolarit\u00e0 che meritano una disamina specifica: il testo dei cosiddetti \"doveri del visir\" (2 in planimetria), quello dell' \"autobiografia\" (3 in planimetria) e la rappresentazione dei \"tributi stranieri\" (4 in planimetria).\nI doveri del visir.\nI testi detti \"doveri\", fanno parte della letteratura sapienziale tipica dell'Antico Egitto con cui venivano presentati gli incarichi ricoperti da funzionari, ma anche impartiti ammonimenti e lezioni a determinate categorie di lavoratori, o anche ai figli. Si \u00e8 a conoscenza di altre descrizioni di \"doveri\" specifici in tombe di altri visir, ma quella della TT100 (n.ro 2 in planimetria), bench\u00e9 danneggiate dall'apertura di un nuovo accesso alla sala trasversale da parte di abitanti del luogo che fecero della sepoltura la propria abitazione privata, \u00e8 la pi\u00f9 completa; \u00e8 suddivisa in pi\u00f9 capitoli che vanno da disposizioni di carattere pratico:\ndall'ordine delle precedenze:\nal protocollo nei colloqui con il re:\nal giudizio di un magistrato corrotto:\nall'impiego dell'esercito:\nalle regole per la consultazione di documenti, all'impiego e al ruolo dei singoli funzionari e ufficiali, ai criteri di registrazione degli atti, alla tenuta di un registro dei criminali, al controllo sui principali e pi\u00f9 importanti lavori pubblici, alla riscossione delle tasse.\nTesto autobiografico.\nAnalogamente la TT100 ospita una stele (numero 3 in planimetria) che contiene un testo autobiografico ben preservato che reca anche ammonimenti del re al visir:\nI tributi stranieri.\nUna delle scene parietali della camera trasversale (4) \u00e8 relativa alle cosiddette \"processioni egee\", o \"dei tributi stranieri\" o, ancora, \"processioni Keftiw\". Le processioni dei tributari rappresentavano la consegna di \"tributi\" da regioni assoggettate all'Egitto o, comunque, in rapporti con il Paese. Si ritiene, tuttavia che gli oggetti presentati dalle delegazioni Keftiw., ovvero secondo la maggior parte degli studiosi i minoici, rappresentate in almeno sei Tombe dei Nobili, non costituissero un \"tributo\" nel senso letterale del termine, bens\u00ec doni da popolazioni non assoggettate, ma in rapporti commerciali o diplomatici paritetici.\nNel caso della TT100, le \"processioni tributarie\" si sviluppano (4 in planimetria) su cinque registri sovrapposti costituendo, di fatto, una sorta di vera e propria gerarchia: i primi due registri alti, popolazioni libere, con cui l'Egitto aveva rapporti diplomatici; nel terzo e quarto registro popolazioni sicuramente vassalle; nel quinto registro le popolazioni assoggettate:\nNelle riproduzioni dei rilievi risalenti all'800 (specie quelle del 1835 di George Alexander Hoskins), da parte dei primi esploratori, i colori sono pi\u00f9 vividi di quanto non lo siano oggi nella realt\u00e0 e, nel caso dei Keftiw, colpisce il colore giallo dell'oro, unito a una palese opulenza venale e a una qual forma artistica dei doni che sono, a loro volta, ripartiti su tre registri sovrapposti: ceste tra cui ne spicca una contenente anelli che il geroglifico \"neb\" qualifica come oro (si veda, a tal proposito anche la rappresentazione di analoghi anelli nella TT39); nel secondo registro, vasellame vario sia in materiale fittile lavorato e decorato, sia in materiale prezioso (forse ancora oro visto il colore giallo). Spicca, tra gli altri un rython conico, con manico, tipico di pitture parietali minoiche (si vedano anche analoghi contenitori nella TT86). Nel terzo registro, ancora suppellettili fittili ed altre di metallo prezioso tra cui spiccano, di evidente provenienza minoica, un rhyton a forma di testa di toro che poggia su una serie di lingotti \"a pelle di bue\", ed un vaso con coperchio in forma di testa di \"kri-kri\", la caratteristica \"capra cretese\", riconoscibile per la lunga barba. Uno dei portatori reca sulla spalla sinistra un lingotto di forma particolare, cosiddetta \"a pelle di bue\"."}
{"id": "6678917", "revid": "1444345", "url": "https://it.wikipedia.org/wiki?curid=6678917", "title": "Normal as the Next Guy", "text": "Normal as the Next Guy \u00e8 il sesto album in studio del gruppo musicale statunitense The Knack, pubblicato il 25 settembre 2001."}
{"id": "6678968", "revid": "21880", "url": "https://it.wikipedia.org/wiki?curid=6678968", "title": "Sowa Pan", "text": ""}
{"id": "6678969", "revid": "247222", "url": "https://it.wikipedia.org/wiki?curid=6678969", "title": "But the Little Girls Understand", "text": ""}
{"id": "6678970", "revid": "827882", "url": "https://it.wikipedia.org/wiki?curid=6678970", "title": "Botillo", "text": "Il botillo o botelo o butelo o butiecho o butiellu \u00e8 un prodotto di carne lavorata con pezzi di carne di maiale e condita e inserita nel ceco del maiale stesso che viene poi affumicato e semi-stagionato.\n\u00c9 tipico della comarca di El Bierzo (Le\u00f3n) ed ha l'indicazione geografica protetta della provincia di Orense e Lugo in Galizia, dove si chiama \"botelo\" o \"butelo\" e delle Asturie, chiamato \"butiecho\" o \"butiellu\", creato di recente anche in altre aree. Sembra un prodotto simile ad altre regioni di Spagna e del Portogallo ma con altri nomi."}
{"id": "6678971", "revid": "767487", "url": "https://it.wikipedia.org/wiki?curid=6678971", "title": "Jason Love", "text": ""}
{"id": "6678989", "revid": "125215139", "url": "https://it.wikipedia.org/wiki?curid=6678989", "title": "Hogaza", "text": "La hogaza \u00e8 un tipo di pane di grandi dimensioni caratteristico della Provincia di Zamora e di Le\u00f3n (ma anche in genere di tutta la comunit\u00e0 autonoma di Castilla y Le\u00f3n).\nNella letteratura sulla cucina spagnola ci sono abbondanti riferimenti a questo come un pane dei pastori e dei contadini.\nCaratteristiche.\nIn origine si usava farina di segale, oggi farina di grano con una piccola percentuale di crusca e una forma pesa tra il mezzo chilo e il chilogrammo con un aspetto rotondo e schiacciato. All'esterno si presenta con una \"pelle\" spessa e secca e di colore scuro.\nSi infornava tradizionalmente in forno a legna di brugo o di cisto ladanifero e lo si tiene per un'ora a 220\u00b0.\nUsi.\nIl pane serve in tavola tagliato a fette"}
{"id": "6678991", "revid": "1543377", "url": "https://it.wikipedia.org/wiki?curid=6678991", "title": "Coalcom\u00e1n de V\u00e1zquez Pallares", "text": "Coalcom\u00e1n de V\u00e1zquez Pallares \u00e8 una municipalit\u00e0 dello stato di Michoac\u00e1n, nel Messico centrale, il cui capoluogo \u00e8 la localit\u00e0 omonima.\nLa municipalit\u00e0 conta 17.615 abitanti (2010) e ha un'estensione di 2.826,92\u00a0km\u00b2.\nIl significato di \"Coalcom\u00e1n\" in lingua nahuatl \u00e8 \"serpente con le mani\", mentre la seconda parte ricorda Jes\u00fas V\u00e1zquez Pallares, avvocato e uomo politico locale."}
{"id": "6678992", "revid": "785863", "url": "https://it.wikipedia.org/wiki?curid=6678992", "title": "Gaia Vanderquack", "text": ""}
{"id": "6678998", "revid": "1310927", "url": "https://it.wikipedia.org/wiki?curid=6678998", "title": "Michel Ferreira dos Santos", "text": "Caratteristiche tecniche.\n\u00c8 un mediano.\nStatistiche.\nPresenze e reti nei club.\n\"Statistiche aggiornate al 21 novembre 2017\"."}
{"id": "6679014", "revid": "2149408", "url": "https://it.wikipedia.org/wiki?curid=6679014", "title": "Formula Renault 2.0 Alps 2015", "text": "La Formula Renault 2.0 Alps 2015 \u00e8 stata la quinta ed ultima edizione del campionato Formula Renault 2.0 Alps. Ha avuto inizio il 12 aprile all'Autodromo di Imola e si \u00e8 conclusa l'11 ottobre sul Circuito di Jerez, dopo sedici gare suddivise in sette tappe.\nCalendario e risultati.\nIl calendario con i sette eventi per la stagione 2015 \u00e8 stato annunciato il 5 ottobre 2014."}
{"id": "6679019", "revid": "775372", "url": "https://it.wikipedia.org/wiki?curid=6679019", "title": "For\u00e7a A\u00e9rea Caboverdiana", "text": "La For\u00e7a A\u00e9rea Caboverdiana \u00e8 l'attuale aeronautica militare della Repubblica di Capo Verde e parte integrante delle Forze armate capoverdiane."}
{"id": "6679023", "revid": "1123126", "url": "https://it.wikipedia.org/wiki?curid=6679023", "title": "Francisco Domingo Barbosa Da Silveira", "text": "Biografia.\nMonsignor Francisco Domingo Barbosa Da Silveira nacque a Tambores il 26 marzo 1944.\nFormazione e ministero sacerdotale.\nStudio inizialmente nel seminario minore di Florida, quale alunno della diocesi di Tacuaremb\u00f3, e segu\u00ec poi i corsi di filosofia e teologia nel seminario maggiore \"Entre R\u00edos\" in Argentina e nel seminario maggiore interdiocesano \"Cristo Re\" di Montevideo.\nIl 17 giugno 1972 fu ordinato presbitero per la diocesi di Salto.\nDal 1972 al 1982 fu vicario cooperatore presso la parrocchia cattedrale di Salto. Nel 1982 segu\u00ec un corso di spiritualit\u00e0 e liturgia all'Istituto teologico-pastorale per l'America latina del Consiglio episcopale latinoamericano a Medell\u00edn in Colombia. Successivamente fu vicario parrocchiale nella chiesa del Sacro Cuore di Ges\u00f9 a Young dal 1983 al 1987 e parroco della parrocchia di Santa Rosa del Cuareim a Bella Uni\u00f3n dal 1987 al 1998. Nel 1992 segu\u00ec un corso di rinnovamento teologico-pastorale presso la Pontificia Universit\u00e0 di Salamanca in Spagna. Dal febbraio del 1999 fu vicario per la pastorale della diocesi di Salto e contemporaneamente amministratore parrocchiale della parrocchia dell'Immacolata Concezione di Tambores. Per un breve periodo fu anche vicario generale della medesima diocesi. Fu anche assessore della pastorale rurale e della liturgia, nonch\u00e9 dell'equipe dei ministri laici, giudice del tribunale ecclesiastico di seconda istanza della diocesi di Salto, membro del consiglio presbiterale e del collegio dei consultori.\nScrisse il \"Manual de Catequesis Rural\" edito dall'\"Oficio Catequ\u00edstico Nacional\" e alcuni saggi apparsi nel secondo volume della \"Di\u00f3cesis de Salto. A\u00f1o Centenario 1897-1998\". Prepar\u00f2 anche un corso audiografico per la celebrazione della Santa Messa.\nMinistero episcopale.\nIl 6 marzo 2004 papa Giovanni Paolo II lo nomin\u00f2 vescovo di Minas. Ricevette l'ordinazione episcopale l'8 maggio successivo dall'arcivescovo Janusz Bolonek, nunzio apostolico in Uruguay, coconsacranti il vescovo di Salto Daniel Gil Zorrilla e quello di Maldonado-Punta del Este Rodolfo Pedro Wirz Kraemer.\nNel settembre del 2008 comp\u00ec la visita \"ad limina\".\nQualche anno dopo monsignor Barbosa Da Silveira venne ricattato da due ex detenuti uruguaiani con cui aveva compiuto atti omosessuali e che pertanto li denunci\u00f2. Secondo fonti della polizia, i due erano stati assunti per lavorare nel vescovado. Nel dicembre del 2008, dopo una cena, monsignor Barbosa Da Silveira avrebbe avuto rapporti sessuali con i due uomini, atto che venne registrato con un telefono cellulare. La registrazione sarebbe stata usata in seguito per ricattare il vescovo.\nIl 1\u00ba luglio 2009 papa Benedetto XVI accett\u00f2 la sua rinuncia al governo pastorale della diocesi e nomin\u00f2 monsignor Rodolfo Pedro Wirz Kraemer amministratore apostolico della diocesi.\nDopo lo scandalo sessuale in Uruguay monsignor Barbosa Da Silveira si trasfer\u00ec in Spagna e divenne sacerdote cooperatore nella parrocchia dell'Assunzione di Nostra Signora del quartiere Aravaca di Madrid.\nMor\u00ec a Madrid il 17 giugno 2015 all\u2019et\u00e0 di 71 anni. Le esequie si tennero il giorno successivo a Madrid.\nGenealogia episcopale.\nLa genealogia episcopale \u00e8:"}
{"id": "6679024", "revid": "124123", "url": "https://it.wikipedia.org/wiki?curid=6679024", "title": "Ali Al Jallawi", "text": "Ali Saleh Al-Jallawi, meglio noto come Ali Al Jallawi, ha partecipato a vari festival e a diversi recital di poesie in Gran Bretagna, Siria, Kuwait, Giordania e Bahrain. Le sue critiche al governo del Bahrein lo hanno portato in prigione tra il 1995 e il 1998.\nInizia a scrivere poesie gi\u00e0 all'et\u00e0 di 14 anni. In questa periodo le sue composizioni sono caratterizzate dal trattamento della rivoluzione e degli assi politici come primari. A causa, appunto, di un poema in cui ha criticato il regime politico del suo paese viene arrestato. Durante il periodo in cui era detenuto, Al Jallawi, lesse e si istru\u00ec su vari argomenti. La sua rigida posizione nei confronti della religione e della politica lascia cos\u00ec il posto a un'intensa apertura intellettuale, sebbene sia ampiamente impegnato a raggiungere un sistema politico pi\u00f9 giusto nel suo paese. La sua poesia pi\u00f9 recente si occupa di argomenti orientati alla filosofia e all'essere umano. Il suo lavoro pi\u00f9 noto \u00e8 il libro di poesie \"Dilmuniyat\" (Dilmun era il nome di un'antica civilt\u00e0 del Bahrain).\nOggi oltre a scrivere poesie, gestisce un centro di ricerca dedicato alla scrittura, alle minoranze e alle comunit\u00e0 del Bahrain."}
{"id": "6679025", "revid": "1005847", "url": "https://it.wikipedia.org/wiki?curid=6679025", "title": "Elezioni parlamentari a Cuba del 2003", "text": "Le elezioni parlamentari a Cuba del 2003 si tennero il 19 gennaio.\nSistema elettorale.\nA Cuba le elezioni avvengono in forma plebiscitaria: non c'\u00e8 una scelta tra avversari, ma una lista di candidati eletti in precedenza che dev'essere approvata o rifiutata. La met\u00e0 dei candidati viene nominata negli incontri pubblici prima delle elezioni, mentre l'altra met\u00e0 \u00e8 nominata dalle organizzazioni ufficiali di massa, come i sindacati, le organizzazioni dei contadini e le unioni studentesche.\nSecondo il governo, le elezioni rappresentano una dimostrazione di supporto popolare, mentre gli oppositori sono soliti attribuire il risultato pi\u00f9 alla paura o all'apatia da parte di chi non supporta il governo. Essi sostengono che il risultato potrebbe indicare una programmazione elettorale (nelle circoscrizioni note per avere un'alta proporzione di votanti pi\u00f9 inclini ad esprimere insoddisfazione attraverso le schede bianche o nulle, i candidati presentati tendono ad essere fugure locali rispettate non associate direttamente al governo), mancanza di supervisione del conteggio dei voti o l'ostacolo della propaganda. Secondo loro, il sistema di selezione dei candidati esclude qualunque voce davvero indipendente. In realt\u00e0, la libert\u00e0 di stampa \u00e8 garantita dall'articolo 53 della Costituzione cubana, che riconosce la libert\u00e0 di stampa e di parola se \"conforme ai fini della societ\u00e0 socialista\", ed afferma che la propriet\u00e0 dei media di informazione (stampa, radio, televisione e ogni altro mezzo d'informazione di massa) pu\u00f2 essere statale o sociale; in nessun caso un media pu\u00f2 essere di propriet\u00e0 privata per \"assicurarne l'uso ad esclusivo servizio del popolo lavoratore e dell'interesse della societ\u00e0 tutta\". Attualmente, a Cuba esistono 23 periodici, 31 riviste, 24 emittenti radiofoniche, 4 emittenti televisive e tre agenzie di stampa, e sono presenti in Internet un centinaio di blog di giornalisti cubani, anche se, prima del 2009, l'accesso ad Internet era limitato, e giornalisti indipendenti e comuni cittadini che volevano avere un blog trovavano parecchie difficolt\u00e0 ad accedere alla rete..\nQueste limitazioni, per\u00f2, sono dovute al fatto che a Cuba \u00e8 interdetto, per via dell'embargo imposto dagli Stati Uniti, l'allaccio alle dorsali internet via cavo. L'unico accesso alla rete mondiale avviene attraverso costose e lente connessioni satellitari. Come ha duchiarato Fidel Castro in un'intervista, l'impossibilit\u00e0 a connettersi a internet \u00e8 fisica e non politica. Gli Stati Uniti - per via dell'embargo commerciale in vigore - non consentono a Cuba di collegarsi ai cavi sottomarini in fibra ottica che passano vicini all'isola e Cuba dispone pertanto di un'unica banda di accesso a Internet. Questo ne limita di fatto la fruibilit\u00e0 per i 10 milioni di abitanti dell'isola. Per questa ragione, viene data priorit\u00e0 di accesso a chi - secondo il governo - ne avrebbe maggiore necessit\u00e0. Per esempio: medici, accademici, giornalisti, professionisti, quadri del governo e club di Internet di uso sociale. Castro diceva, inoltre, di essere appassionato delle nuove tecnologie e in particolare di Internet ed era particolarmente affascinato dal sito Wikileaks. Dichiar\u00f2 quindi \"Internet ha messo nelle nostre mani la possibilit\u00e0 di comunicare con il mondo\" e \"ci troviamo davanti a un giornalismo investigativo ad alta tecnologia\".\nNella corsa per le elezioni, il Presidente degli Stati Uniti d'America George Bush descrisse il processo come \"una frode ed una finzione\", aggiungendo \"Se il governo di Cuba intraprende tutti i passaggi necessari per assicurare che le elezioni del 2003 siano libere e regolari, e se Cuba inizia ad adottare riforme di mercato, allora, e solo allora, lavorer\u00f2 col Congresso degli Stati Uniti d'America per alleggerire l'embargo sul commercio e sugli spostamenti\". Bush, infatti, includeva Cuba nell'Asse del male.\nRisultati.\nFidel Castro.\nPresidente del Consiglio di Stato di Cuba, Presidente del Consiglio dei Ministri di Cuba e Primo Segretario del Partito Comunista di Cuba\nRa\u00fal Castro.\nPrimo Vicepresidente del Consiglio di Stato di Cuba, Primo Vicepresidente del Consiglio dei Ministri di Cuba, Secondo Segretario del Partito Comunista di Cuba, ministro responsabile delle Forze armate rivoluzionarie cubane\nJuan Miguel Gonz\u00e1lez.\nPadre di Eli\u00e1n Gonz\u00e1lez\nJos\u00e9 Rubiera.\nMeteorologo a capo del sistema di difesa dagli uragani di Cuba\nSilvio Rodr\u00edguez Dom\u00ednguez.\nFamoso cantante e poeta\nEva Esther Ribalta Castillo.\nLa candidata col tasso di approvazione pi\u00f9 basso"}
{"id": "6679027", "revid": "838137", "url": "https://it.wikipedia.org/wiki?curid=6679027", "title": "Cornelius Schilder", "text": "Biografia.\nMonsignor Cornelius Schilder \u00e8 nato a Westwoud il 19 settembre 1941.\nFormazione e ministero sacerdotale.\nHa studiato filosofia nel collegio della Societ\u00e0 missionaria di San Giuseppe di Mill Hill a Roosendaal e quindi teologia al collegio St. Joseph di Mill Hill a Londra.\nIl 29 giugno 1968 \u00e8 stato ordinato presbitero per la Societ\u00e0 missionaria di San Giuseppe di Mill Hill. Dopo l'ordinazione, nel 1968, ha seguito un corso annuale in preparazione al lavoro missionario in una scuola agraria nei Paesi Bassi. \u00c8 stato quindi formatore nel seminario minore del suo ordine a Tilburg dal 1969 al 1970. Giunto in Kenya, ha ricoperto vari incarichi nelle diocesi di Ngong e in quella di Garissa dal 1971 al 1982. In seguito \u00e8 stato parroco della parrocchia di Lamek e responsabile del centro di inculturazione per il popolo Masai dal 1982 al 1986, segretario del vescovo di Ngong, amministratore diocesano, membro del collegio dei consultori dal 1987 al 1991, parroco di Tarassa, nel distretto di Malindi, oggi diocesi, dal 1992 al 1998, vice-superiore regionale del suo ordine nell'Africa orientale dal 1998 al 2000 e superiore regionale del suo ordine nell'Africa orientale dal 2000 alla nomina episcopale.\nMinistero episcopale.\nIl 23 novembre 2002 papa Giovanni Paolo II lo ha nominato vescovo di Ngong. Ha ricevuto l'ordinazione episcopale il 25 gennaio successivo dall'arcivescovo Giovanni Tonucci, nunzio apostolico in Kenya, co-consacranti il vescovo emerito di Ngong Colin Cameron Davies e l'arcivescovo coadiutore di Nyeri John Njue.\nNel novembre del 2007 ha compiuto la visita \"ad limina\".\nIn seno alla Conferenza episcopale del Kenya \u00e8 stato presidente del comitato finanziario.\nIl 1\u00ba agosto 2009 papa Benedetto XVI ha accettato la sua rinuncia al governo pastorale della diocesi. Un anno e mezzo dopo si \u00e8 saputo che i reali motivi delle dimissione erano accuse di abusi sessuali su minori. Monsignor Schilder non per\u00f2 \u00e8 mai stato oggetto di indagini o di processi penali. Nel 2013 \u00e8 stato accusato di aver abusato sessualmente di un giovane seminarista nei primi anni '90.\nAttualmente monsignor Schilder vive nella casa del suo ordine a Oosterbeek, nei Paesi Bassi. Non celebra messe in pubblico e non esercita attivit\u00e0 pastorali.\nGenealogia episcopale.\nLa genealogia episcopale \u00e8:"}
{"id": "6679029", "revid": "481666", "url": "https://it.wikipedia.org/wiki?curid=6679029", "title": "James McQuarrie", "text": ""}
{"id": "6679036", "revid": "1123126", "url": "https://it.wikipedia.org/wiki?curid=6679036", "title": "Raymond John Lahey", "text": "Biografia.\nMonsignor Raymond John Lahey \u00e8 nato a Saint John's il 29 maggio 1940.\nFormazione e ministero sacerdotale.\nDopo aver compiuto gli studi primari e secondari presso il collegio \"San Bonaventura\" a Saint John's, ha seguito quelli in preparazione al sacerdozio presso l'Universit\u00e0 di Ottawa dove conseguito il baccellierato in teologia nel 1961.\nIl 13 giugno 1963 \u00e8 stato ordinato presbitero. Ha proseguito gli studi all'Universit\u00e0 di Ottawa dove ha conseguito la licenza in teologia nel 1963 e il dottorato \"magna cum laude\" in filosofia nel 1966. Lo stesso anno, per qualche mese, ha studiato diritto canonico presso la Pontificia Universit\u00e0 Gregoriana di Roma e quindi si \u00e8 recato per un biennio a Cambridge, nel Regno Unito, per studiare storia ecclesiastica.\nNel 1968 \u00e8 rientrato in patria. In seguito \u00e8 stato amministratore parrocchiale della parrocchia della Santa Croce a Holyrood, vicario generale dell'arcidiocesi di Saint John's dal 1981, parroco della neo-eretta parrocchia di San Pietro a Mount Pearl dal 1982, professore associato di teologia nel Dipartimento di studi religiosi alla Memorial University of Newfoundland e poi capo dello stesso dipartimento, membro del senato accademico della Memorial University of Newfoundland, membro del comitato provinciale dell'educazione religiosa di Terranova e Labrador, membro del consiglio di due scuole cattoliche e del Belvedere Orphanage Trust e membro del consiglio presbiterale. \u00c8 stato anche vicepresidente nel comitato per il bicentenario dell'evangelizzazione di Terranova e Labrador che ha organizzato la visita di papa Giovanni Paolo II del 1984.\n\u00c8 autore di studi e articoli di teologia e storia della Chiesa, ha contribuito al dizionario biografico canadese ed \u00e8 stato membro di diversi consigli accademici, tra cui l'American Academy of Religion.\nMinistero episcopale.\nIl 5 luglio 1986 papa Giovanni Paolo II lo ha nominato vescovo di Saint George's. Ha ricevuto l'ordinazione episcopale il 3 agosto successivo dall'arcivescovo metropolita di Saint John's Alphonsus Liguori Penney, coconsacranti il vescovo di Grand Falls Joseph Faber MacDonald e il vescovo emerito di Saint George's Richard Thomas McGrath.\nIl 5 aprile 2003 papa Giovanni Paolo II lo ha nominato vescovo di Antigonish.\nIl 7 agosto 2009 ha annunciato che la diocesi di Antigonish aveva raggiunto un accordo da 15 milioni di dollari in una causa con le vittime di abusi sessuali da parte di sacerdoti diocesani risalenti al 1950. L'accordo \u00e8 stato approvato dalla Corte Suprema della Nuova Scozia il 10 settembre successivo. Nel 2012 la diocesi ha soddisfatto i suoi obblighi legali di versare 15 milioni alle vittime di abusi sessuali. Per farlo aveva dovuto vendere una gran parte delle sue propriet\u00e0, liquidare i conti bancari di molte chiese e prendere in prestito 6,5 milioni di dollari da istituti di credito privati.\nAccuse di detenzione di materiale pedopornografico e dimissione dallo stato clericale.\nIl 15 settembre 2009 monsignor Lahey \u00e8 tornato in Canada da un viaggio in Europa, arrivando all'Aeroporto Internazionale di Ottawa-Macdonald-Cartier. Gli agenti della Canada Border Services Agency hanno eseguito una ricerca casuale su un computer portatile trasportato da monsignor Lahey. Hanno riscontrato che presumibilmente conteneva \"immagini preoccupanti\". A monsignor Lahey \u00e8 stato permesso tuttavia di tornare in Nuova Scozia. Il computer \u00e8 stato per\u00f2 sequestrato e il servizio di polizia di Ottawa ha affermato che un successivo esame forense aveva rivelato la presenza di immagini pedopornografiche.\nIl 26 settembre 2009 papa Benedetto XVI ha accettato la sua rinuncia al governo pastorale della diocesi.\nIl 4 maggio 2011 monsignor Lahey si \u00e8 dichiarato colpevole di tutte le accuse. Ha accettato di andare in carcere, rinunciando al suo diritto alla libert\u00e0 su cauzione. Il 4 gennaio 2012 \u00e8 stato condannato a quindici mesi di reclusione e ventiquattro mesi di libert\u00e0 vigilata. Tuttavia, poich\u00e9 aveva gi\u00e0 trascorso otto mesi in custodia cautelare, \u00e8 stato rilasciato lo stesso giorno. Ci\u00f2 \u00e8 avvenuto a causa di una legge che era stata abrogata dal governo federale nel 2010. \u00c8 stato possibile usare la norma nel suo caso perch\u00e9 monsignor Lahey aveva commesso il reato nel 2009, prima che la legge fosse abrogata.\nGi\u00e0 \"sospeso a divinis\", il 16 maggio 2012 la Santa Sede lo ha dimesso dallo stato clericale.\nGenealogia episcopale.\nLa genealogia episcopale \u00e8:"}
{"id": "6679068", "revid": "287204", "url": "https://it.wikipedia.org/wiki?curid=6679068", "title": "Milan Skriniar", "text": ""}
{"id": "6679071", "revid": "767487", "url": "https://it.wikipedia.org/wiki?curid=6679071", "title": "Jael Ferreira", "text": "Caratteristiche tecniche.\n\u00c8 un centravanti.\nStatistiche.\nPresenze e reti nei club.\n\"Statistiche aggiornate al 21 novembre 2017\"."}
{"id": "6679077", "revid": "827882", "url": "https://it.wikipedia.org/wiki?curid=6679077", "title": "Oliver La Farge", "text": "Biografia.\nNato a New York nel 1901 da Christopher Grant La Farge e Frances Bayard, si laurea all'Universit\u00e0 di Harvard in Antropologia nel 1929.\nComincia presto ad interessarsi a civilt\u00e0 precolombiane come gli Olmechi e i Maya per poi concentrare i propri studi sui Nativi americani che resteranno il suo principale campo di ricerca e ai quali dedicher\u00e0 molte delle sue opere impegnandosi anche nella difesa dei loro diritti.\n\u00c8 autore di numerosi saggi, racconti, un'autobiografia e alcuni romanzi tra i quali il vincitore del Premio Pulitzer nel 1930 \"Laughing Boy\" (trasposto in film 4 anni pi\u00f9 tardi). Suoi articoli sono apparsi in quotidiani e riviste quali il The New Mexican e il New Yorker.\nMuore ad Albuquerque, nel Nuovo Messico, il 2 agosto 1963 e viene seppellito a Santa Fe.\nVita privata.\nSposatosi due volte, ha avuto due figli dalla prima moglie Wanden Matthews: Povy e Oliver Albee (il futuro cantautore Peter La Farge) e uno dalla seconda sposa Consuelo Otile Baca: John Pendaries \"Pen\"."}
{"id": "6679078", "revid": "1305772", "url": "https://it.wikipedia.org/wiki?curid=6679078", "title": "Peter Pack Rat", "text": "Peter Pack Rat \u00e8 un videogioco arcade a piattaforme pubblicato nel 1985 dalla Atari Games. Nel 1988-1989 vennero pubblicate conversioni per i computer Amstrad CPC, Commodore 64 e ZX Spectrum dalla Silverbird, marchio economico della Telecomsoft. Il protagonista del gioco \u00e8 il piccolo roditore antropomorfo Peter che deve raccogliere cianfrusaglie abbandonate evitando altri animali ostili; \"pack rat\" in inglese \u00e8 il neotoma, ma \u00e8 anche un modo di dire per chi ama accumulare roba di dubbia utilit\u00e0.\nLa macchina arcade originale \u00e8 basata sull'hardware Atari System 1, come alcuni altri giochi Atari, ed era possibile convertire un cabinato da un gioco all'altro acquistando un kit di conversione e cambiando solo alcuni componenti; \"Peter Pack Rat\" venne prodotto in quantit\u00e0 ridotta e principalmente in formato kit di conversione. Quando uscirono le versioni per computer, il vecchio arcade era poco conosciuto.\nUna versione per la console PC Engine era in sviluppo, ma non usc\u00ec mai.\nModalit\u00e0 di gioco.\nIl giocatore controlla Peter e deve aggirarsi in un ambiente a piattaforme con vista di profilo e scorrimento in tutte le direzioni. L'obiettivo \u00e8 raccogliere un certo numero di oggetti sparsi per lo schema, come bottiglie, orologi, lattine, chiavi inglesi e altro, da riportare infine alla tana di Peter per completare il livello. Ci sono tre differenti livelli che si ripetono ciclicamente, aumentando oggetti da raccogliere e nemici: un deposito di rottami con la fognatura sottostante, una fognatura pi\u00f9 grande, e un grosso albero.\nPeter pu\u00f2 correre in orizzontale, saltare e salire su scale a pioli, inoltre sono presenti tubature (o buchi nell'albero) utilizzabili come passaggi istantanei, scivoli a senso unico, scale scorrevoli, trampolini. Sul fondo dei livelli con fognature c'\u00e8 anche una pozza d'acqua, e se Peter ci dovesse cadere pu\u00f2 nuotare lentamente.\nA seconda del livello possono essere presenti vari tipi di animali avversari, che fanno perdere una vita a Peter se lo toccano: ratti di una gang, gatti, cani, mosche, pipistrelli, gufi, un ragno su una grande ragnatela sulla quale anche Peter pu\u00f2 arrampicarsi, un alligatore in acqua, un serpente. Alcuni oggetti come pietre e mattoni, distinti da quelli da portare alla tana, possono essere raccolti e successivamente lanciati in linea retta per stordire temporaneamente i nemici. Gli animali volanti storditi si possono prendere come mezzo di trasporto, permettendo a Peter di volare per un breve periodo di tempo."}
{"id": "6679082", "revid": "400518", "url": "https://it.wikipedia.org/wiki?curid=6679082", "title": "Fast fashion", "text": "Fast fashion \u00e8 un termine moderno usato dai rivenditori di moda per esprimere un design che passa rapidamente dalle passerelle e influenza le attuali tendenze della moda. Questo tipo di collezioni di abbigliamento si basa sulle ultime tendenze presentate alla Settimana della moda ogni anno in primavera e in autunno. L'enfasi \u00e8 posta sull'ottimizzazione di determinati aspetti della catena di produzione, affinch\u00e9 queste linee di moda siano progettate e prodotte in modo rapido ed economico, per consentire ai consumatori di acquistarle a basso prezzo. Questa strategia di produzione rapida a un prezzo accessibile viene utilizzata dai grandi rivenditori come H&amp;M, Zara, Peacocks, Primark, Xcel Brands e Topshop. Tale filosofia si \u00e8 diffusa, in particolare, durante la moda \"boho chic\" a met\u00e0 degli anni 2000.\nLa strategia si \u00e8 sviluppata passando da un concetto basato sul prodotto a uno basato sulla produzione, denominato \"risposta rapida\" e sviluppato negli Stati Uniti negli anni '80, e trasferito a un modello basato sul mercato della \"fast fashion\" alla fine degli anni '90 e all'inizio del XXI secolo. Zara \u00e8 stata la pioniera di questa rivoluzione della moda e il suo marchio \u00e8 diventato quasi un sinonimo del termine, ma ci sono stati altri rivenditori che hanno contribuito alla creazione di questo concetto, come ad esempio Benetton. La moda veloce viene associata anche alla moda usa e getta perch\u00e9 ha immesso sul mercato di massa prodotti di design a prezzi relativamente bassi. Il movimento slow fashion \u00e8 nato in opposizione alla fast fashion, accusando quest'ultima di inquinamento (sia nella produzione di abiti che nello smaltimento dei tessuti sintetici), di lavorazione scadente e di enfatizzare le tendenze a breve termine rispetto allo stile classico. La fast fashion, inoltre, \u00e8 stata criticata per aver contribuito a creare condizioni di lavoro sfavorevoli nei paesi in via di sviluppo. Il crollo del Rana Plaza di Savar in Bangladesh, nel 2013, \u00e8 considerato il pi\u00f9 grande incidente legato all'abbigliamento nella storia ed ha avuto un ruolo fondamentale nel porre maggiore attenzione sulla sicurezza nel settore della fast fashion.\nStrategia.\nManagement.\nL'obiettivo principale della fast fashion \u00e8 quello di produrre rapidamente un prodotto in modo economicamente efficiente, per rispondere ai gusti dei consumatori in continua evoluzione e produrre nuove tendenze quasi in tempo reale. Questa efficienza viene raggiunta attraverso la comprensione da parte dei rivenditori delle esigenze dei vari target presenti sul mercato, ossia il desiderio di acquistare un capo che sembra di alta moda alla fascia di prezzo pi\u00f9 basso nel settore dell'abbigliamento. Prima di tutto, \u00e8 stato utilizzato il concetto di \"gestione delle categorie\" per allineare l'acquirente al dettaglio e il produttore in una relazione pi\u00f9 collaborativa. La gestione delle categorie \u00e8 definita come \"la gestione strategica delle categorie di prodotti attraverso accordi commerciali, che mira a massimizzare le vendite e i profitti soddisfacendo le esigenze dei clienti\". Questa collaborazione si verifica poich\u00e9 le risorse di molte aziende vengono messe in comune per sviluppare modelli di produzione e di distribuzione sempre pi\u00f9 sofisticati ed efficienti, per aumentare il profitto totale del mercato. Il mercato della fast fashion utilizza questa strategia congiuntamente alla produzione in paesi stranieri per mantenere i prezzi al minimo.\nMetodo di risposta rapida.\nIl Metodo di risposta rapida (in inglese Quick Response Method, QRM) \u00e8 stato sviluppato per migliorare i processi di produzione nell'industria tessile con l'obiettivo di rimuovere il tempo dal sistema di produzione. La U.S. Apparel Manufacturing Association ha avviato il progetto nei primi anni '80 per affrontare la minaccia concorrenziale nei confronti dei propri manufatti tessili da parte di tessuti importati da paesi con manodopera a basso costo. Durante il progetto i tempi di esecuzione nel processo di produzione sono stati dimezzati, l'industria americana \u00e8 diventata pi\u00f9 competitiva per un certo periodo e le importazioni, di conseguenza, si sono abbassate. L'iniziativa \u00e8 stata vista da molti come un meccanismo di protezione per l'industria tessile americana con l'obiettivo di migliorare l'efficienza produttiva.\nIl concetto di risposta rapida (in inglese Quick response, QR) viene ora utilizzato per supportare la fast fashion, creando nuovi prodotti e invogliando i consumatori a visitare pi\u00f9 spesso i negozi di abbigliamento. La risposta rapida consente, inoltre, alle nuove tecnologie di aumentare la produzione e l'efficienza, anche grazie all'introduzione del concetto complementare di Fast Fit. La grande catena spagnola Zara, di propriet\u00e0 di Inditex, \u00e8 diventata il modello globale della riduzione del tempo tra design e produzione di un prodotto. Questo accorciamento dei tempi consente a Zara di produrre oltre 30.000 unit\u00e0 di prodotto ogni anno e di possedere quasi 1.600 negozi in 58 paesi. I nuovi articoli vengono consegnati due volte alla settimana nei negozi, riducendo il tempo tra la vendita del prodotto e il rifornimento. Di conseguenza, la riduzione dei tempi aumenta la gamma di capi a disposizione del consumatore e la disponibilit\u00e0 del prodotto, aumentando significativamente il numero di visite per cliente all'anno. Nel caso di Renner, una catena brasiliana, ogni due mesi viene pubblicata una nuova mini-collezione. Le tecnologie d'avanguardia vengono costantemente migliorate per accelerare la \"risposta rapida\". Recentemente, il processo di stampa a getto d'inchiostro continuo \u00e8 stato introdotto grazie allo sforzo congiunto della societ\u00e0 di stampa olandese Osiris e dello specialista francese di inchiostri Imaje. Il processo utilizza un software di modifica delle immagini per convertire la stampa serigrafica in stampa digitale continua. La stampa digitale rimette in circolo nel sistema l'inchiostro non utilizzato, a differenza del metodo di \"avvio e stop\" utilizzato dal tradizionale metodo di stampa su schermo. Di conseguenza, il ricircolo comporta una riduzione dei tempi di preparazione e una riduzione dei costi di inchiostro, visto il minor numero di prodotti di scarto.\nMarketing.\nIl marketing \u00e8 il motore principale della fast fashion, esso crea il desiderio nei confronti delle nuove creazioni in tempi molto rapidi. Ci\u00f2 si ottiene promuovendo la moda come qualcosa di veloce, a basso prezzo e usa e getta. Il rilascio continuo di nuovi prodotti rende essenzialmente i capi d'abbigliamento uno strumento di marketing altamente redditizio che guida i consumatori, accresce la riconoscibilit\u00e0 del marchio e che poi si traduce in un aumento degli acquisti da parte dei consumatori. Le aziende fast fashion godono anche di margini di profitto pi\u00f9 elevati in quanto la loro percentuale di ribasso dei prezzi \u00e8 solo del 15% rispetto al 30% della concorrenza. Il modello di business della fast fashion si basa sulla riduzione dei cicli temporali dalla produzione al consumo, in modo tale che i consumatori siano coinvolti in pi\u00f9 cicli ed in qualsiasi periodo di tempo. Ad esempio, le tradizionali stagioni della moda seguono il ciclo annuale delle stagioni (estate, autunno, inverno e primavera) mentre i cicli di fast fashion sono compressi in periodi pi\u00f9 brevi, di 4-6 settimane, ed in alcuni casi anche meno. I rivenditori hanno quindi creato pi\u00f9 stagioni di acquisto nello stesso arco temporale. Le principali strategie di mercato utilizzate dalle aziende sono due; la differenza consiste nelle quantit\u00e0 di capitale finanziario investito per la pubblicit\u00e0. Mentre alcune aziende investono nella pubblicit\u00e0, Primark, opera senza pubblicit\u00e0. Primark investe, invece, nella struttura del negozio, nell'allestimento e nel visual merchandising per attrarre il consumatore e creare un'esperienza di shopping piacevole, con il conseguente ritorno dei clienti. La ricerca mostra che il 75% delle decisioni dei consumatori vengono prese di fronte al negozio nell'arco di tre secondi. La spesa alternativa di Primark \"consente al rivenditore di restituire i benefici del risparmio sui costi al consumatore e di mantenere la struttura dei prezzi dell'azienda a un costo inferiore\".\nProduzione.\n\"Supermercato\".\nIl consumatore nel mercato della fast fashion prospera in base alla frequente disponibilit\u00e0 e al costante cambiamento dei prodotti. La fast fashion \u00e8 considerata, in senso ampio, un segmento del \"supermercato\" nel mercato della moda. Questo termine si riferisce alla natura della fast fashion nel \"competere per rendere l'abbigliamento una fonte di denaro ancora pi\u00f9 intelligente e veloce\". All'interno del consumo della fast fashion esistono tre fattori cruciali: tempi di mercato, costi e ciclo di acquisto. L'obiettivo del tempo \u00e8 quello di rendere il tempo di produzione pi\u00f9 breve possibile. Il rapido turn over ha aumentato la domanda di collezioni presentate nei negozi. Questa richiesta aumenta anche i tempi di spedizione e di rifornimento. Il costo continua ad essere il criterio decisionale primario del consumatore. I costi sono in gran parte ridotti sfruttando i prezzi pi\u00f9 bassi nei mercati dei paesi in via di sviluppo. Nel 2004 i paesi in via di sviluppo rappresentavano quasi il 75% di tutte le esportazioni di abbigliamento e la rimozione di diverse quote di importazione ha permesso alle aziende di sfruttare ancora di pi\u00f9 il basso costo delle risorse in quei paesi. Il ciclo di acquisto \u00e8 il fattore finale che tocca il consumatore. Tradizionalmente, i cicli di acquisto della moda si basano su previsioni a lungo termine che sono pensate da un anno a sei mesi prima della stagione. Tuttavia, nel mercato della fast fashion, la filosofia della risposta rapida pu\u00f2 comportare una maggiore accuratezza delle previsioni perch\u00e9 il periodo di tempo \u00e8 significativamente ridotto. Un elevato volume di vendita dei beni prodotti \u00e8 anche il risultato della riduzione dei tempi di produzione.\nProcesso di produzione, relazioni con i fornitori e relazioni interne.\nProcesso di produzione e distribuzione.\nI processi di produzione e distribuzione sono fondamentali per la creazione di fast fashion. I sistemi di filiera sono progettati per aggiungere valore e ridurre i costi nel processo di spostamento delle merci dalla fase di ideazione ai negozi e infine al consumo. Catene di approvvigionamento efficienti sono fondamentali per offrire al cliente al dettaglio la promessa della fast fashion. La selezione dei venditori \u00e8 una parte fondamentale del processo. L'inefficienza si verifica principalmente quando questi non sono in grado di rispondere rapidamente alla domanda del mercato e i capi finiscono per essere accatastati nei magazzini. Esistono due tipi di processi di produzione e distribuzione: uno agile e l'altro snello. In una filiera agile le caratteristiche principali includono la condivisione di informazioni e tecnologie. I risultati della collaborazione si traducono nella riduzione della quantit\u00e0 di stock nei mega-store. Una filiera snella \u00e8 caratterizzata dalla corretta appropriazione della merce per il prodotto.\nRelazioni con i fornitori.\nLe aziende del mercato della fast fashion utilizzano anche una serie di relazioni con i fornitori a seconda che questi siano vicini o lontani. Il prodotto viene prima classificato come \"core\" o \"fashion\". I fornitori vicini al mercato vengono utilizzati per capi prodotti nel mezzo di una stagione. In confronto, i fornitori distanti vengono utilizzati per articoli \"core\" a basso costo, a volte indicati come capi \"capsula\", che vengono utilizzati nelle collezioni ogni stagione e hanno una previsione stabile.\nRelazioni interne.\nLe relazioni produttive interne alle aziende fast fashion sono importanti quanto le relazioni dell'azienda con i fornitori esterni, soprattutto quando si tratta di acquirenti dell'azienda. Tradizionalmente in un \"supermercato\" l'acquisto \u00e8 suddiviso in reparti multifunzionali. Il team di acquisto utilizza l'approccio dal basso verso l'alto quando sono coinvolte le informazioni sulle tendenze, il che significa che le informazioni vengono condivise solo con i quindici migliori fornitori dell'azienda. D'altra parte, le informazioni sugli obiettivi futuri e le strategie di produzione sono condivise verso il basso all'interno della gerarchia dell'acquirente, in modo che il team possa prendere in considerazione opzioni di produzione a basso costo. Gli acquirenti interagiscono anche a stretto contatto con i dipartimenti di merchandising e design dell'azienda vista l'attenzione dell'acquirente su stile e colore. L'acquirente deve anche consultare il team di progettazione generale per comprendere la coesione tra le previsioni di tendenza e le esigenze del consumatore. Le relazioni strette si traducono in flessibilit\u00e0 all'interno dell'azienda e una velocit\u00e0 di risposta accelerata alle richieste del mercato.\nIl dilemma tra costo del lavoro sostenibile ed efficienza nel campo della fast fashion.\nIl documento di lavoro di Capturing the Gains, pubblicato dall'Universit\u00e0 di Manchester, riunisce una rete internazionale di esperti del Nord e del Sud del mondo. Il documento numero 14 si concentra su una caratteristica specifica del comportamento d'acquisto nel settore della vendita al dettaglio nel Regno Unito: la negoziazione di un prezzo di produzione (chiamato in inglese CMT cost, ossia cut-make-trim cost) con fornitori che non hanno uno standard minimo del costo del lavoro. Questa pratica, tacitamente supportata da acquirenti e fornitori, viene analizzata in relazione al default dei salari in corso e alla deflazione dei prezzi delle importazioni nell'industria globale dell'abbigliamento. Per ovvi motivi, la definizione del tempo standard, utilizzando lo Standard del tempo predeterminato (in inglese PTS, Predetermined Time standards) e il Sistema del tempo di movimento predeterminato (in inglese PMTS, Predetermined motion time system), \u00e8 altamente tecnica e \"sintetica\". Secondo l'Organizzazione internazionale del lavoro (OIL), dal 1992 esistevano circa 200 diversi sistemi di PTS, offerti da societ\u00e0 di consulenza per l'adozione da parte delle imprese manifatturiere. Nella produzione di abbigliamento, sono tre le societ\u00e0 di consulenza specializzate nella misurazione dei tempi standard: MODAPTS (Modular Arrangement of Predetermined Time Standards) con sede negli Stati Uniti, Seweasy con sede nello Sri Lanka e GSD (Corporate) Ltd. con sede nel Regno Unito. Le modalit\u00e0 di misurazione del lavoro di tutte e tre le societ\u00e0 dovrebbero normalmente prevedere riposi, eventi imprevisti e indennit\u00e0 speciali nel calcolo degli standard di tempo.\nCause legali e legislazione in materia di moda.\nCause legali e proposte di legge negli Stati Uniti.\nRecentemente, Forever 21, uno dei maggiori rivenditori di fast fashion, \u00e8 stato coinvolto in numerose cause relative a presunte violazioni dei diritti di Propriet\u00e0 intellettuale. Le cause legali sostengono che alcuni capi d'abbigliamento dell'azienda possono effettivamente essere considerati delle imitazioni dei progetti di Diane von Furstenberg, Anna Sui, della collezione Harajuku Lovers di Gwen Stefani e di molti altri noti stilisti. Forever 21 inizialmente ha detto che stava \"prendendo provvedimenti per prevenire le violazioni della propriet\u00e0 intellettuale\" ma, in seguito, non ha rilasciato ulteriori dichiarazioni sullo stato del contenzioso.\nH.R. 5055.\nL'H.R. 5055, o Atto di proibizione della pirateria della moda, era una progetto di legge per proteggere il copyright degli stilisti di moda negli Stati Uniti, approvato dalla Camera dei Rappresentanti il 30 marzo 2006. Secondo questa proposta, gli stilisti avrebbero dovuto inviare le bozze o le foto dei loro abiti all'Ufficio brevetti americano entro tre mesi dalla \"pubblicazione\" del prodotto. Il significato del termine \"pubblicazione\" veniva interpretato in modo ampio: dalla pubblicit\u00e0 nelle riviste all'apparizione nelle passerelle. In questo modo, il provvedimento avrebbe protetto gli stilisti per tre anni, a partire dalla data di pubblicazione del loro capo. In caso di violazione del copyright, l'autore della violazione avrebbe dovuto pagare una multa pari 250.000 dollari, oppure a 5 dollari per copia, a seconda di quale risultasse essere la somma forfettaria pi\u00f9 alta. Il progetto di legge, per\u00f2, \u00e8 stato bloccato durante la sessione della Camera dei Rappresentanti conclusasi nel 2006, che ha comportato la cancellazione del H.R. 5055 dall'ordine del giorno.\nH.R. 2033.\nL'Atto di proibizione della pirateria della moda \u00e8 stato reintrodotto come H.R. 2033 durante la prima sessione del 110\u00ba Congresso il 25 aprile 2007. Lo scopo \u00e8 simile a quello dell'H.R. 5055 poich\u00e9 si propone di proteggere determinati tipi di design d'abbigliamento attraverso il copyright. Il provvedimento, come il precedente, garantisce una protezione triennale a partire dalla data di registrazione all'Ufficio brevetti e le multe per la violazione del copyright rimangono le stesse: 250.000 dollari o 5 dollari per merce copiata.\nImpatto ambientale.\nSecondo Elizabeth Cline, autrice dell'articolo \"Where Does Discarded Clothing Go?\" (tradotto letteralmente, \"Dove finiscono i vestiti scartati?\"), gli Americani acquistano oggi una quantit\u00e0 di abiti cinque volte superiore a quella del 1980. A causa di questo aumento di consumo, i paesi sviluppati stanno producendo sempre pi\u00f9 vestiti ad ogni stagione. Gli Stati Uniti, infatti, importano da soli pi\u00f9 di un milione di capi d'abbigliamento ogni anno dalla Cina, mentre il consumo nel Regno Unito \u00e8 salito del 37% dal 2001 al 2005. Questo aumento di consumo sta contribuendo in modo significativo all'inquinamento causato dalla fast fashion, oltre che all'aumento della quantit\u00e0 di tessuti scartati ogni anno.\nUna famiglia americana media produce 70 libbre di rifiuti tessili all'anno. Se si considera il dato moltiplicato per l'intero paese, ne risulta che vengono gettati via circa 10,5 milioni di tonnellate di rifiuti tessili. Gli abitanti di New York, ad esempio, scartano circa 193.000 tonnellate di vestiti e tessuti, che equivale al 6% di tutta la spazzatura della citt\u00e0. In risposta, l'Unione europea produce un totale di 5,8 milioni di tonnellate di tessuti ogni anno. Ne possiamo dedurre che, se gli americani donano o riciclano solo il 15% circa dei loro vestiti, una gran parte dei prodotti tessili finiscono nelle discariche di tutto il mondo. Nel complesso, dunque, l'industria tessile occupa circa il 5% delle discariche globali. L'abbigliamento che viene gettato in discarica \u00e8 spesso costituito da materiali sintetici o inorganici che impediscono a questi tessuti di degradarsi correttamente. \u00c8 evidente che l'accumulo di rifiuti nelle discariche del mondo sta causando effetti negativi sull'ambiente ma questo non \u00e8 l'unica ricaduta sull'ambiente determinata dall'industria della fast fashion.\nIn tutte le fasi della produzione tessile, gli ecosistemi acquatici, terrestri e atmosferici subiscono danni ambientali duraturi. Uno di questi effetti dannosi \u00e8 il rilascio di gas serra nell'aria che inquinano i vari ecosistemi. Un altro fattore che contribuisce all'inquinamento atmosferico \u00e8 causato dalla somma tra il trasporto globale e l'utilizzo di macchinari pesanti, che genera emissioni di biossido di carbonio. Oltre al rilascio di gas pericolosi, vari pesticidi e coloranti vengono costantemente rilasciati nell'ambiente acquatico di ogni area in cui opera il settore della moda. La crescente domanda di fast fashion contribuisce ad un continuo scarico di effluenti, contenenti sia coloranti che soluzioni caustiche, da parte delle fabbriche tessili. Ne risulta, quindi, che la fast fashion ha causato un crescente danno ambientale nel corso degli anni.\nSostenibilit\u00e0.\nNel complesso, il settore fast fashion dell'industria della moda sta inquinando il pianeta a un ritmo continuo. A causa della quantit\u00e0 di inquinamento e rifiuti causati dall'industria della moda, diverse aziende produttrici e distributrici, come H&amp;M, stanno lavorando per ridurre l'impronta ambientale del settore. Hanno creato programmi che incoraggiano il riciclo da parte dei consumatori, ad esempio fornendo loro dei contenitori che consentono di smaltire i loro indumenti indesiderati, che verranno trasformati in materiale isolante e imbottitura per tappeti, oltre ad essere utilizzati per produrre altri indumenti.\nOltre al riciclo, le nuove tecnologie della moda presentano un grande potenziale nel ridurre l'impatto ambientale. Queste tecnologie, infatti, offrono nuovi metodi per utilizzare i coloranti, produrre fibre tessili e ridurre l'uso di risorse naturali. Per diminuire il consumo di tessuti tradizionali, Anke Domaske ha prodotto \"QMilch\", una fibra ecologica derivata dal di latte, Virus ha prodotto abbigliamento sportivo altamente tecnico con chicchi di caff\u00e8 riciclati, e Suzanne Lee ha creato della pelle vegetale con il t\u00e8 fermentato. Oltre alla creazione di nuovi tipi di fibre, molte aziende hanno ideato vari modi per ridurre la quantit\u00e0 di coloranti emessi nei corsi d'acqua e il livello del consumo di acqua. Ad esempio, AirDye consente di risparmiare tra i 30 e i 330 litri di acqua per libbra di tessuti prodotti, mentre la stampa digitale riduce l'utilizzo di acqua del 95%.\nSebbene questi metodi non siano ancora molto diffusi nel settore della moda veloce, essi offrono valide alternative, capaci di influenzare positivamente il settore nel suo complesso. Il settore della fast fashion si basa su un modello di business che va oltre i limiti ambientali ma, con i progressi fatti, il danno causato pu\u00f2 essere meglio arginato.\nConsumo eccessivo.\nIl modello di business della fast fashion si basa sul desiderio dei consumatori di indossare vestiti sempre nuovi. Al fine di soddisfare tale domanda, le aziende del settore offrono una vasta gamma di abbigliamento, che riflette le ultime tendenze, a prezzi accessibili. Questo processo porta i consumatori a comprare sempre pi\u00f9 articoli, sino ad arrivare al fenomeno del consumo eccessivo (in inglese overconsumption). L\"'obsolescenza pianificata\", ossia la tendenza a far durare poco le mode in modo da creare continuamente nuove collezioni, svolge un ruolo chiave nel consumo eccessivo. Secondo uno studio dell'Economist sull'argomento, il settore della moda \u00e8 profondamente impegnato per lperpetrare questo fenomeno: le gonne dell'anno scorso, per esempio, sono progettate per essere sostituite dai nuovi modelli di quest'anno. In questo modo, i capi d'abbigliamento vengono acquistati anche quando quelli vecchi sono ancora indossabili e utilizzabili. Negli ultimi anni, il ciclo della moda \u00e8 diminuito costantemente mentre i rivenditori della fast fashion vendono vestiti pensati per essere gettati dopo essere stati indossati solo poche volte. Ci\u00f2 accorcia drasticamente il ciclo di acquisto dei consumatori. Gli stock in continua evoluzione e il basso prezzo dei capi incoraggiano inconsciamente consumatori a fare acquisti pi\u00f9 frequentemente. Di conseguenza, i vestiti in eccesso e quelli fuori moda tendono a finire nelle discariche.\nUn recente articolo dell'Huffington Post sulla fast fashion ha sottolineato che per rendere conveniente questa tendenza di rinnovamento continuo, i prodotti della fast-fashion hanno,in genere, un prezzo molto pi\u00f9 basso rispetto alla concorrenza, operando su un modello di business basato su bassa qualit\u00e0 e quantit\u00e0 elevate. Le merci di bassa qualit\u00e0 incrementano il consumo eccessivo poich\u00e9 hanno una durata di vita pi\u00f9 breve e devono essere sostituite molto pi\u00f9 spesso. Inoltre, poich\u00e9 sia l'industria che i consumatori continuano ad apprezzare la fast fashion, il volume dei vestiti da smaltire o riciclare \u00e8 aumentato notevolmente. Tuttavia, la maggior parte dei prodotti fast-fashion non ha la qualit\u00e0 necessaria per essere considerato come oggetto da collezione o come capo vintage. I beni di bassa qualit\u00e0 possono, quindi, solo finire come rifiuti poich\u00e9 difficilmente riciclabili.\nLa fast fashion porta un consumo considerevole che prospera nel settore della moda. Il suo modello di business unico e prezzi bassi consente al pubblico di acquistare articoli alla moda anche durante i periodi di recessione economica. Tuttavia, ha portato il problema del consumo eccessivo, per cui innumerevoli quantit\u00e0 di rifiuti finiscono nelle discariche. Inoltre, i costi nascosti delle discariche comprendono anche l'esaurimento dei rifiuti, l'inquinamento, l'energia e le risorse naturali.\nIn contrasto con il moderno consumo eccessivo, la moda veloce affonda le sue radici nell'austerit\u00e0 della seconda guerra mondiale, dove l'alto design \u00e8 stato fuso con materiali utilitaristici.\nSweatshop.\nOltre a un impatto negativo sull'ambiente e sulle risorse naturali, il modello difettoso di business della fast fashion ha anche danneggiato i lavoratori della sua filiera. Per \"sweatshop\" si intende una fabbrica nella quale gli operai (anche minorenni) vengono sfruttati in pessime condizioni di salute e sicurezza, con stipendi estremamente bassi. L'industria della moda \u00e8 conosciuta come l'industria pi\u00f9 dipendente dalla manodopera, dato che un operaio ogni sei si occupa delle materie prime o della manifattura. Con un fatturato di 19.8 miliardi di dollari lo scorso anno, H&amp;M \u00e8 il maggior produttore di abbigliamento in paesi sottosviluppati quali il Bangladesh e la Cambogia, senza essere in grado di garantire ai propri operai salari adeguati. In Bangladesh, nazione conosciuta per la manodopera a basso costo, ci sono quattro milioni di operai nell'industria dell'abbigliamento in pi\u00f9 di 5000 fabbriche, l'85% dei quali sono donne. Queste donne sono costrette a lavorare in condizioni di povert\u00e0 e scarsa sicurezza, con una paga che non permette loro di pagarsi da vivere. La motivazione di queste condizioni consiste nell'ottenere costi di produzione incredibilmente bassi per poi rivendere i capi a prezzi bassi, con un conseguente impoverimento di massa.\nIl Rana Plaza era una fabbrica di abbigliamento in Bangladesh che \u00e8 crollata nel 2013, provocando la morte di pi\u00f9 di mille lavoratori. Quest'episodio \u00e8 stato l'incidente in una fabbrica di abbigliamento con il maggior numero di vittime della storia. L'edificio di cinque piani croll\u00f2 a causa di un cedimento strutturale; sebbene i lavoratori notassero delle crepe sui muri e l'ambiente fosse stato dichiarato insicuro per lavorare, i dipendenti furono costretti ad andare a lavorare il giorno successivo all'incidente. I proprietari delle fabbriche di abbigliamento, infatti, sono portati a non rispettare le norme sulla salute e la sicurezza a causa del timore di interrompere la produzione e perdere profitti.\nNonostante le aziende della fast fashion abbiano delineato dei requisiti fondamentali, come degli standard salariali equi a cui devono attendersi i loro fornitori, \u00e8 abbastanza difficile rintracciare di questo tipo nei paesi molto corrotti. Tuttavia, i proprietari delle fabbriche dovrebbero rispettare i codici di condotta invece di maltrattare i loro lavoratori con abusi fisici e rischiare di perdere preziose collaborazioni commerciali. Dopo l'incidente del Rana Plaza nel 2013, i marchi hanno acquisito un maggior potere d'influenza e sono in grado di collaborare per cofinanziare investimenti che garantiscano l'adozione di precauzioni sanitarie e di sicurezza efficaci."}
{"id": "6679108", "revid": "999533", "url": "https://it.wikipedia.org/wiki?curid=6679108", "title": "Audi Sport ABT (Formula E)", "text": ""}
{"id": "6679144", "revid": "253269", "url": "https://it.wikipedia.org/wiki?curid=6679144", "title": "Movita", "text": "Alcuni film la videro protagonista o comprimaria, ma nel resto della sua carriera le furono affidati ruoli di contorno, relegata a parti di caratterista per il suo tipo di bellezza - esotica per gli standard hollywoodiani - che la port\u00f2 a interpretare sullo schermo ruoli di personaggi latini, pellerossa o polinesiani.\nViene ricordata anche per essere stata la seconda moglie di Marlon Brando."}
{"id": "6679158", "revid": "481666", "url": "https://it.wikipedia.org/wiki?curid=6679158", "title": "Movita Castenada", "text": ""}
{"id": "6679172", "revid": "1233442", "url": "https://it.wikipedia.org/wiki?curid=6679172", "title": "Infrastrutture e Gestioni", "text": ""}
{"id": "6679197", "revid": "57342", "url": "https://it.wikipedia.org/wiki?curid=6679197", "title": "Scintigrafia per lo studio del fegato e delle vie biliari", "text": "La scintigrafia effettuata per studiare la funzionalit\u00e0 epatica e delle vie biliari trova numerose indicazioni cliniche, fra le principali si annoverano:\nPreparazione del paziente all'esame.\n\u00c8 indicato il digiuno da almeno 2 ore, ma non superiore a 6, in quanto un digiuno eccessivamente prolungato pu\u00f2 determinare la mancata visualizzazione della colecisti o il mancato transito del radiofarmaco in sede intestinale.\nNei neonati che si sottopongono all'esame per sospetta atresia delle vie biliari e che presentano ittero, \u00e8 opportuno eseguire nei 3-5 giorni precedenti l'indagine un trattamento farmacologico con fenobarbitale (5\u00a0mg/kg/giorno) per aumentare il flusso di bile, stimolando gli enzimi epatici e ridurre cos\u00ec i possibili risultati falsamente positivi in pazienti con un sistema biliare riconoscibile, ma scarsamente funzionante.\nPer accelerare l'eliminazione della bile radioattiva concentrata in colecisti, una volta terminata l'indagine, a fini radioprotezionistici, \u00e8 bene assumere un pasto colecistocinetico ad elevato contenuto di lipidi, ed un lassativo a distanza di 4 ore dall'iniezione del radiofarmaco al fine di ridurre la radioattivit\u00e0 concentrata a livello intestinale.\nLe controindicazioni all'esame sono lo stato di gravidanza e l'allattamento (per il quale deve essere prevista una sospensione di 24 ore).\nRadiofarmaci e dosi.\nIl radiofarmaco utilizzato per la scintigrafia per lo studio del fegato e delle vie biliari \u00e8 l'acido iminodiacetico (HIDA) marcato con 99mTc o suoi derivati (in particolare il disofenil e il mebrofenil). L'attivit\u00e0 da somministrare \u00e8 pari a 111-185 MBq per via endovenosa. Nei lattanti la dose massima consentita \u00e8 di 37 MBq.\nProtocolli di acquisizione.\nLa scintigrafia viene acquisita adoperando una gamma-camera, equipaggiata con collimatori a fori paralleli LEHR (Low Energy High Resolution) oppure GP (General Purpose).\nIl paziente viene posizionato supino sul lettino della gamma-camera, con l'addome aderente al collimatore per ottimizzare al meglio la qualit\u00e0 delle immagini. Il campo di vista deve comprendere l'addome o, nei casi di sospetti reflussi duodeno-gastro-esofagei o duodeno-gastrici, anche la parte inferiore del torace.\nLa fase dinamica dell'indagine, che inizia contemporaneamente all'iniezione del radiofarmaco, comprende l'acquisizione di frame di 3\u201d per 60\u201d per lo studio della vascolarizzazione di masse epatiche, successivamente prosegue con frame di 60\u201d per minimo 40 minuti (\u00e8 consigliato proseguire lo studio fino a 60 minuti).\nAl termine della fase dinamica \u00e8 consigliato acquisire immagini statiche (planari) nelle proiezioni anteriore, laterale destra e posteriore (queste ultime due utili in particolare qualora si stiano studiando masse epatiche); con raccolta minima di 500.000 conteggi. Le acquisizioni andrebbero eseguite a 60 e 90 minuti dall'iniezione, ovvero prima e dopo il pasto colagogo, nei casi in cui durante lo studio dinamico si sia visualizzata la colecisti ma non attivit\u00e0 nelle vie biliari extraepatiche e nel duodeno. Queste immagini sono inoltre utili sia per verificare la risposta contrattile della colecisti sia per evidenziare la presenza di eventuali reflussi biliari duodeno-gastrici.\nSe lo studio \u00e8 richiesto per sospetta ostruzione di derivazione bilio-enterica o in pazienti con grave sofferenza epatocellulare, deve essere eseguita un'acquisizione anche dopo 24 ore dall'iniezione per ricercare eventuale attivit\u00e0 in sede intestinale. In caso di studi per sospetto stravaso peritoneale biliare \u00e8 importante eseguire controlli planari anche a 2 - 4 ore, sia in proiezione anteriore che in laterale destra.\nInterpretazione dell'esame.\nQuadro normale.\nLo studio normale \u00e8 caratterizzato da rapida captazione del radiofarmaco a livello degli epatociti (ottimale visione del fegato dopo 3 minuti), con analoga rapida scomparsa dell\u2019attivit\u00e0 cardiaca (entro i primi 5 minuti). Dopo pochi minuti si osserva distribuzione del tracciante a livello delle principali vie biliari intra ed extraepatiche (normalmente tra il 10\u00ba e il 20\u00ba minuto, rispettivamente), della colecisti (tra il 15\u00ba e il 30\u00ba minuto) e, infine, del duodeno (tra il 15\u00ba e il 40\u00ba minuto), con veloce passaggio nell\u2019intestino tenue.\nAtresia delle vie biliari.\nLa diagnosi viene esclusa dimostrando presenza di attivit\u00e0 intestinale, anche acquisendo dopo 24 ore dall'iniezione.\nReflusso biliare duodeno-gastrico.\nLa comparsa, spontanea o provocata dal pasto grasso, di bile marcata nello stomaco \u00e8 da considerare un dato patologico. In caso di dubbia individuazione dello stomaco si pu\u00f2 ricorrere, al termine di tutte le rilevazioni dello studio epato-biliare, ad un ulteriore controllo dopo somministrazione per via orale di 100 ml di acqua marcata con 37 MBq di 99mTc-DTPA.\nOstruzione del coledoco.\nQualora vi sia visualizzazione in tempi normali delle strutture biliari intra- ed extraepatiche associate ad un ritardo della visualizzazione dell\u2019intestino (&gt; 60 minuti), si deve sospettare un'ostruzione parziale del coledoco. Nei casi invece di ostruzione totale acuta la captazione epatocitaria sar\u00e0 regolare e la curva attivit\u00e0-tempo sar\u00e0 caratterizzata da una prima fase regolare (rapida crescita) seguita da una seconda fase alterata (allontanamento assente o in costante crescita); viceversa, nelle forme cronicizzate, anche la captazione epatocitaria sar\u00e0 rallentata (accumulo ridotto e tempo di picco aumentato).\nSpandimento biliare in peritoneo.\nQuesta situazione pu\u00f2 ritrovarsi in seguito ad un intervento chirurgico (colecistectomia, trapianto epatico, bilio-entero anastomosi) ed \u00e8 caratterizzata, in base all\u2019entit\u00e0 del fenomeno, da accumulo di radiofarmaco in sede sottoepatica o spandimento peritoneale. Lo studio scintigrafico permette di tipizzare il liquido osservato ecograficamente (sangue vs bile).\nFunzionalit\u00e0 colecistica.\nNel paziente affetto da colecistite acuta (solo in caso di interpretazione dubbia all\u2019ecografia), si osserva mancata visualizzazione della colecisti ( anche dopo 3-4 ore dall'iniezione del radiofarmaco. Nella fase epatografica dello studio \u00e8 anche possibile che la cistifellea, iperdistesa, sia evidenziata come area ipocaptante che impronta il lobo epatico destro).\nErrori di interpretazione dell'indagine.\nNei casi di sospetta colecistite acuta \u00e8 possibile riscontrare risultati falsi positivi o negativi.:\nFalsi positivi (mancata visualizzazione della colecisti).\nPossono essere causati da:\nFalsi negativi (visualizzazione di raccolta biliare in una sede compatibile con la colecisti).\nPossono essere causati da:\nAccanto ai quadri scintigrafici sopra descritti, sorgenti di errore nell'interpretazione dell'esame possono essere il movimento del paziente durante le acquisizioni delle immagini o l'interferenza farmacologica (es. oppioidi)."}
{"id": "6679201", "revid": "547034", "url": "https://it.wikipedia.org/wiki?curid=6679201", "title": "Cronaca di Berna", "text": "La Amtliche Berner Chronik (Cronaca di Berna) \u00e8 una cronaca storica della citt\u00e0 di Berna, scritta da Diebold Schilling il Vecchio. Prodotta sull'arco di 10 anni, dal 1474 al 1483 su mandato della citt\u00e0 di Berna, \u00e8 declinata in tre volumi.\nConservata presso la biblioteca comunale di Berna, \u00e8 considerata tra le fonti principali della storia della Svizzera e fa parte del filone storiografico delle cronache illustrate della Svizzera. Le cronache, pur essendo riconosciute come dettagliate e ricche di spunti, sono da considerare anche a forte connotazione morale ed in ottica anti-burgunda atte a giustificare la politica bernese.\nD'altro canto, un oggetto simile riccamente illustrato e di eccellente fattura va considerata anche come una traduzione dell'alta considerazione che la citt\u00e0 di Berna ha di se stessa e del suo passato, e nonch\u00e9 come mezzo di affermazione delle proprie ambizioni."}
{"id": "6679202", "revid": "1543377", "url": "https://it.wikipedia.org/wiki?curid=6679202", "title": "Sunshine 60", "text": " \u00e8 un grattacielo di 60 piani ad uso misto situato a Ikebukuro, Toshima, Tokyo, adiacente al complesso Sunshine City. Al momento del suo completamento nel 1978, l'edificio di 239,7 m (786 piedi) era il pi\u00f9 alto dell'Asia, un titolo che mantenne fino al 1985 quando fu superato dal 63 Building di Seul. Sunshine 60 \u00e8 stato anche l'edificio pi\u00f9 alto di Tokyo e del Giappone fino alla costruzione del Palazzo del governo metropolitano di Tokyo nel 1991.\nCostruzione.\nLe fondamenta del Sunshine 60 sono realizzate in cemento armato. Anche il segmento inferiore dell'edificio \u00e8 in cemento armato con uno scheletro in acciaio. La torre superiore \u00e8 uno scheletro in acciaio con \"muri portanti longitudinali\". Questi muri unici sono stati inseriti tra le colonne nel nucleo, consentendo alle pareti di adattarsi alle deformazioni del telaio in acciaio causate dai terremoti e dalle variazioni improvvise dei venti, contribuendo a garantire l'integrit\u00e0 strutturale. Un sistema strutturale a cornice rigida crea la struttura. Le apparecchiature meccaniche si trovano direttamente sopra il nucleo della struttura sul tetto.\nSunshine 60 \u00e8 stato eretto sopra il sito della prigione di Sugamo, demolita, che veniva notoriamente usata per ospitare alti criminali di guerra giapponesi durante l'occupazione statunitense. Il 23 dicembre 1948 sette criminali di guerra di grado elevato condannati (compreso l'ex primo ministro Hideki T\u014dj\u014d) furono impiccati nel carcere. Fu anche il luogo dell'impiccagione della spia sovietica Richard Sorge durante la guerra. Nella tradizione popolare moderna, si dice che la zona sia infestata dai fantasmi.\nStrutture.\nCome grattacielo multifunzionale, lo spazio del Sunshine 60 viene utilizzato per una variet\u00e0 di scopi. I piani dall'1 al 9 sono utilizzati come spazio commerciale e ospitano un ufficio postale, banche, sale d'esposizione, mense, un centro di assistenza sanitaria e un centro diurno. Lo spazio degli uffici occupa i piani dal 10 al 57. I ristoranti si trovano al 58\u00ba e al 59\u00ba piano.\nDal 60\u00ba piano i visitatori possono vedere fino a 100 km in una giornata limpida dal ponte di osservazione del Sunshine 60 (biglietto d'ingresso fino a 620 yen). Per raggiungere rapidamente il ponte di osservazione, uno dei 40 ascensori della torre porta i passeggeri direttamente dall'ingresso ad una velocit\u00e0 di 600 metri al minuto (36 km/h, 22 mph). Questo ascensore \u00e8 uno dei pi\u00f9 veloci al mondo.\nInquilini uffici.\nI piani degli uffici ospitano le sedi del Credit Saison, FamilyMart, NTT Plala e la Sammy Corporation."}
{"id": "6679227", "revid": "767487", "url": "https://it.wikipedia.org/wiki?curid=6679227", "title": "Spring Valley (Wisconsin)", "text": "Spring Valley \u00e8 un villaggio degli Stati Uniti d'America, situato in Wisconsin, diviso tra la contea di Pierce e la contea di St. Croix."}
{"id": "6679228", "revid": "110157", "url": "https://it.wikipedia.org/wiki?curid=6679228", "title": "Turtle Lake (Wisconsin)", "text": "Turtle Lake \u00e8 un villaggio degli Stati Uniti d'America, situato in Wisconsin, diviso tra la contea di Barron e la contea di Polk."}
{"id": "6679229", "revid": "110157", "url": "https://it.wikipedia.org/wiki?curid=6679229", "title": "Unity (Wisconsin)", "text": "Unity \u00e8 un villaggio degli Stati Uniti d'America, situato in Wisconsin, diviso tra la contea di Clark e la contea di Marathon."}
{"id": "6679231", "revid": "767487", "url": "https://it.wikipedia.org/wiki?curid=6679231", "title": "Zoar (Wisconsin)", "text": "Zoar \u00e8 un census-designated place (CDP) degli Stati Uniti d'America, situato in Wisconsin, nella contea di Menominee, in quello che era il territorio dei Menominee, presso i quali era chiamato \"Saqnawehnaen\", che significa bivio in un ruscello."}
{"id": "6679232", "revid": "110157", "url": "https://it.wikipedia.org/wiki?curid=6679232", "title": "Wind Lake", "text": "Wind Lake \u00e8 un census-designated place (CDP) degli Stati Uniti d'America, situato in Wisconsin, nella contea di Racine."}
{"id": "6679234", "revid": "767487", "url": "https://it.wikipedia.org/wiki?curid=6679234", "title": "Wrightstown (Wisconsin)", "text": "Wrightstown \u00e8 un villaggio degli Stati Uniti d'America, situato in Wisconsin, diviso tra la contea di Brown e la contea di Outagamie."}
{"id": "6679235", "revid": "287451", "url": "https://it.wikipedia.org/wiki?curid=6679235", "title": "Associazione Sportiva Taranto 1930-1931", "text": "Questa pagina raccoglie i dati riguardanti l'Associazione Sportiva Taranto nelle competizioni ufficiali della stagione 1930-1931."}
{"id": "6679236", "revid": "767487", "url": "https://it.wikipedia.org/wiki?curid=6679236", "title": "Siren (Wisconsin)", "text": "Siren \u00e8 un villaggio degli Stati Uniti d'America, situato in Wisconsin, nella contea di Burnett."}
{"id": "6679237", "revid": "965985", "url": "https://it.wikipedia.org/wiki?curid=6679237", "title": "Webster (Contea di Burnett, Wisconsin)", "text": ""}
{"id": "6679238", "revid": "110157", "url": "https://it.wikipedia.org/wiki?curid=6679238", "title": "Webster (contea di Burnett, Wisconsin)", "text": "Webster \u00e8 un villaggio degli Stati Uniti d'America, situato in Wisconsin, nella contea di Burnett."}
{"id": "6679240", "revid": "1452073", "url": "https://it.wikipedia.org/wiki?curid=6679240", "title": "Sherwood (Contea di Calumet, Wisconsin)", "text": "Sherwood \u00e8 un villaggio degli Stati Uniti d'America, situato in Wisconsin, nella contea di Calumet."}
{"id": "6679241", "revid": "287204", "url": "https://it.wikipedia.org/wiki?curid=6679241", "title": "Horten Futsal 2012-2013", "text": "Questa voce raccoglie le informazioni riguardanti lHorten Futsal nelle competizioni ufficiali della stagione 2012-2013.\nStagione.\nL'Horten ha chiuso il campionato al 7\u00ba posto finale, peggiorando il 4\u00ba posto dell'anno precedente."}
{"id": "6679242", "revid": "767487", "url": "https://it.wikipedia.org/wiki?curid=6679242", "title": "Stockbridge (Wisconsin)", "text": "Stockbridge \u00e8 un villaggio degli Stati Uniti d'America, situato in Wisconsin, nella contea di Calumet."}
{"id": "6679243", "revid": "110157", "url": "https://it.wikipedia.org/wiki?curid=6679243", "title": "Withee", "text": "Withee \u00e8 un villaggio degli Stati Uniti d'America, situato in Wisconsin, nella contea di Clark."}
{"id": "6679244", "revid": "110157", "url": "https://it.wikipedia.org/wiki?curid=6679244", "title": "Wyocena", "text": "Wyocena \u00e8 un villaggio degli Stati Uniti d'America, situato in Wisconsin, nella contea di Columbia."}
{"id": "6679245", "revid": "965985", "url": "https://it.wikipedia.org/wiki?curid=6679245", "title": "Soldiers Grove (Wisconsin)", "text": ""}
{"id": "6679251", "revid": "767487", "url": "https://it.wikipedia.org/wiki?curid=6679251", "title": "Soldiers Grove", "text": "Soldiers Grove \u00e8 un villaggio degli Stati Uniti d'America, situato in Wisconsin, nella contea di Crawford."}
{"id": "6679253", "revid": "767487", "url": "https://it.wikipedia.org/wiki?curid=6679253", "title": "Steuben (Wisconsin)", "text": "Steuben \u00e8 un villaggio degli Stati Uniti d'America, situato in Wisconsin, nella contea di Crawford."}
{"id": "6679255", "revid": "110157", "url": "https://it.wikipedia.org/wiki?curid=6679255", "title": "Wauzeka", "text": "Wauzeka \u00e8 un villaggio degli Stati Uniti d'America, situato in Wisconsin, nella contea di Crawford."}
{"id": "6679256", "revid": "767487", "url": "https://it.wikipedia.org/wiki?curid=6679256", "title": "Shorewood Hills", "text": "Shorewood Hills \u00e8 un villaggio degli Stati Uniti d'America, situato in Wisconsin, nella contea di Dane."}
{"id": "6679257", "revid": "767487", "url": "https://it.wikipedia.org/wiki?curid=6679257", "title": "Waunakee", "text": "Waunakee \u00e8 un villaggio degli Stati Uniti d'America, situato in Wisconsin, nella contea di Dane."}
{"id": "6679258", "revid": "110157", "url": "https://it.wikipedia.org/wiki?curid=6679258", "title": "Theresa (Wisconsin)", "text": "Theresa \u00e8 un villaggio degli Stati Uniti d'America, situato in Wisconsin, nella contea di Dodge."}
{"id": "6679259", "revid": "767487", "url": "https://it.wikipedia.org/wiki?curid=6679259", "title": "Sister Bay", "text": "Sister Bay \u00e8 un villaggio degli Stati Uniti d'America, situato in Wisconsin, nella contea di Door."}
{"id": "6679260", "revid": "767487", "url": "https://it.wikipedia.org/wiki?curid=6679260", "title": "Solon Springs", "text": "Solon Springs \u00e8 un villaggio degli Stati Uniti d'America, situato in Wisconsin, nella contea di Douglas."}
{"id": "6679268", "revid": "188359", "url": "https://it.wikipedia.org/wiki?curid=6679268", "title": "Cosenza Sport Club 1930-1931", "text": "Questa pagina raccoglie i dati riguardanti il Cosenza Sport Club nelle competizioni ufficiali della stagione 1930-1931."}
{"id": "6679270", "revid": "110157", "url": "https://it.wikipedia.org/wiki?curid=6679270", "title": "Wheeler (Wisconsin)", "text": "Wheeler \u00e8 un villaggio degli Stati Uniti d'America, situato in Wisconsin, nella contea di Dunn."}
{"id": "6679271", "revid": "110157", "url": "https://it.wikipedia.org/wiki?curid=6679271", "title": "St. Cloud (Wisconsin)", "text": "St. Cloud \u00e8 un villaggio degli Stati Uniti d'America, situato in Wisconsin, nella contea di Fond du Lac."}
{"id": "6679276", "revid": "110157", "url": "https://it.wikipedia.org/wiki?curid=6679276", "title": "Tennyson (Wisconsin)", "text": "Tennyson \u00e8 un villaggio degli Stati Uniti d'America, situato in Wisconsin, nella contea di Grant."}
{"id": "6679294", "revid": "712828", "url": "https://it.wikipedia.org/wiki?curid=6679294", "title": "Baby Pok\u00e9mon", "text": ""}
{"id": "6679297", "revid": "110157", "url": "https://it.wikipedia.org/wiki?curid=6679297", "title": "Woodman (Wisconsin)", "text": "Woodman \u00e8 un villaggio degli Stati Uniti d'America, situato in Wisconsin, nella contea di Grant."}
{"id": "6679298", "revid": "110157", "url": "https://it.wikipedia.org/wiki?curid=6679298", "title": "Taylor (Wisconsin)", "text": "Taylor \u00e8 un villaggio degli Stati Uniti d'America, situato in Wisconsin, nella contea di Jackson."}
{"id": "6679300", "revid": "110157", "url": "https://it.wikipedia.org/wiki?curid=6679300", "title": "Sullivan (Wisconsin)", "text": "Sullivan \u00e8 un villaggio degli Stati Uniti d'America, situato in Wisconsin, nella contea di Jefferson."}
{"id": "6679304", "revid": "110157", "url": "https://it.wikipedia.org/wiki?curid=6679304", "title": "Union Center", "text": "Union Center \u00e8 un villaggio degli Stati Uniti d'America, situato in Wisconsin, nella contea di Juneau."}
{"id": "6679306", "revid": "767487", "url": "https://it.wikipedia.org/wiki?curid=6679306", "title": "Wonewoc", "text": "Wonewoc \u00e8 un villaggio degli Stati Uniti d'America, situato in Wisconsin, nella contea di Juneau."}
{"id": "6679307", "revid": "110157", "url": "https://it.wikipedia.org/wiki?curid=6679307", "title": "Silver Lake (Wisconsin)", "text": "Silver Lake \u00e8 un centro abitato (\"community\") degli Stati Uniti d'America, situato in Wisconsin, nella contea di Kenosha."}
{"id": "6679309", "revid": "767487", "url": "https://it.wikipedia.org/wiki?curid=6679309", "title": "Twin Lakes (Wisconsin)", "text": "Twin Lakes \u00e8 un villaggio degli Stati Uniti d'America, situato in Wisconsin, nella contea di Kenosha."}
{"id": "6679310", "revid": "1266208", "url": "https://it.wikipedia.org/wiki?curid=6679310", "title": "Associazione Calcio Foligno 1930-1931", "text": "Questa pagina raccoglie i dati riguardanti l'Associazione Calcio Foligno nelle competizioni ufficiali della stagione 1930-1931."}
{"id": "6679311", "revid": "110157", "url": "https://it.wikipedia.org/wiki?curid=6679311", "title": "West Salem (Wisconsin)", "text": "West Salem \u00e8 un villaggio degli Stati Uniti d'America, situato in Wisconsin, nella contea di La Crosse."}
{"id": "6679312", "revid": "287204", "url": "https://it.wikipedia.org/wiki?curid=6679312", "title": "Kindred (album)", "text": ""}
{"id": "6679314", "revid": "287204", "url": "https://it.wikipedia.org/wiki?curid=6679314", "title": "Kindred (EP)", "text": ""}
{"id": "6679316", "revid": "767487", "url": "https://it.wikipedia.org/wiki?curid=6679316", "title": "Mike Smith (cestista 1987)", "text": ""}
{"id": "6679317", "revid": "767487", "url": "https://it.wikipedia.org/wiki?curid=6679317", "title": "South Wayne", "text": "South Wayne \u00e8 un villaggio degli Stati Uniti d'America, situato in Wisconsin, nella contea di Lafayette."}
{"id": "6679328", "revid": "767487", "url": "https://it.wikipedia.org/wiki?curid=6679328", "title": "Olivetti Auditronic 730", "text": "La Olivetti Auditronic 730 \u00e8 stato un computer contabile dell'Olivetti uscito nel 1971 come versione di fascia bassa dell'Auditronic 770 con due unit\u00e0 di governo carta e una memoria a nucleo magnetico."}
{"id": "6679330", "revid": "767487", "url": "https://it.wikipedia.org/wiki?curid=6679330", "title": "Killian Larson", "text": ""}
{"id": "6679337", "revid": "339392", "url": "https://it.wikipedia.org/wiki?curid=6679337", "title": "Coppa del Re di rugby a 15", "text": ""}
{"id": "6679339", "revid": "122473478", "url": "https://it.wikipedia.org/wiki?curid=6679339", "title": "Unione Sportiva Biscegliese 1930-1931", "text": "Questa pagina raccoglie i dati riguardanti l'Unione Sportiva Biscegliese nelle competizioni ufficiali della stagione 1930-1931."}
{"id": "6679345", "revid": "2091899", "url": "https://it.wikipedia.org/wiki?curid=6679345", "title": "Penisola di Doberai", "text": "Il Vogelkop (noto anche come \"penisola del Vogelkop\" o \"di Doberai\"; in indonesiano: \"Semenanjung Kepala Burung\" o \"Semenanjung Doberai\"; in inglese: \"Bird's Head Peninsula\") \u00e8 una penisola situata nella parte nord-occidentale della Nuova Guinea, nella provincia indonesiana di Papua Barat. In passato faceva parte della Nuova Guinea olandese e pertanto prese il nome olandese di \"Vogelkop\" o \"Vogelkopf\", cio\u00e8 \u00abtesta di uccello\u00bb; il nome si deve al fatto che la forma della Nuova Guinea ricorda un po' quella di un uccello appollaiato: in tale prospettiva, il Vogelkop indica proprio la testa dell'animale.\nGeografia.\nL'angolo sud-orientale della penisola, che si affaccia sulla baia di Cenderawasih (nota in passato come \"baia di Geelvink\"), fa parte del parco nazionale di Teluk Cenderawasih. Mentre le regioni costiere della parte sud-occidentale sono pianeggianti e ricoperte da paludi umide, l'intera parte settentrionale \u00e8 montuosa. I monti Tamrau, a nord-ovest, sono separati dai monti Arfak, a nord-est, dalla valle di Kebar. Questi ultimi culminano con il Gunung Mebo (noto in passato come \"Vogelkop\"), una montagna di 2939 m, il punto pi\u00f9 alto della penisola. Al centro della penisola del Vogelkop vi \u00e8 una formazione carsica, l'altopiano di Ayamaru, con i laghi omonimi.\nLe localit\u00e0 pi\u00f9 importanti sono Manokwari a nord, Sorong a ovest, Bintuni e Ransiki. Vicino a Sorong e Bintuni vi sono giacimenti di petrolio.\nLa baia di Bintuni, che delimita a sud la penisola, ospita la palude di mangrovie pi\u00f9 vasta del mondo, con una superficie di 4352 km\u00b2. Dal 2005 al 2009, sotto la direzione della BP, venne portato avanti il progetto \"Tangguh\" per produrre 7,6 milioni di tonnellate di gas naturale liquefatto con un investimento di 3 miliardi di dollari. La baia di Bintuni si allarga verso il mare di Ceram nel golfo di Berau. A sud di essa si trova la penisola di Bomberai.\nFlora e fauna.\nLa penisola del Vogelkop \u00e8 ricoperta, al di sopra dei 1000 m, da foreste pluviali di montagna, che ricoprono in tutto una superficie di oltre 22.000 km\u00b2. Sono molte le specie animali endemiche delle montagne della regione, come la farfalla \"Ornithoptera rothschildi\", il coda ad anello di Schlegel, un marsupiale, e una specie di ratto lanoso del genere \"Mallomys\" non ancora descritta ufficialmente.\nSono pi\u00f9 di 300 le specie di uccelli che abitano la penisola, di cui almeno 20 endemiche di queste foreste, come il cappuccino dell'Arfak, il giardiniere del Vogelkop e la paradisea reale.\nNella penisola del Vogelkop (compresa la penisola di Bomberai e le isole al largo) vivono 24 specie endemiche di pesci arcobaleno (\"Melanotaenia\"), molte delle quali diffuse nelle aree carsiche, come il pesce arcobaleno arlecchino.\nLingue.\nNella penisola del Vogelkop vengono parlate tradizionalmente sia lingue austronesiane che papuasiche, ma la stragrande maggioranza degli abitanti parla lingue appartenenti a quest'ultimo gruppo. Se contiamo anche il gruppo insulare di Raja Ampat (in italiano \u00abQuattro Re\u00bb) e l'isola al largo di Meoswar (o \"Waar\"), nel Vogelkop si parlano oltre 30 lingue diverse. La distribuzione geografica delle lingue (come altrove in Nuova Guinea) riflette le diverse ondate di insediamento sull'isola: quando i navigatori austronesiani raggiunsero la Nuova Guinea 3000-4000 anni fa, l'entroterra dell'isola era gi\u00e0 abitato da popolazioni di lingua papuasica. I nuovi arrivati, invece, si stabilirono principalmente sulle coste e sulle isole al largo.\nTra le lingue austronesiane della penisola del Vogelkop vi sono quelle parlate sulle isole Raja Ampat (compresa la lingua as, diffusa sulla costa nord-occidentale, a est di Sorong), il wandamen, parlato a sud-est sul \u00abcollo\u00bb della Testa di Uccello nella regione di Bintuni e il meoswar parlato su un'isola montuosa a sud-est. L'ex lingua franca regionale, il biak, \u00e8 parlata nell'area di Manokwari. Esistono anche varianti orientali dell'indonesiano (in inglese \"Papuan Malay\"), attualmente parlate in tutti gli insediamenti e nelle citt\u00e0 pi\u00f9 grandi, cos\u00ec come altre lingue regionali introdotte da migranti provenienti da diverse regioni della Nuova Guinea occidentale.\nLe lingue papuasiche parlate nella penisola del Vogelkop possono essere riassunte sotto il termine lingue papuasiche occidentali, che non indica alcuna relazione genetica tra esse, ma serve piuttosto come termine collettivo per indicare una specifica area linguistica (all'interno della quale vengono incluse di solito anche le Molucche con Halmahera e il gruppo di lingue timor-alor-pantar). La classificazione filogenetica delle lingue papuasiche non \u00e8 stata ancora chiarita in modo definitivo. Generalmente, in base alle ricerche di Wurm, McElhanon e Voorhoeve, le lingue del Vogelkop meridionale, parlate nella parte sud-occidentale della penisola, vengono attribuite al gruppo delle lingue trans-Nuova Guinea, di gran lunga la pi\u00f9 grande famiglia linguistica non austronesiana della Nuova Guinea. Altre famiglie linguistiche postulate sono le lingue del Vogelkop occidentale a ovest, le lingue del Vogelkop orientale, come il meyah e il sougb e la famiglia hatam-mansim a est, e alcune lingue non classificabili come il maybrat, l'abun e lo mpur nell'interno della penisola."}
{"id": "6679346", "revid": "1481011", "url": "https://it.wikipedia.org/wiki?curid=6679346", "title": "Atto dei diritti", "text": ""}
{"id": "6679356", "revid": "21880", "url": "https://it.wikipedia.org/wiki?curid=6679356", "title": "Penisola di Vogelkop", "text": ""}
{"id": "6679357", "revid": "1305772", "url": "https://it.wikipedia.org/wiki?curid=6679357", "title": "Tomas O'Crohan", "text": "Biografia.\nTomas aveva quattro sorelle: Maura, Kate, Eileen e Nora, e un fratello, Pats. Ottenne un'istruzione discontinua dai 10 ai 18 anni, nei periodi in cui un insegnante della terraferma si stabiliva temporaneamente nell'isola, siccome gli insegnanti erano solitamente donne giovani che ritornavano nel continente quando ricevevano proposte di matrimonio. Svolse l'attivit\u00e0 di pescatore e, in parte, di agricoltore. Si spos\u00f2 con M\u00e1ire N\u00ed Chath\u00e1in nel 1878. Ebbero dieci figli, ma molti morirono prima dell'et\u00e0 adulta. Uno dei figli, Sean, scrisse un libro, \"L\u00e1 dar Saol\" (Un giorno della nostra vita), sul tema dell'emigrazione degli ultimi abitanti delle Isole Blasket verso la terraferma e l'America, quando le isole vennero abbandonate definitivamente negli anni '40 e '50 del '900.\nCominci\u00f2 a scrivere la sua vita in lettere diarie dal 1918 al 1923, sotto il continuo incoraggiamento da parte di Brian \u00d3 Ceallaigh di Killarney. Egli riusc\u00ec a vincere la riluttanza iniziale di O'Crohan mostrandogli opere di Maksim Gor'kij e Pierre Loti che descrivevano la vita di contadini e pescatori, convincendolo cos\u00ec dell'interesse e del valore di un tale progetto. Una volta persuaso, O'Crohan mand\u00f2 ad \u00d3 Ceallaigh una serie di lettere giornaliere per cinque anni, dunque di fatto un diario, che \u00d3 Cheallaig inoltr\u00f2 allo studioso e scrittore P\u00e1draig \"An Seabhac\" \u00d3 Siochfhradha, il quale si occup\u00f2 della redazione e della pubblicazione del diario che usc\u00ec alle stampe nel 1928 con il titolo \"Allagar na h-Inise\" (Colloquio incrociato dell'isola). \u00d3 Ceallaig poi convinse O'Crohan a scrivere la storia della propria vita, che ultim\u00f2 nel 1923, e che venne pubblicata nel 1929 con il titolo \"An t-Oile\u00e1nach\" (L'isolano), che sarebbe diventata l'opera pi\u00f9 conosciuta dell'autore. Questi due libri sono tuttora considerati tra i migliori classici della letteratura in lingua irlandese; e raffigurano il modo di vivere, oggi perduto, dell'Irlanda tradizionale."}
{"id": "6679378", "revid": "1543377", "url": "https://it.wikipedia.org/wiki?curid=6679378", "title": "Albert Kahn", "text": "Biografia.\nKahn nacque in Germania a Rhaunen, un comune della Renania-Palatinato, in una famiglia di origine ebraica, figlio di un rabbino e di un'artista. Si trasfer\u00ec negli Stati Uniti all'et\u00e0 di undici anni. A causa di motivi economici, Kahn fu costretto ad abbandonare gli studi e incominci\u00f2 a lavorare presso lo studio \"Manson&amp;Rice\", dove rimase dal 1885 al 1895.\nDopo aver vinto una borsa di studio della rivista \"American Architect and Building News\" nel 1891, Kahn soggiorn\u00f2 per un anno in Europa assieme a Henry Bacon e approfond\u00ec la sua competenza nell'architettura.\nAssieme al fratello ingegnere Julius, realizz\u00f2 i suoi primi progetti che gli dettero notoriet\u00e0 a cavallo del XX secolo, tra i quali si possono citare le officine e gli stabilimenti della Packard (1903) e della Ford (1913) a Detroit, innovativi sia per l'utilizzo della produzione in serie, sia per lo stile, grazie alle strutture con l'intelaiatura in ferro e l'uso del cemento armato al posto del legno, importante per motivi di sicurezza e per economizzare lo spazio interno.\nI suoi progetti postmoderni si distinsero per l'attenzione e l'ottimizzazione degli spazi industriali e delle innovazioni nelle modalit\u00e0 produttive industriali.\nNel 1928 complet\u00f2 nello stile Art d\u00e9co la costruzione del Fisher Building nel centro di Detroit premiato dalla \"Architectural League\" di New York come la struttura commerciale pi\u00f9 bella dell'anno.\nDal 1929 al 1932 Kahn lavor\u00f2 in Unione Sovietica presso il suo studio moscovita, realizzando 521 stabilimenti e fabbriche nell'ambito del primo piano quinquennale sovietico, tra i quali la fabbrica di trattori di \u010celjabinsk, Charkiv, Mosca (automobili), Kramators'k (aeronautica), la Wolgogradski Traktorny Sawod a Volgograd (trattori) e Magnitogorsk (acciaio).\nKahn progett\u00f2 anche banche, edifici per uffici, edicole, mausolei, ospedali, residenze private e durante le guerre mondiali strutture militari e basi navali.\nNelle opere successive Kahn fece prevalere lo stile dell'eclettismo decorativo, come nella Biblioteca Pubblica e nel Fisher Building a Detroit, alla Chrysler Corporation (1938) a Warren, e alla Universit\u00e0 del Michigan ad Ann Arbor (ventitr\u00e9 edifici tra il 1903 e il 1938). Kahn realizz\u00f2 progetti in numerosi stili, come ad esempio quello rinascimentale, neoclassico, Tudor o Art d\u00e9co.\nNel 1937, Albert Kahn era responsabile del venti per cento circa di tutte le fabbriche progettate dagli architetti negli Stati Uniti\ne complessivamente lavor\u00f2 su oltre mille commissioni di Henry Ford (impianti di assemblaggio in quattro continenti, Europa, America, Asia, Oceania) e su numerose commissioni di altre case automobilistiche, tra cui General Motors (centocinquanta progetti), Chrysler.\nI suoi progetti ebbero una grande influenza in Europa dove diffusero l'architettura moderna, mentre in America ebbero successo soprattutto nelle costruzioni industriali.\nOpere.\nTutti gli edifici sono localizzati a Detroit, salvo indicazione:\nOpere realizzate alla Universit\u00e0 del Michigan:"}
{"id": "6679383", "revid": "124123", "url": "https://it.wikipedia.org/wiki?curid=6679383", "title": "ArDarius Stewart", "text": "Carriera.\nNew York Jets.\nStewart al college gioc\u00f2 a football con gli Alabama Crimson Tide dal 2014 al 2016, vincendo il campionato NCAA nel 2015. Fu scelto nel corso del terzo giro (79\u00ba assoluto) nel Draft NFL 2017 dai New York Jets. Debutt\u00f2 come professionista partendo come titolare nella gara del primo turno contro i Buffalo Bills ricevendo 2 passaggi per 10 yard dal quarterback Josh McCown.\nIl 22 luglio 2018 Stewart fu sospeso per due partite per essere risultato positivo a un test antidoping.\nCollegamenti esterni.\n "}
{"id": "6679387", "revid": "21880", "url": "https://it.wikipedia.org/wiki?curid=6679387", "title": "Penisola Vogelkop", "text": ""}
{"id": "6679396", "revid": "599013", "url": "https://it.wikipedia.org/wiki?curid=6679396", "title": "Chad Hansen", "text": "Carriera.\nNew York Jets.\nHansen al college gioc\u00f2 a football con i California Golden Bears dal 2015 al 2016. Fu scelto nel corso del quarto giro (141\u00ba assoluto) nel Draft NFL 2017 dai New York Jets. Debutt\u00f2 come professionista subentrando nella gara del primo turno contro i Buffalo Bills senza ricevere alcun passaggio. I primi 3 li ricevette nella settimana 10 contro i Tampa Bay Buccaneers.\nCollegamenti esterni.\n "}
{"id": "6679404", "revid": "339392", "url": "https://it.wikipedia.org/wiki?curid=6679404", "title": "Vogelkop", "text": ""}
{"id": "6679406", "revid": "339392", "url": "https://it.wikipedia.org/wiki?curid=6679406", "title": "Penisola del Vogelkop", "text": ""}
{"id": "6679407", "revid": "827882", "url": "https://it.wikipedia.org/wiki?curid=6679407", "title": "Hyperdub", "text": "La Hyperdub \u00e8 un'etichetta discografica con sede a Londra, fondata nel 2004 da Steve Goodman in arte Kode9. Precedentemente, nel 2000, era una webzine. Gli artisti legati all'etichetta includono Burial, Darkstar, Dean Blunt, DJ Rashad, DVA, Fatima Al Qadiri, Ikonika, Inga Copeland, Jessy Lanza, Cooly G, Klein, Laurel Halo, Spaceape e Zomby.\nOrigini.\nLa prima pubblicazione dell'etichetta \u00e8 stata \u201cSine of the Dub\u201d, una collaborazione tra Kode9 e The Spaceape. In seguito l'etichetta \u00e8 diventata molto importante specialmente per il genere dubstep, grazie alla pubblicazione dell'album eponimo di Burial del 2006, che la rivista \"The Wire\" ha inserito fra i migliori album dell'anno."}
{"id": "6679408", "revid": "767487", "url": "https://it.wikipedia.org/wiki?curid=6679408", "title": "White Lake (Wisconsin)", "text": "White Lake \u00e8 un villaggio degli Stati Uniti d'America, situato in Wisconsin, nella contea di Langlade."}
{"id": "6679409", "revid": "1543377", "url": "https://it.wikipedia.org/wiki?curid=6679409", "title": "Per Fly", "text": "Biografia.\nFly \u00e8 nato nel 1960 a Skive, nello Jutland Centrale. Nel 1989 ha iniziato a frequentare la scuola di cinema Den Danske Filmskole e nel 1993 si \u00e8 laureato in regia. Nel 2000 ha realizzato il suo primo lungometraggio, intitolato \"La panchina\" (\"B\u00e6nken\"). Questo film ha dato inizio alla cosiddetta \"trilogia sulle classi\", proseguita con \"L'eredit\u00e0\" (\"Arven\") nel 2003 e con \"Gli innocenti\" (\"Drabet\") nel 2005. I tre film, da lui diretti e co-sceneggiati, trattano rispettivamente il ceto basso, alto e medio. Nel frattempo, nel 2000, Fly ha diretto anche un film d'animazione in \"stop-motion\" intitolato \"Prop og Berta\".\nNel 2007 ha diretto tutti e sei gli episodi della serie televisiva danese \"Forestillinger\", trasmessa da DR1. Oltre alla regia, Fly ha sceneggiato i primi due episodi della serie. Nel 2016 ha invece diretto i primi due episodi della serie televisiva \"Bedrag\", anch'essa trasmessa da DR1. Alcuni anni dopo la sua trilogia di successo, Fly \u00e8 tornato alla regia cinematografica con i film \"Kvinden der dr\u00f8mte om en mand\" (2010) e \"Monica Z\" (2013).\nVita privata.\nFly \u00e8 sposato con l'attrice danese Charlotte Fich, con la quale ha avuto due figli, Anton e Aksel."}
{"id": "6679410", "revid": "767487", "url": "https://it.wikipedia.org/wiki?curid=6679410", "title": "St. Nazianz", "text": "St. Nazianz \u00e8 un villaggio degli Stati Uniti d'America, situato in Wisconsin, nella contea di Manitowoc."}
{"id": "6679411", "revid": "124808", "url": "https://it.wikipedia.org/wiki?curid=6679411", "title": "Per Fly Plejdrup", "text": ""}
{"id": "6679412", "revid": "767487", "url": "https://it.wikipedia.org/wiki?curid=6679412", "title": "Valders", "text": "Valders \u00e8 un villaggio degli Stati Uniti d'America, situato in Wisconsin, nella contea di Manitowoc."}
{"id": "6679413", "revid": "110157", "url": "https://it.wikipedia.org/wiki?curid=6679413", "title": "Whitelaw", "text": "Whitelaw \u00e8 un villaggio degli Stati Uniti d'America, situato in Wisconsin, nella contea di Manitowoc."}
{"id": "6679414", "revid": "767487", "url": "https://it.wikipedia.org/wiki?curid=6679414", "title": "Spencer (Wisconsin)", "text": "Spencer \u00e8 un villaggio degli Stati Uniti d'America, situato in Wisconsin, nella contea di Marathon."}
{"id": "6679417", "revid": "767487", "url": "https://it.wikipedia.org/wiki?curid=6679417", "title": "Stratford (Wisconsin)", "text": "Stratford \u00e8 un villaggio degli Stati Uniti d'America, situato in Wisconsin, nella contea di Marathon."}
{"id": "6679418", "revid": "729019", "url": "https://it.wikipedia.org/wiki?curid=6679418", "title": "Steyr-Daimler-Puch Spezialfahrzeug", "text": "La Steyr-Daimler-Puch Spezialfahrzeug GmbH (SSF) \u00e8 stata una societ\u00e0 austriaca di veicoli da trasporto in ambito militare, nata dall'azienda dell'Alta Austria Steyr-Daimler-Puch. Nell'ottobre del 2003 viene ceduta alla statunitense General Dynamics e inglobata nella \"\u201eGeneral Dynamics European Land Systems\u201c\", con sede a Madrid, con in societ\u00e0 la svizzera Mowag e la spagnola Santa B\u00e1rbara Sistemas.\nLa SSF costruiva il Pandur panzer gommato, usato tra gli altri dal Portogallo in 260 esemplari. Il panzer venne anche venduto in 199 esemplari per 822 milioni di Euro nel 2007 all'Esercito della Repubblica Ceca, ma l'ordine venne stornato dallo stesso governo ceco che, nel 2009, acquist\u00f2 poi solo 107 veicoli per 578 milioni di Euro.\nLa attivit\u00e0 della SSF rientra nella dichiarazione di neutralit\u00e0 austriaca che non permette la consegna di armi e apparati a Stati in zone di guerra (\u201eKrisenregionen\u201c). Nel 2001 vennero esportati 66 veicoli trasporto truppa allo Zimbabwe, appena prima dell'embargo UE.\nPresso il sito di Vienna-Simmering vi sono ca. 350 occupati.\nProduzione.\nLa SSF produsse il panzer gommato Pandur, il panzer Ulan e la torretta SP30, sviluppati e prodotti presso lo stabilimento di Vienna-Simmering.\nNell'ottobre 2013 diviene noto che la produzione del Pandur avverr\u00e0 in Portogallo."}
{"id": "6679421", "revid": "2056951", "url": "https://it.wikipedia.org/wiki?curid=6679421", "title": "Weston (Contea di Marathon, Wisconsin)", "text": "Weston \u00e8 un villaggio degli Stati Uniti d'America, situato in Wisconsin, nella contea di Marathon."}
{"id": "6679456", "revid": "767487", "url": "https://it.wikipedia.org/wiki?curid=6679456", "title": "Wausaukee", "text": "Wausaukee \u00e8 un villaggio degli Stati Uniti d'America, situato in Wisconsin, nella contea di Marinette."}
{"id": "6679458", "revid": "767487", "url": "https://it.wikipedia.org/wiki?curid=6679458", "title": "Westfield (Wisconsin)", "text": "Westfield \u00e8 un villaggio degli Stati Uniti d'America, situato in Wisconsin, nella contea di Marquette."}
{"id": "6679459", "revid": "767487", "url": "https://it.wikipedia.org/wiki?curid=6679459", "title": "Shorewood (Wisconsin)", "text": "Shorewood \u00e8 un villaggio degli Stati Uniti d'America, situato in Wisconsin, nella contea di Milwaukee."}
{"id": "6679461", "revid": "767487", "url": "https://it.wikipedia.org/wiki?curid=6679461", "title": "West Milwaukee", "text": "West Milwaukee \u00e8 un villaggio degli Stati Uniti d'America, situato in Wisconsin, nella contea di Milwaukee."}
{"id": "6679464", "revid": "767487", "url": "https://it.wikipedia.org/wiki?curid=6679464", "title": "Whitefish Bay", "text": "Whitefish Bay \u00e8 un villaggio degli Stati Uniti d'America, situato in Wisconsin, nella contea di Milwaukee."}
{"id": "6679466", "revid": "767487", "url": "https://it.wikipedia.org/wiki?curid=6679466", "title": "Warrens", "text": "Warrens \u00e8 un villaggio degli Stati Uniti d'America, situato in Wisconsin, nella contea di Monroe."}
{"id": "6679467", "revid": "181699", "url": "https://it.wikipedia.org/wiki?curid=6679467", "title": "Stazione di Varese Induno", "text": ""}
{"id": "6679468", "revid": "767487", "url": "https://it.wikipedia.org/wiki?curid=6679468", "title": "Wilton (Wisconsin)", "text": "Wilton \u00e8 un villaggio degli Stati Uniti d'America, situato in Wisconsin, nella contea di Monroe."}
{"id": "6679469", "revid": "736476", "url": "https://it.wikipedia.org/wiki?curid=6679469", "title": "Fabrika Zvyozd", "text": ""}
{"id": "6679470", "revid": "965985", "url": "https://it.wikipedia.org/wiki?curid=6679470", "title": "Wyeville (Wisconsin)", "text": ""}
{"id": "6679471", "revid": "110157", "url": "https://it.wikipedia.org/wiki?curid=6679471", "title": "Wyeville", "text": "Wyeville \u00e8 un villaggio degli Stati Uniti d'America, situato in Wisconsin, nella contea di Monroe."}
{"id": "6679475", "revid": "767487", "url": "https://it.wikipedia.org/wiki?curid=6679475", "title": "Suring", "text": "Suring \u00e8 un villaggio degli Stati Uniti d'America, situato in Wisconsin, nella contea di Oconto."}
{"id": "6679476", "revid": "110157", "url": "https://it.wikipedia.org/wiki?curid=6679476", "title": "Shiocton", "text": "Shiocton \u00e8 un villaggio degli Stati Uniti d'America, situato in Wisconsin, nella contea di Outagamie."}
{"id": "6679477", "revid": "767487", "url": "https://it.wikipedia.org/wiki?curid=6679477", "title": "Saukville", "text": "Saukville \u00e8 un villaggio degli Stati Uniti d'America, situato in Wisconsin, nella contea di Ozaukee."}
{"id": "6679479", "revid": "767487", "url": "https://it.wikipedia.org/wiki?curid=6679479", "title": "Thiensville", "text": "Thiensville \u00e8 un villaggio degli Stati Uniti d'America, situato in Wisconsin, nella contea di Ozaukee."}
{"id": "6679480", "revid": "767487", "url": "https://it.wikipedia.org/wiki?curid=6679480", "title": "Stockholm (Wisconsin)", "text": "Stockholm \u00e8 un villaggio degli Stati Uniti d'America, situato in Wisconsin, nella contea di Pepin."}
{"id": "6679481", "revid": "18379", "url": "https://it.wikipedia.org/wiki?curid=6679481", "title": "Oratorio francese", "text": ""}
{"id": "6679482", "revid": "767487", "url": "https://it.wikipedia.org/wiki?curid=6679482", "title": "Whiting (Wisconsin)", "text": "Whiting \u00e8 un villaggio degli Stati Uniti d'America, situato in Wisconsin, nella contea di Portage."}
{"id": "6679484", "revid": "767487", "url": "https://it.wikipedia.org/wiki?curid=6679484", "title": "Sturtevant", "text": "Sturtevant \u00e8 un villaggio degli Stati Uniti d'America, situato in Wisconsin, nella contea di Racine."}
{"id": "6679485", "revid": "8660", "url": "https://it.wikipedia.org/wiki?curid=6679485", "title": "M\u00f6nchengladbach Mavericks", "text": "I M\u00f6nchengladbach Mavericks sono stati una squadra di football americano di M\u00f6nchengladbach, in Germania. Fondati nel 1989, hanno chiuso nel 2011."}
{"id": "6679487", "revid": "110157", "url": "https://it.wikipedia.org/wiki?curid=6679487", "title": "Union Grove (Wisconsin)", "text": "Union Grove \u00e8 un villaggio degli Stati Uniti d'America, situato in Wisconsin, nella contea di Racine."}
{"id": "6679489", "revid": "86599", "url": "https://it.wikipedia.org/wiki?curid=6679489", "title": "Coppa Iberica (rugby a 15)", "text": "La Coppa Iberica (; ) \u00e8 una competizione di rugby a 15 ispano-portoghese per squadre di club; nella sua versione pi\u00f9 recente, in vigore dal 2013, si disputa in gara unica tra la squadra campione di Portogallo e quella campione di Spagna.\nDalla citata edizione del 2013 la coppa si tiene a fine dicembre o inizio gennaio e vale per le squadre campioni della stagione precedente.\nIstituita nel 1965, si \u00e8 svolta con diverse formule e ha subito varie interruzioni.\nAl 2021 si \u00e8 tenuta 41 volte e i club con il maggior numero di trofei sono, a pari merito, gli spagnoli e con 5 vittorie ciascuno.\nQuest'ultimo \u00e8 anche detentore del trofeo, avendo vinto l'edizione 2020-21 per la propria quarta vittoria consecutiva.\nLe vittorie di squadre dalla Spagna sono 25, quelle dal Portogallo 16.\nStoria.\nLa manifestazione nacque nel 1965 ma non ebbe mai un corso regolare: infatti nelle prime 7 edizioni, tenutesi fino al 1971, si svolse con la formula della \"final four\" tra due squadre spagnole (tra il 1965 e il 1970 la vincitrice e la finalista della Coppa del Re, nel 1971 la squadra campione di Spagna e la vincitrice della Coppa del Re) e due portoghesi (la squadra campione del Portogallo e la vincitrice della Coppa nazionale).\nLa competizione rimase non disputata per 12 anni finch\u00e9 nel 1983 fu riproposta con una nuova formula, che prevedeva che in gara unica a fine anno si incontrassero le due squadre campioni in carica dei due Paesi.\nFino al 2006, negli anni pari la competizione fu ospitata dalla concorrente portoghese, in quelli dispari da quella spagnola.\nLa prima edizione con tale formula fu disputata in Spagna in casa del che ospit\u00f2 il il quale si aggiudic\u00f2 l'incontro e la Coppa.\nNel 2007 si torn\u00f2 alla formula della \"final four\" disputatasi a Lisbona, con le squadre campioni di Spagna e Portogallo che in semifinale affrontarono le seconde classificate del campionato limitrofo.\nA contendersi la vittoria furono le due compagini portoghesi di Agronomia e .\nTale edizione della Coppa Iberica si svolse dopo la cui il aveva preso parte; sulla scia di tale risultato si sfrutt\u00f2 l'esigenza di una competizione professionistica per istituire una lega a \"franchise\" sul modello dell'allora Celtic League che trov\u00f2 l'appoggio di Canal+ per la copertura televisiva; tale nuova lega, la Super Ib\u00e9rica, che vide la luce nel 2008, provoc\u00f2 l'abbandono della competizione che in tale anno non fu disputata; si tent\u00f2 una nuova formula nel 2009, in concomitanza con la prima edizione della Super Ib\u00e9rica, a otto squadre, le migliori quattro dei due campionati, che ricevette l'avallo di Rugby Europe ma che fu osteggiata da quei club spagnoli come e che avevano investito pesantemente nella Super Ib\u00e9rica.\nA quel punto anche tre su quattro dei club portoghesi interessati alla nuova formula, che avrebbe dovuto assumere la denominazione internazionale di \"Iberian Rugby Cup\", si ritirarono e la competizione entr\u00f2 di nuovo nel limbo, salvo essere ripresa nuovamente nel 2012 con l'organizzazione di una gara unica, da tenersi il 6 gennaio 2013, tra e , campioni nazionali rispettivamente portoghese e spagnolo.\nTale \u00e8, al 2017, la formula vigente anche se \u00e8 di tale anno uno studio per rivedere il regolamento per allargare la competizione a sei squadre, tre per Paese, bench\u00e9 non favorevolmente accolto da alcune compagini che preferiscono prepararsi per il torneo di qualificazione alla European Challenge Cup oppure non sono attrezzate per gestire pi\u00f9 competizioni.\nAl 2021 campione uscente \u00e8 il , vincitore di quattro edizioni consecutive e, grazie a tale striscia, in testa al palmar\u00e8s con cinque vittorie al pari dei concittadini .\nCoppa Iberica femminile.\nDal 2017 si tiene anche l'edizione femminile della Coppa Iberica.\nLa prima edizione, disputatasi nella citt\u00e0 del rugby di Valle de las Ca\u00f1as a Pozuelo de Alarc\u00f3n (Comunit\u00e0 di Madrid) il 26 novembre, vide la vittoria delle rugbiste di casa dell'Ol\u00edmpico de Pozuelo contro le portoghesi dello Sporting Lisbona per 27-15."}
{"id": "6679490", "revid": "110157", "url": "https://it.wikipedia.org/wiki?curid=6679490", "title": "Waterford (Wisconsin)", "text": "Waterford \u00e8 un villaggio degli Stati Uniti d'America, situato in Wisconsin, nella contea di Racine."}
{"id": "6679491", "revid": "767487", "url": "https://it.wikipedia.org/wiki?curid=6679491", "title": "Wind Point", "text": "Wind Point \u00e8 un villaggio degli Stati Uniti d'America, situato in Wisconsin, nella contea di Racine."}
{"id": "6679493", "revid": "767487", "url": "https://it.wikipedia.org/wiki?curid=6679493", "title": "Yuba (Wisconsin)", "text": "Yuba \u00e8 un villaggio degli Stati Uniti d'America, situato in Wisconsin, nella contea di Richland."}
{"id": "6679495", "revid": "767487", "url": "https://it.wikipedia.org/wiki?curid=6679495", "title": "La mort de Robespierre", "text": "La mort de Robespierre \u00e8 un cortometraggio del 1897 diretto da Georges Hatot.\nTrama.\nI commissari della Repubblica circondano Robespierre che \u00e8 seduto ad un tavolo, mentre uno sparo pone fine alla sua vita."}
{"id": "6679496", "revid": "965985", "url": "https://it.wikipedia.org/wiki?curid=6679496", "title": "Sheldon (Contea di Rusk, Wisconsin)", "text": ""}
{"id": "6679497", "revid": "287204", "url": "https://it.wikipedia.org/wiki?curid=6679497", "title": "Faust e Margherita (Il bacio)", "text": "Faust e Margherita (Il bacio) \u00e8 una scultura marmorea realizzata nel 1861 dal milanese Antonio Tantardini (1829-1879). \u00c8 conservata presso la Galleria d'Arte Moderna di Milano.\nStoria e descrizione.\nL'opera, proveniente dai depositi municipali e conservata presso la Galleria d'Arte Moderna, \u00e8 probabilmente una seconda versione del soggetto gi\u00e0 rappresentato dal Tantardini su commissione dell'avvocato e Senatore del Regno Giovanni Antona Traversi (1824-1900) per adornare la sua villa di Desio e gi\u00e0 esposta a Brera nel 1864. La presentazione al pubblico di quell'esemplare riscontr\u00f2 un grande successo, sottolineato da una poesia appositamente composta dal poeta Giovanni Camerana e da un lungo articolo del compositore Arrigo Boito (poi autore nel 1868 dell'opera \"Mefistofele\" proprio ispirata al Faust del Goethe) che vi leggeva un complesso dialogo fra Scienza e Coscienza.\nA quella prima versione segu\u00ec quelle esposta al GAM, di dimensioni pi\u00f9 ridotte e ripulita dai colti riferimenti goethiani, e ribattezzata \"Il bacio\". L'opera, nella sua nuova veste pi\u00f9 semplice e pi\u00f9 terrena, si affrancava anche dai significati pi\u00f9 filosofici che vi aveva visto Boito, avvicinandosi nettamente al suo naturale riferimento e fonte di ispirazione che era costituito dall\u2019omonimo e celeberrimo dipinto di Hayez, \"Il bacio\", che era stato trionfalmente esposto a Brera nel 1859 e di cui il marmo di Tantardini costituiva una straordinaria traduzione plastica.\nIl gruppo mostra un uomo seduto uno sgabello e abbracciato a una giovane donna (Margherita) che gli sta accanto in piedi nell'atto di scambiarsi un bacio; i due sono riccamente abbigliati: l'uomo indossa una calzamaglia e una casacca, la donna un lungo abito con corpetto e indossa un borsellino decorato a tracolla."}
{"id": "6679498", "revid": "767487", "url": "https://it.wikipedia.org/wiki?curid=6679498", "title": "Sheldon (Wisconsin)", "text": "Sheldon \u00e8 un villaggio degli Stati Uniti d'America, situato in Wisconsin, nella contea di Rusk."}
{"id": "6679499", "revid": "122453552", "url": "https://it.wikipedia.org/wiki?curid=6679499", "title": "Rione Nero", "text": "Il rione Nero (rione di Porta Ravegnana) \u00e8 uno dei cinque rioni della citt\u00e0 di Faenza partecipanti agli eventi del Palio del Niballo.\nIl territorio su cui si estende \u00e8 delimitato fra la sponda sinistra del fiume a valle della citt\u00e0, corso Saffi, corso Garibaldi e via Ravegnana, compreso il castello di Granarolo. La sede ufficiale del rione \u00e8 sita in via della Croce, che trae il nome dalla Confraternita presente nel Quattrocento.\nLa sede.\nLa sede del Rione si trova fra le mura che delimitano il centro storico, dove una volta sorgeva il Monte di Piet\u00e0, nell'edificio dove nel Quattrocento era presente la Confraternita.\nLa sede si trova dentro a un'area cortilizia, dove si svolgono le attivit\u00e0 rionali (qui gli sbandieratori e i musici si preparano per accompagnare la sfilata che si svolge il giorno del Palio del Niballo). Sempre nel cortile si svolgono le varie attivit\u00e0 culturali e ricreative.\nAll'interno della sede vi sono il piano terra e il piano superiore. Al piano terra sono presenti il circolo e le cucine.\nAl piano primo sono presenti le sale con custoditi i drappi che testimoniano le vittorie del Rione nella corsa del Palio, vittorie ulteriormente testimoniate dalla presenza di torri dorate e torri argentate e un piccolo museo, che espone i costumi da sfilata e le insegne dei casati rionali Marini, Fadini e Giangrandi (che hanno dato il nome alle vie del Rione).\nSono inoltre esposti i numerosi premi conquistati dal Rione nelle gare delle bandiere e musici nelle gare interne (affontando gli altri rioni della citt\u00e0) ed a livello nazionale.\nLa facciata presenta pannelli ceramici eseguiti da maestri della ceramica faentina, a testimonianza dei palii vinti dai cavalieri.\nLo stemma.\nLo stemma del Rione Nero raffigura un pino terrazzato di verde, centrato da una moneta (Tortabizante) dorata.\nIl pino raffigurato \u00e8 un pino marittimo, che da subito rende chiaro il collegamento di questo Rione (che si estende fino a via Ravegnana) con lo scalo commerciale (l'analogia con il commercio marittimo \u00e8 richiamata dalla presenza anche della moneta dorata) situato sulle coste dell'Adriatico.\nVittorie.\nIl Rione Nero vanta 16 vittorie nella manifestazione del Palio del Niballo:\nAl Torneo della Bigorda d'Oro (comunemente chiamato anche Palio dei giovani) il Rione Nero vanta invece quattro successi:\nSi svolgono inoltre, all'interno della manifestazione del Palio del Niballo, le gare delle Bandiere dove il Rione vanta i seguenti successi:"}
{"id": "6679501", "revid": "767487", "url": "https://it.wikipedia.org/wiki?curid=6679501", "title": "Tony (Wisconsin)", "text": "Tony \u00e8 un villaggio degli Stati Uniti d'America, situato in Wisconsin, nella contea di Rusk."}
{"id": "6679503", "revid": "110157", "url": "https://it.wikipedia.org/wiki?curid=6679503", "title": "Weyerhaeuser", "text": "Weyerhaeuser \u00e8 un villaggio degli Stati Uniti d'America, situato in Wisconsin, nella contea di Rusk."}
{"id": "6679504", "revid": "775372", "url": "https://it.wikipedia.org/wiki?curid=6679504", "title": "Gran Consiglio (Giura)", "text": "Il Gran Consiglio del Canton Giura (in lingua francese \"Parlement de Jura\") \u00e8 il parlamento del cantone.\nElezione.\nL'elezione del Gran Consiglio avviene ogni 4 anni in contemporanea con quella del Consiglio di Stato."}
{"id": "6679512", "revid": "767487", "url": "https://it.wikipedia.org/wiki?curid=6679512", "title": "Sauk City", "text": "Sauk City \u00e8 un villaggio degli Stati Uniti d'America, situato in Wisconsin, nella contea di Sauk."}
{"id": "6679520", "revid": "92723", "url": "https://it.wikipedia.org/wiki?curid=6679520", "title": "Sinfonia n. 1 (Nielsen)", "text": "La Sinfonia n. 1 in sol minore op. 7 di Carl Nielsen \u00e8 una composizione per orchestra scritta nel 1892.\nStoria.\nAl contrario del suo celebre coetaneo Jean Sibelius, Carl Nielsen non scelse di recarsi all\u2019estero per perfezionare la propria formazione musicale; dopo aver trascorso il periodo dell\u2019adolescenza presso il villaggio natio, nel maggio 1883 decise di trasferirsi a Copenaghen, dove prese contatto con Niels Gade, la pi\u00f9 nota e influente personalit\u00e0 nel campo musicale in Danimarca, al quale sottopose a giudizio un quartetto per archi da poco composto. Gade rimase colpito dal talento del giovane musicista al punto da invitarlo a proseguire senz\u2019altro gli studi presso il Conservatorio della capitale danese, sotto la guida di V. Tofte (violino), O. Rosenhoff (teoria) e dello stesso Gade (storia della musica).\nA Copenaghen Nielsen conobbe Johan Severin Svendsen, compositore e direttore d\u2019orchestra norvegese, all\u2019epoca recentemente nominato direttore dell\u2019Orchestra di Corte danese. Seguace, a differenza di Edvard Grieg, del romanticismo tradizionale germanico, Svendsen era un musicista dotato di un eclettismo cosciente ed esperto, aperto ai pi\u00f9 vari influssi della grande musica in Europa che spaziavano dai poemi sinfonici di Franz Liszt al severo sinfonismo di Johannes Brahms, financo al colorito folclorismo slavo di P\u00ebtr \u010cajkovskij. L\u2019influenza di Svendsen su Carl Nielsen nel pieno periodo formativo di quest\u2019ultimo fu tale da essere ben manifesta gi\u00e0 nella \"Piccola Suite op. 1\" per orchestra d\u2019archi ed \u00e8 avvertibile anche nella Prima Sinfonia, composta tra il 1891 ed il 1892 ed eseguita per la prima volta, non a caso, dallo stesso Svendsen a Copenaghen il 14 marzo 1894. \nTra le sei Sinfonie del compositore danese, la Prima pu\u00f2 essere considerata come la sua opera pi\u00f9 tradizionale, dove si manifesta l\u2019attaccamento a una tradizione popolare votata pi\u00f9 al canto lirico che (a differenza della Finlandia di Sibelius) a quello epico. Accanto alla tradizione, tuttavia, si rinviene nella sinfonia anche la presenza di taluni elementi innovativi propri dello stile personale di Nielsen che sarebbe successivamente approdato ad un linguaggio musicale svincolato dal passato e condotto verso una vera e propria disintegrazione tonale.\nPremi\u00e8re.\nLa prima esecuzione avvenne a Copenaghen il 14 marzo 1894 con l'Orchestra Reale Danese diretta da Johan Svendsen.\nStruttura.\nGi\u00e0 all\u2019inizio del primo movimento, l\u2019originalit\u00e0 dello stile di Nielsen si manifesta nell\u2019urto della tonalit\u00e0 in sol minore del tema sull\u2019accordo solitario dell\u2019orchestra esposto all\u2019inizio di do maggiore, che pu\u00f2 aver turbato il pubblico dell\u2019epoca (e che probabilmente pu\u00f2 aver destato qualche perplessit\u00e0 allo stesso Brahms, al quale Nielsen aveva mostrato l\u2019opera in occasione di una visita a Vienna nel 1893). L\u2019intero movimento \u00e8 basato sull\u2019elaborazione del contrasto armonico tra i due tipi di tono, compresi i passaggi in cui all\u2019orchestra \u00e8 richiesta un\u2019esecuzione artistica molto energica e sonora. \nIl secondo movimento \u00e8 contrassegnato da un\u2019ampia melodia che si distende semplice e piana, espressione di un linguaggio musicale nazionale \u201cnordico\u201d, bench\u00e9 Nielsen non si riveli (specie nell\u2019et\u00e0 matura) un compositore sensibile alle seduzioni del \u201ccolore locale\u201d; se la sua musica pu\u00f2 richiamare l\u2019impressione del paesaggio nordico, esso non \u00e8 pi\u00f9 (al contrario dell\u2019opera di Sibelius) essenzialmente \u00abbrumoso e crepuscolare e leggendario, bens\u00ec lucido, quasi tragicamente sereno e tutto moderno\u00bb. La musica desta all\u2019ascolto una sensazione di serena bellezza, senza lasciare alcuno spazio a coloriture sentimentali.\nNel terzo movimento, l\u2019estrosit\u00e0 dell\u2019armonia e la raffinatezza ritmica sottolineano la volont\u00e0 stilistica indipendente di Nielsen, la sua disponibilit\u00e0 verso il futuro o, quanto meno, la sua presa di coscienza sul presente musicale in Europa che lo condurr\u00e0 all\u2019impiego nelle opere della maturit\u00e0 di stilemi dissonanti e di procedimenti politonali che sono il risultato di una ricerca solitaria e consapevole, senza motivazioni di necessit\u00e0 o di costume (una risorsa, questa, che distingue l\u2019opera di Nielsen da quella del compositore svedese Kurt Atterberg, altro eminente rappresentante del sinfonismo scandinavo). La libert\u00e0 dal vincolo delle forme tradizionali si manifesta qui in Nielsen mediante la rottura con le convenzioni: nel movimento viene accennato un trio che poi in effetti non segue.\nIl movimento finale ha un carattere marziale; in esso si colgono i tratti precipui del sinfonismo di Nielsen, proteso alla ricerca di un linguaggio assolutamente personale, che con il tempo condurr\u00e0 il compositore danese verso una radicale \u201cdisintegrazione tonale\u201d (in luogo della \u201cgerminazione tematica\u201d di Sibelius); ogni spinta inventiva del sinfonismo di Nielsen non scaturisce dalla melodia, bens\u00ec dal peso armonico e dalla variet\u00e0 ritmica. In conclusione, pu\u00f2 osservarsi come l\u2019importanza storica della Prima Sinfonia stia nel fatto che essa segna la comparsa sul palcoscenico internazionale di un giovane, promettente compositore, all\u2019apparenza forse un po\u2019 impetuoso ma indubbiamente originale.\nRegistrazioni.\nDiscografia selettiva"}
{"id": "6679525", "revid": "1812137", "url": "https://it.wikipedia.org/wiki?curid=6679525", "title": "Spring Green", "text": "Spring Green \u00e8 un villaggio degli Stati Uniti d'America, situato in Wisconsin, nella contea di Sauk.\nNelle sue vicinanze si trova Taliesin, una delle residenze-studio pi\u00f9 importanti dell\u2019architetto Frank Lloyd Wright, il Taliesin."}
{"id": "6679531", "revid": "1543377", "url": "https://it.wikipedia.org/wiki?curid=6679531", "title": "Churumuco", "text": "Churumuco \u00e8 una municipalit\u00e0 dello stato di Michoac\u00e1n, nel Messico centrale, il cui capoluogo \u00e8 la localit\u00e0 di \"Churumuco de Morelos\".\nLa municipalit\u00e0 conta 14.366 abitanti (2010) e ha un'estensione di 1.115,26\u00a0km\u00b2.\nIl nome della localit\u00e0 significa \"becco d'uccello\"."}
{"id": "6679533", "revid": "287204", "url": "https://it.wikipedia.org/wiki?curid=6679533", "title": "Kristelig Forening for Unge Menn-Kameratene Oslo Futsal 2012-2013", "text": "Questa voce raccoglie le informazioni riguardanti il Kristelig Forening for Unge Menn-Kameratene Oslo Futsal nelle competizioni ufficiali della stagione 2012-2013.\nStagione.\nIl KFUM Oslo ha chiuso il campionato 2012-2013 al 3\u00ba posto. Per quanto concerne l'avventura nella Futsal Cup, la squadra \u00e8 stata eliminata ai quarti di finale per mano del Grorud."}
{"id": "6679534", "revid": "300067", "url": "https://it.wikipedia.org/wiki?curid=6679534", "title": "Maodo Nguirane", "text": ""}
{"id": "6679535", "revid": "775372", "url": "https://it.wikipedia.org/wiki?curid=6679535", "title": "Consiglio di Stato del Cantone Vaud", "text": "Il Consiglio di Stato del Canton Vaud \u00e8 il governo del Canton Vaud.\nElezione.\nL'elezione ha luogo ogni 4 anni in una domenica d'inizio aprile, contemporaneamente a quella del Gran Consiglio, il parlamento cantonale. L'ultima elezione si \u00e8 svolta in aprile 2017."}
{"id": "6679536", "revid": "182193", "url": "https://it.wikipedia.org/wiki?curid=6679536", "title": "Treno turistico", "text": ""}
{"id": "6679537", "revid": "547034", "url": "https://it.wikipedia.org/wiki?curid=6679537", "title": "Pizzo (Costa Volpino)", "text": "Pizzo (\"P\u00ecs\" in dialetto bergamasco) \u00e8 una localit\u00e0 della frazione Piano del comune di Costa Volpino, nella bassa Val Camonica, provincia di Bergamo.\nGeografia fisica.\nTerritorio.\nLa localit\u00e0 si trova nei pressi della frazione Piano, al confine con Pisogne. Il suo territorio, nel quale sorge un piccolo centro abitato, si estende sulla costa nord del Lago d'Iseo.\nClima.\nData la presenza del Lago d'Iseo risulta avere un clima temperato. Le precipitazioni medie annue si aggirano attorno ai 1200\u00a0mm. I venti sono caratterizzati dall'alternarsi di una corrente diurna detta, in dialetto bergamasco, l\"'Ora del l\u00e0c\", e di una notturna detta \"ol V\u00e8t\", le quali scorrono in senso opposto.\nStoria.\nLa storia \u00e8 strettamente legata a quella della \"Costa\" e di Volpino, le due realt\u00e0 che da sempre, alternando periodi di suddivisione e di unit\u00e0 amministrativa, caratterizzano l'attuale paese di Costa Volpino.\nIl 7 giugno 1219 i consoli di Bergamo e Brescia si riuniscono in questo luogo per sancire la definitiva divisione di Volpino dopo le guerre per il possesso del suo castello.\nSociet\u00e0.\nLa localit\u00e0 ha un piccolo centro abitato. Malgrado non ci siano dati ufficiali sulla sua popolazione, poich\u00e9 questa viene statisticamente inserita in quella della frazione Piano, si possono stimare poche decine di abitanti.\nSulla sponda del Lago d'Iseo \u00e8 presente un piccolo porticciolo."}
{"id": "6679538", "revid": "1057320", "url": "https://it.wikipedia.org/wiki?curid=6679538", "title": "Tree of Life (Disney)", "text": "Tree of Life (L'albero della vita) \u00e8 un albero artificiale simbolo principale del parco a tema Disney's Animal Kingdom, presso il complesso Walt Disney World a Bay Lake, in Florida. Sito al centro dell'area di \"Discovery Island\", divenne visitabile a partire dal 22 aprile 1998, giorno di apertura del Disney's Animal Kingdom.\nIl \"Tree of Life\" ha l'aspetto di un baobab, \u00e8 alto quarantaquattro metri ed \u00e8 largo 15 metri. Rappresenta 325 bassorilievi di animali viventi ed estinti sulla sua corteccia, conta 102.583 foglie fatte a mano in PVDF e quarantacinque rami secondari che si diramano in 756 rami terziari. Alla base interiore della struttura \u00e8 presente un teatro munito di quattrocento posti a sedere che trasmette lo spettacolo in 4D \"It's Tough to Be a Bug!\" ispirato al film Disney/Pixar \"A Bug's Life - Megaminimondo\". Presso il \"Tree of Life\" vengono trasmessi dei video mapping noti come \"Tree of Life Awakenings\", che debuttarono il 27 maggio 2016. Un'anteprima di questi spettacoli venne presentata il 19 aprile 2016."}
{"id": "6679543", "revid": "148782", "url": "https://it.wikipedia.org/wiki?curid=6679543", "title": "Sinfonia n. 2 (Nielsen)", "text": "La Sinfonia n. 2 in si minore, op. 16 \u201cI quattro temperamenti\u201d di Carl Nielsen \u00e8 una composizione per orchestra scritta nel 1902.\nStoria.\nCirca un decennio sarebbe trascorso prima che Nielsen si accingesse a comporre una seconda sinfonia; in quel lasso di tempo poche sono le date e le occasioni da ricordare per quanto riguarda la biografia del musicista danese. Nel 1908 succedette a Svendsen in qualit\u00e0 di direttore del Teatro Reale fino al 1914, allorch\u00e9 subentr\u00f2 al suo maestro Niels Gade nella carica di direttore della Societ\u00e0 Musicale. Qui vi rimarr\u00e0 fino al 1927, allorquando la sua salute comincia a declinare, mentre alla direzione del Conservatorio rester\u00e0 dall'ottobre 1915 fino al 1931, anno della sua improvvisa e prematura morte. Pochi anche i viaggi compiuti all\u2019estero, pur se importanti dal punto di vista professionale: nel 1912 Nielsen si rec\u00f2 ad Amsterdam per dirigere l'Orchestra del Concertgebouw e l\u2019anno successivo a Stoccarda dove assunse la conduzione dell\u2019Orchestra della Tonhalle. \nLa Seconda Sinfonia fu scritta nel periodo 1901-02; essa \u00e8 la prima a portare un sottotitolo ed \u00e8 certamente la pi\u00f9 nota delle sei composte da Nielsen. Essa nacque in circostanze davvero particolari, come lo stesso autore spieg\u00f2 in una nota illustrativa, che chiariscono anche l\u2019origine del sottotitolo. Un giorno, Nielsen si era recato assieme alla moglie Anne Marie Brodersen e ad alcuni suoi amici in una trattoria nello Zealand . Sulle pareti del locale erano appesi alcuni quadri raffiguranti i temperamenti dell'uomo: il collerico, il flemmatico, il melanconico ed il sanguigno. Fu soprattutto il ritratto del collerico a colpire l\u2019attenzione di Nielsen e a fornirgli l\u2019ispirazione per la composizione di una nuova opera.\nTuttavia, non si deve credere che Nielsen fosse un musicista affascinato dalla musica a programma; tutt\u2019altro. Bench\u00e9 la gran parte delle sue sinfonie porti un sottotitolo, egli ebbe a dichiarare che \u00abla musica non pu\u00f2 essere compresa che musicalmente\u00bb ed aggiunse espressamente: \u00abio non amo la musica a programma\u00bb. Anche nel suo libro autobiografico \"Levende Musik\" (Musica viva) Nielsen espresse la propria contrariet\u00e0 ad attribuire alla musica significati extra-musicali: a proposito di Richard Wagner, dichiar\u00f2 di ritenere il grande operista tedesco quale massimo genio musicale del XIX secolo ma di non apprezzare il suo impiego del \u201cLeitmotiv\u201d che gli suscitava \u201cun\u2019impressione quasi comica\u201d.\nPremi\u00e8re.\nLa Seconda Sinfonia fu eseguita per la prima volta il 1\u00ba dicembre 1902 sotto la direzione dello stesso Nielsen a Copenaghen presso l\u2019Associazione Concertistica Danese; essa porta la dedica al compositore empolese Ferruccio Busoni, al quale (al pari di Jean Sibelius lo univa un legame di sincera amicizia, fin dal loro primo incontro a Lipsia nel 1891.\nStruttura.\nBench\u00e9 mantenga la struttura formale tradizionale, la Seconda Sinfonia presenta un grado maggiore di concentrazione e di forma organica rispetto alla Prima Sinfonia; peraltro, va ricordato che Nielsen nell'imprimere le proprie idee musicalmente si discosta dal modello della sinfonia programmatica di Richard Strauss, in quanto il musicista danese rimane fedele al suo ideale di comporre musica pura.\nIl primo movimento si ispira al ritratto dell\u2019uomo collerico, che nel quadro era raffigurato, secondo la descrizione dello stesso Nielsen, come \u00abun uomo a cavallo che, con la spada sguainata sferzava l\u2019aria selvaggiamente: i suoi occhi parevano uscirgli dalle orbite e i capelli gli spiovevano sul viso\u00bb. Il movimento, spiega Nielsen, \u00abinizia impetuosamente con un tema che si sviluppa parallelamente a un altro pi\u00f9 breve del clarinetto e si trasforma in una fanfara che sfocia nel secondo soggetto \"Cantabile ed Espressivo\", tosto interrotto da violente figurazioni e scosse ritmiche. Dopo una pausa, il secondo soggetto si svolge con maggior respiro ed energia che gradualmente svaniscono all\u2019inizio dello sviluppo \u2026 In ultimo si giunge a una coda (Stretto) con veementi passaggi degli archi e il movimento si conclude nello stesso tono iniziale\u00bb. Se l\u2019attacco imperativo pu\u00f2 richiamare l\u2019introduzione del Don Juan op. 20 di Strauss, Nielsen si distingue ancora dal musicista bavarese per l\u2019impeto aggressivo anzich\u00e9 cavalleresco del personaggio ritratto.\nIl personaggio ritratto nel secondo movimento \u00e8, precisa Nielsen, \u00abun giovanotto dagli occhi azzurri, robusto e sicuro \u2026 dall\u2019espressione serena ma non autocompiaciuta, anzi con qualche tratto di lieve malinconia\u00bb. Egli ascolta il canto degli uccelli, la voce della natura e ama la danza, come rivela il tempo di valzer che ricorda Anton\u00edn Dvor\u00e1k, particolarmente per il soffuso colore strumentale. Pi\u00f9 dell\u2019atteggiamento flemmatico, nella musica di Nielsen qui risalta la disposizione \u00abgiovanilmente svagata e dolcemente smemorata\u00bb.\nIl terzo movimento si apre con accenti drammatici in cui, avverte Nielsen, \u00abun tema sconsolato si sviluppa lentamente concludendosi in un clima doloroso\u00bb. La musica desta l\u2019idea di qualcuno che stia gettando uno sguardo negli abissi di un\u2019anima sconfitta; in questo movimento, completamente dominato dal pathos, si inserisce secondo Nielsen un episodio \u00abdal tono pi\u00f9 calmo e rassegnato\u00bb. L\u2019intero movimento rivela agganci con la tradizione tardo-romantica, segnatamente nel solco di Anton Bruckner, per la forza drammatica, l\u2019intensit\u00e0 e l\u2019urgenza sentimentale.\nNel movimento finale, Nielsen precisa che ha inteso rappresentare l\u2019immagine di \u00abun uomo convinto che tutto il mondo gli appartenga\u00bb e la cui natura \u00e8 pur tuttavia buona, \u00abseppur superficiale\u00bb. La musica \u00e8 qui condotta in toni allegri e vivacissimi, spensierati e non pretenziosi e, come nel terzo movimento, emerge evidente il legame di Nielsen con la tradizione romantica per l\u2019incandescenza iniziale e per un certo piglio burbanzoso ed energico alla maniera di Hector Berlioz, nonch\u00e9 per la semplice e delicata leggerezza del secondo tema che richiama l\u2019arte di Felix Mendelssohn. In tal modo, attraverso la Seconda Sinfonia si compie pienamente e compiutamente da parte di Nielsen la ricognizione di una vasta cultura romantica, senza che per questo il musicista danese abbia rinunciato ad assicurarsi una propria individualit\u00e0.\nDopo Nielsen, nel 1940 sar\u00e0 Paul Hindemith a trarre ispirazione dai quattro temperamenti dell\u2019uomo per scrivere una composizione musicale in cui un tema viene sottoposto a variazioni ad opera del pianoforte con l\u2019accompagnamento di un\u2019orchestra d\u2019archi; il compositore tedesco cambia tuttavia l\u2019ordine ponendo il malinconico al primo posto, seguito dal sanguigno e dal flemmatico, mentre al collerico spetta la variazione conclusiva.\nRegistrazioni.\nDiscografia selettiva"}
{"id": "6679567", "revid": "899609", "url": "https://it.wikipedia.org/wiki?curid=6679567", "title": "Sinfonia n. 3 (Nielsen)", "text": "La Sinfonia n.3 in re minore, op. 27 \u201cEspansiva\u201d di Carl Nielsen \u00e8 una composizione per orchestra scritta nel 1911\nGenesi.\nDopo la Seconda Sinfonia, nove anni sarebbero passati per attendere che Carl Nielsen ne portasse a compimento una terza; nel frattempo la sua fama era gradualmente cresciuta al di fuori della Danimarca, soprattutto come compositore sinfonico, ma anche come direttore d\u2019orchestra. Diresse cos\u00ec concerti in vari Paesi scandinavi, e anche nei Paesi Bassi (1912), in Germania (1913), in Inghilterra (si rec\u00f2 a Londra nel 1923), in Francia (a Parigi). Soggiorn\u00f2 anche in Italia, visitando Firenze dove port\u00f2 a compimento il Concerto per flauto e orchestra. Si dedic\u00f2 altres\u00ec al teatro, ultimando nel 1906 l\u2019opera lirica Maskarade, brillante divertimento/pastiche ispirato a Le nozze di Figaro di Wolfgang Amadeus Mozart che riscosse il vivo apprezzamento di Edvard Grieg.\nLa Terza Sinfonia fu composta negli anni 1910-11 e rappresenta un\u2019opera importante nell\u2019evoluzione del linguaggio musicale di Nielsen, in quanto segna l\u2019abbandono della forma-sonata tradizionale e il congedo da ogni residuo di pathos romantico, ancora vivo nelle opere del suo contemporaneo Jean Sibelius. Essa fu diretta per la prima volta il 28 febbraio 1912 a Copenaghen dallo stesso autore.\nStruttura.\nCome nelle precedenti, anche nella Terza Nielsen rimane fedele alla tradizionale ripartizione in quattro movimenti, con i due movimenti estremi in tempo Allegro che incorniciano un Andante meditativo e un Allegretto (posto in luogo del minuetto con trio di stampo classico). Assolutamente personale l\u2019opera si rivela invece laddove la qualit\u00e0 melodica \u00e8 recuperata e coordinata da Nielsen in uno stile originale, ora acceso di smaltato splendore, ora oscurato da un fatalistico grigiore.\nNel primo movimento (la cui indicazione di tempo d\u00e0 probabilmente origine al sottotitolo della sinfonia) dominano sentimenti di gioia di vivere, energia, slancio divenuto suono che comunicano in sottofondo uno spostamento di accenti e da cui si pu\u00f2 avvertire la tranquilla evoluzione del carattere di Nielsen dall\u2019introversione all\u2019apertura verso il mondo. Colpisce all\u2019ascolto il libero flusso ritmico della musica e la gamma di mezzi orchestrali ampiamente sfruttata con grande sicurezza e maestria.\nAlla vivacit\u00e0 e al brio del primo movimento fa da contrasto la serena calma del successivo Andante in cui domina il motivo pastorale accennato nell\u2019indicazione di tempo. L\u2019amore e la contemplazione verso la natura non rappresentano qui tuttavia una eco di richiami romantici; nella musica sono presenti anche energia di movimento, effetti sentimentali spaziati e l\u2019amore di Nielsen per il ritmo, oltre al gusto timbrico con cui il musicista danese aggiunge al peso dell\u2019orchestra le voci di un baritono e di un soprano che cantano sopra una vocale quasi come due strumenti solisti in un dialogo concertante.\nNel terzo movimento la quinta dei corni che si ode all\u2019inizio pu\u00f2 essere interpretata come un segnale del ritorno e pu\u00f2 suonare come una partenza della realt\u00e0. Se nella musica di Nielsen si possono ravvisare reminiscenze del paesaggio natale, esse si traducono in sonorit\u00e0 brillanti, in un nuovo spessore polifonico, in spazialit\u00e0 inquiete ed in un ottimistico attivismo che, anche in questo Allegretto, supera e lascia dietro di s\u00e9 qualsiasi rimembranza di passione romantica.\nIl movimento finale \u00e8 notevole per l\u2019abilit\u00e0 con cui Nielsen si rivela capace di comporre una musica semplicemente seducente nella melodia e di grande sapienza costruttiva sotto il profilo del processo armonico. L\u2019Allegro pu\u00f2 essere considerato come un invito alla semplicit\u00e0 rivolto all\u2019ascoltatore, quella semplicit\u00e0 che avrebbe successivamente ispirato Nielsen nella composizione della sua Sesta ed ultima sinfonia."}
{"id": "6679569", "revid": "92723", "url": "https://it.wikipedia.org/wiki?curid=6679569", "title": "Sinfonia n. 4 (Nielsen)", "text": "La Sinfonia n.4, op. 29 \u201cL\u2019inestinguibile\u201d di Carl Nielsen \u00e8 una composizione per orchestra scritta nel 1916\nGenesi.\nLa Quarta Sinfonia fu iniziata da Nielsen nel 1914 e terminata due anni dopo; essa dunque vide la luce nel pieno svolgimento della prima guerra mondiale che sconvolse l\u2019Europa e il mondo ed alla quale sarebbe seguito poco tempo dopo l\u2019avvento al potere di Hitler e del suo nefasto regime criminale. Bench\u00e9 la Danimarca si fosse tenuta estranea al conflitto, Nielsen non era rimasto indifferente alle notizie del sanguinoso scontro tra gli eserciti delle potenze dell\u2019Intesa e quelli degli Imperi Centrali; la spaventosa carneficina che pressoch\u00e9 quotidianamente seguiva alle battaglie nei vari fronti aveva destato nel musicista il desiderio di affermare il supremo valore della vita, cos\u00ec ostentatamente disprezzato da monarchi assoluti bramosi di nuove conquiste e da militaristi guerrafondai incalliti per i quali l\u2019uomo altro non era che carne da cannone sacrificabile senza rimpianti.\nCome per la Seconda Sinfonia, anche per la Quarta Nielsen volle chiarire in una nota il senso della composizione: \u00abCon il titolo \u201cL\u2019inestinguibile\u201d il compositore ha provato a spiegare con una parola ci\u00f2 che soltanto la musica stessa pu\u00f2 spiegare: la volont\u00e0 elementare di vivere. La musica \u00e8 vita ed inestinguibile come la vita stessa. Detto questo, la parola usata dal compositore come titolo della propria opera potrebbe sembrare superflua: l\u2019ha invece usata per sottolineare il carattere rigorosamente musicale del suo c\u00f3mpito. Per questo non deve essere un programma, ma mostrare la via verso un proprio territorio\u00bb.\nQuesta nota conferma il fatto che Nielsen, al pari di Bruckner e di Reger, \u00e8 un deciso propugnatore della musica pura. D\u2019altro canto, tale cenno introduttivo gli era necessario per richiamarsi fin dal principio all\u2019ideale della vita inestinguibile e per limitarsi alla rappresentazione del programma. \u00c8 forse questa premessa di idee che pu\u00f2 spiegare il fatto dell'omessa indicazione della sequenza dei movimenti, secondo la consueta struttura quadripartita della sinfonia e la scelta di Nielsen di realizzare un\u2019opera (a somiglianza della Settima Sinfonia di Sibelius) in un unico blocco monolitico con le varie sezioni formali congiunte senza interruzione.\nTerminata il 14 gennaio 1916, la Quarta Sinfonia fu eseguita per la prima volta il 1\u00ba febbraio dello stesso anno a Copenaghen sotto la direzione dello stesso Nielsen.\nStruttura.\nPer la prima e unica volta Nielsen decide di non articolare la sinfonia in movimenti separati e distinti; si possono tuttavia individuare all\u2019interno dell\u2019opera quattro sezioni, per cui non si pu\u00f2 dire che la forma quadripartita venga interamente messa da parte; a un ampio Allegro introduttivo segue un breve Allegretto, poi \u00e8 la volta di un Poco Adagio quasi Andante a fare le veci del movimento lento; nel finale Nielsen ritorna al tempo Allegro.\nAll'inizio le varie creazioni tematiche sono in opposizione tra loro, poi, quando esse si sciolgono compare un tema annunciato dal clarinetto al quale si richiamano le successive creazioni di temi e motivi; con questo procedimento Nielsen d\u00e0 prova di notevole originalit\u00e0, associando la \u201cmetamorfosi\u201d dei vari elementi musicali all'affermazione del principio vitale.\nL\u2019orrore per la crudele barbarie della guerra trova espressione in questa sinfonia nella voluta mancanza di organicit\u00e0 delle idee musicali: intere parti di forme sono sottoposte a frantumazione da elementi invasivi ancora prima di essere compiutamente enunciate, mentre le masse sonore si spezzano immediatamente tra di loro senza poter dar luogo ad alcun procedimento di stratificazione. \nNel finale, quando la sinfonia si avvia alla sua conclusione (e con essa anche l\u2019affermazione del \u201cprincipio vitale\u201d), Nielsen affida a due coppie di timpani (posti a destra e a sinistra davanti all\u2019orchestra) l\u2019indicazione di \u00abmantenere fino alla fine un certo tono minaccioso, anche quando suonano piano\u00bb. Poi, segue il tema che conclude la sinfonia in un tono pi\u00f9 sereno, come a voler riaffermare l\u2019inestinguibile anelito dell\u2019uomo per la vita.\nLa Quarta Sinfonia (cos\u00ec come le successive Quinta e Sesta) rivela Nielsen come un compositore vicino alla musica del Novecento in Europa. La ragione di questa inclinazione del musicista danese verso la modernit\u00e0 era retrospettiva, protesa alla ricerca di un idioma arcaico interpretato con spirito di attualit\u00e0; gli riusciva e gli bastava sperimentare in campo formale, espressivo e idiomatico, dando prova di coraggio e di grande capacit\u00e0 di rimanere allineato ai tempi, come gli riconobbe il compositore svizzero Arthur Honegger, musicista pi\u00f9 giovane di una generazione."}
{"id": "6679571", "revid": "228587", "url": "https://it.wikipedia.org/wiki?curid=6679571", "title": "Sinfonia n. 5 (Nielsen)", "text": "La Sinfonia n.5, op. 50 di Carl Nielsen \u00e8 una composizione per orchestra scritta nel 1922\nGenesi.\nDopo la fine della Prima guerra mondiale, Nielsen riprese a viaggiare per l\u2019Europa. Nel 1919 ebbe il primo incontro con Jean Sibelius in occasione del primo festival della musica nordica tenutosi a Copenaghen, al quale parteciparono altre personalit\u00e0 di primo piano come Frederik Schnedler Petersen e Georg H\u00f8eberg (in rappresentanza della Danimarca), Robert Kajanus ed Erkki Melartin (Finlandia), Wilhelm Stenhammar (Svezia) e Johan Halvorsen (Norvegia).\nIl secondo incontro avvenne nel 1921 a Helsinki per il successivo festival della musica nordica; fu l\u2019ultimo tra i due maggiori esponenti del sinfonismo scandinavo in quanto le loro rispettive vie presero una differente direzione, mentre il loro congedo artistico (per un\u2019amara beffa del destino) parve sincrono e quasi come concordato in anticipo: Sibelius dal 1929 smise di comporre mentre Nielsen, dopo un\u2019attenuazione della vena creativa, sarebbe improvvisamente deceduto nel 1931.\nNello stesso anno in cui partecip\u00f2 al secondo festival della musica nordica, Nielsen port\u00f2 a compimento la stesura della cantata \"Fynsk for\u00e5r\" (Primavera in Fionia) op. 42, per soprano, tenore, baritono, coro e voci bianche, e, nel mese di febbraio, inizi\u00f2 a comporre la sua \"Quinta Sinfonia\" (che sarebbe poi stata riconosciuta come il suo capolavoro sinfonico) terminandola il 15 gennaio 1922; l\u2019opera fu dedicata agli amici Vera e Carl J. Michaelsen. La prima esecuzione ebbe luogo il 24 gennaio dello stesso anno a Copenaghen sotto la direzione dell\u2019autore; quando successivamente Nielsen present\u00f2 la \"Quinta Sinfonia\" in un concerto tenutosi a Stoccolma il 20 gennaio 1924, poco manc\u00f2 che in sala scoppiasse una sommossa: \u00abIl pubblico abbandon\u00f2 la sala\u00bb scrisse un critico \u00abcosternato ed esasperato dal frastuono del tamburo e dagli effetti cacofonici del primo movimento\u00bb. \nIn s\u00e9guito, bench\u00e9 Wilhelm Furtw\u00e4ngler l\u2019avesse presentata al pubblico tedesco il 1\u00ba luglio 1927 in occasione del festival musicale a Francoforte sul Meno e successivamente il 27 ottobre del medesimo anno al Gewandhaus di Lipsia, la Sinfonia non godette dello stesso favore toccato alle precedenti quattro fino al 29 agosto 1950, quando il direttore d\u2019orchestra Erik Tuxen alla testa dell\u2019Orchestra Sinfonica della Radio Danese ne forn\u00ec una memorabile interpretazione a Edimburgo davanti al pubblico entusiasta della capitale scozzese. L\u2019evento costitu\u00ec uno strepitoso trionfo postumo per Nielsen, riconosciuto universalmente come un grande compositore nel campo della musica strumentale.\nStruttura.\nLa \"Quinta Sinfonia\" \u00e8 ritenuta da diversi studiosi come la pi\u00f9 \u201cprogrammatica\u201d tra le sei composte da Nielsen. Nel suo libro \"Carl Nielsen symphonist\" (una delle pi\u00f9 autorevoli biografie che siano state scritte sul musicista danese) il compositore inglese Robert Simpson fornisce un\u2019attenta descrizione della sinfonia, stimando che essa, al pari della Quarta, rappresenti la manifestazione della rivolta di Nielsen contro gli orrori della prima guerra mondiale; l\u2019individuazione di questo nascosto intento programmatico \u00e8 ormai largamente accettata: \u00abEcco il conflitto dell\u2019uomo nel quale i suoi istinti progressisti e costruttivi sono in contrasto con altri elementi (ugualmente umani) che si pongono con indifferenza o con manifesta ostilit\u00e0. Nielsen ha ritenuto che questo dramma potesse essere espresso in modo ottimale in un\u2019opera suddivisa in due movimenti: il primo contenente il nodo cruciale del conflitto stesso, il secondo comprendente un finale che risorge dalle ceneri in una grande sorgente di energia rigeneratrice. Anche questo finale non \u00e8 privo di difficolt\u00e0, ma si rivela irresistibilmente alla fine\u00bb.\nNielsen era certamente consapevole del fatto che un compositore, quando intende oltrepassare le frontiere del convenzionale, corre il serio rischio di trovarsi di fronte all\u2019incomprensione pi\u00f9 qualunquistica; al riguardo, in una nota alla \"Quinta Sinfonia\" osserv\u00f2 come fosse problematico per un musicista il rapporto delle attivit\u00e0 di sentire, ascoltare, vedere, ricevere, vivere, pensare e ripensare con l\u2019opera artistica, aggiungendo: \u00abGoethe ha certamente ragione quando dice che l\u2019artista deve creare oppure \u00e8 meglio che taccia\u00bb.\nIl tardivo riconoscimento del giusto valore della \"Quinta Sinfonia\" si pu\u00f2 spiegare con il fatto che, rispetto alle precedenti, le sue armonie sono pi\u00f9 austere, le sue melodie sono pi\u00f9 sottili e meno immediatamente emotive e le sue strutture tonali sono particolarmente complesse e di difficile comprensione a un primo ascolto; anche l\u2019orchestrazione \u00e8 meno tradizionale e decisamente ardito \u00e8 l\u2019impiego in maniera fin ossessiva del tamburo e del clarinetto. Nei due movimenti in cui si articola la composizione si possono individuare sei sezioni, due per l\u2019ampio primo movimento e quattro per il secondo. Nell\u2019intera struttura sinfonica sono poste in particolare rilievo le componenti percussive, il cui effetto shock \u00e8 ci\u00f2 che ha destato lo sconcerto degli ascoltatori dell\u2019epoca in cui la Sinfonia fu composta.\nLa prima parte del primo movimento (indicata come Tempo giusto; semiminima = 100) \u00e8 caratterizzata dall\u2019uso dell\u2019ostinato e dalle combinazioni di colore sonoro che sfiorano il bizzarro, mentre i temi tendono ad assumere una risonanza amorfa che li rende difficili da cogliere al primo ascolto. Alla fase introduttiva segue la pi\u00f9 animata sezione in cui Nielsen fa largo impiego delle percussioni, poi la prima parte si conclude sulle note re acute reiterate dei violini. La seconda parte (Adagio ma non troppo) inizia con un tema che scorre ampiamente ed \u00e8 soggetta ad uno sviluppo in contrappunto. Mediante l\u2019ampio cantabile, Nielsen pone i fondamenti per la generale evoluzione che caratterizza l\u2019intera opera; se nella Quarta l\u2019aspetto principale \u00e8 quello della metamorfosi , nella Quinta \u00e8 dato da un\u2019estesa evoluzione. Il tema del conflitto tra gli istinti dell\u2019uomo \u00e8 reso magistralmente da Nielsen attraverso la contrapposizione delle varie sezioni orchestrali che, in luogo di dialogare, sembra vogliano solo bisticciare tra loro. Al tema iniziale si contrappone un motivo in biscrome che suona curiosamente malinconico, mentre la musica diviene sempre pi\u00f9 cacofonica in maniera sostenuta. Dopo un grandioso apogeo l\u2019orchestra va in diminuendo ed il movimento si conclude con un assolo del clarinetto, accompagnato dal rullo del tamburo. \nLa prima parte del secondo movimento \u00e8 composta da un Allegro seguito da un rapido Presto e comprende tre temi importanti: un primo tema dal carattere aggressivo con spostamento d\u2019ottava, un secondo immediatamente successivo simile nel carattere al precedente, ma senza grandi sbalzi, e un terzo di carattere lirico introdotto dall\u2019oboe. Segue un quarto tema, avente un\u2019aria umoristica anacronistica, che ricorda fortemente Brahms. \nLa seconda parte (Andante un poco tranquillo - Allegro) inizia su un soggetto da fuga forgiato abilmente sulla parte precedente del primo tema; la fuga stessa, dal tono poetico ed elegiaco ed armonicamente complessa, conduce a un ritorno dell\u2019introduzione ed a una coda animata che conclude la sinfonia con una perorazione trionfante dell\u2019orchestra, come a voler suggellare il processo compositivo di un artista alla ricerca dell\u2019evoluzione.\nDiscografia parziale.\nFra le esecuzioni della \"Quinta Sinfonia\" a opera dei grandi direttori del passato, vanno ricordate in primo luogo la storica registrazione effettuata a Edimburgo nel 1950 del concerto di Erik Tuxen alla guida dell\u2019Orchestra Sinfonica della Radio Danese (mono) e le edizioni stereofoniche di Kyrill Kondra\u0161in e Leonard Bernstein. Fra le esecuzioni di direttori contemporanei, da segnalare l\u2019interpretazione di Esa-Pekka Salonen, briosa e trascinante per il virtuosismo delle percussioni."}
{"id": "6679573", "revid": "1543377", "url": "https://it.wikipedia.org/wiki?curid=6679573", "title": "Kongsvinger Futsal Sportsklubb 2012-2013", "text": "Questa voce raccoglie le informazioni riguardanti il Kongsvinger Futsal Sportsklubb nelle competizioni ufficiali della stagione 2012-2013.\nStagione.\nIl Kongsvinger ha chiuso la stagione 2012-2013 all'8\u00ba posto, raggiungendo pertanto la salvezza."}
{"id": "6679574", "revid": "298229", "url": "https://it.wikipedia.org/wiki?curid=6679574", "title": "SuperBrawl VIII", "text": "SuperBrawl VIII si svolse il 22 febbraio 1998 presso il Cow Palace di San Francisco, California. Si tratt\u00f2 dell'ottava edizione dell'evento di wrestling in pay-per-view della serie \"SuperBrawl\" prodotto dalla World Championship Wrestling.\nIl main event dello show fu l'incontro tra Hollywood Hogan e Sting con in palio il WCW World Heavyweight Championship.\nIl match previsto tra Larry Zbyszko e Louie Spicolli venne cancellato a seguito della morte di Spicolli una settimana prima del pay-per-view.\nEvento.\nIn origine Rick Martel avrebbe dovuto vincere il match contro Booker T. Tuttavia, nel corso del match si infortun\u00f2 ai legamenti di un ginocchio e non fu in grado di riportare la vittoria. Il vincitore dell'incontro avrebbe dovuto immediatamente dopo difendere il titolo contro Perry Saturn. A causa dell'infortunio di Martel, il finale venne cambiato e Saturn e Booker furono costretti ad improvvisare totalmente il loro match.\nSteve McMichael si infortun\u00f2 rompendosi un braccio durante il suo match con The British Bulldog.\nLex Luger costrinse Randy Savage a cedere per dolore mediante la sua mossa \"Torture Rack\". Elizabeth interfer\u00ec mentre Luger imprigionava Savage nella mossa di sottomissione e dovette farlo cadere. Subito dopo, Scott Norton, Buff Bagwell, Brian Adams, e Vincent salirono sul ring ed iniziarono ad attaccare Luger. Giunse quindi Hollywood Hogan che richiam\u00f2 nel backstage tutti e quattro i membri del nWo, lasciando Savage da solo nel ring.\nScott Hall schien\u00f2 Rick Steiner dopo la mossa \"Outsider's Edge\". Scott Steiner trad\u00ec Rick nel bel mezzo del match e si rifiut\u00f2 di aiutarlo a contrastare gli Outsiders. Dopo l'incontro, Scott consegn\u00f2 personalmente le cinture di coppia agli Outsiders e si un\u00ec al New World Order.\nNel main event della serata, Sting schien\u00f2 Hollywood Hogan dopo uno \"Scorpion Deathdrop\". Mentre Sting eseguiva la mossa, Hogan diede un calcio all'arbitro Nick Patrick mandandolo Ko. Nel frattempo che l'arbitro era incosciente, Scott Norton, Buff Bagwell, Brian Adams, Vincent, Konnan, e Randy Savage salirono sul ring. Tutti tranne Savage aggredirono Sting. Quando Hogan cerc\u00f2 di rimettersi in piedi, Savage lo colp\u00ec con una bomboletta spray e se ne and\u00f2. Quindi Sting schien\u00f2 l'avversario e vinse il match"}
{"id": "6679577", "revid": "933835", "url": "https://it.wikipedia.org/wiki?curid=6679577", "title": "Christine Lieberknecht", "text": ""}
{"id": "6679580", "revid": "110392747", "url": "https://it.wikipedia.org/wiki?curid=6679580", "title": "Sinfonia n. 6 (Nielsen)", "text": "La Sinfonia n.6, \u201cSemplice\u201d di Carl Nielsen \u00e8 una composizione per orchestra scritta nel 1925.\nGenesi.\nNell\u2019ultimo periodo della sua attivit\u00e0 creatrice, Carl Nielsen manifest\u00f2 un crescente interesse per la musica da camera, dove risaltano con particolare evidenza le qualit\u00e0 sonore di ciascun singolo strumento. Questo interesse trov\u00f2 compiuta espressione nel Quintetto per strumenti a fiato, composto nel 1922, che rivela la versatilit\u00e0 del genio musicale di Nielsen; Robert Simpson nel suo libro \"Carl Nielsen Symphonist\" (1952) osserv\u00f2 come \u00abegli si ciment\u00f2 con successo in quasi tutti i generi musicali; era per temperamento uno scrittore vocale, e una profonda conoscenza del carattere umano, unita a una giusta valutazione delle situazioni drammatiche, resero pi\u00f9 efficaci le sue opere\u00bb. Dopo il Quintetto, l\u2019interesse per le sonorit\u00e0 cameristiche si manifest\u00f2 anche in successive opere di Nielsen, come nel caso del Concerto per flauto (1925-26) e della sua Sesta Sinfonia, iniziata nell\u2019agosto 1924 e terminata il 5 dicembre 1925; essa fu eseguita per la prima volta l\u2019undici dicembre dello stesso anno a Copenaghen nel corso di uno speciale festival organizzato per celebrare il 60\u00ba compleanno del compositore avvenuto sei mesi prima. \nStruttura.\nPer la sua ultima sinfonia, Nielsen ritorna alla tradizionale ripartizione in quattro movimenti, cui aveva rinunciato nella Quarta e Quinta Sinfonia. Tale scelta non va considerata come un ritorno all\u2019indietro rispetto al modernismo spinto della Quinta Sinfonia che tanto scandalo aveva suscitato; Nielsen innegabilmente rivela nella sua attivit\u00e0 musicale una chiara disponibilit\u00e0 verso il futuro, particolarmente proprio in campo sinfonico dove si possono cogliere anticipazioni e rimandi ad un complesso clima europeo che dall\u2019impressionismo si porta ad Arthur Honegger, si allinea per taluni aspetti a Ralph Vaughan Williams, fino ad anticipare persino \u0160ostakovi\u010d. Se il musicista danese rimase al di fuori delle strade maestre nel clima pur a lui propizio degli anni Venti, la sua solitudine operativa gli permise l\u2019evoluzione di un linguaggio musicale, di una qualit\u00e0 armonica svincolata sia da Wagner che da Brahms. A chiarire i propositi dell\u2019autore nel comporre la Sesta Sinfonia, valgono pi\u00f9 di ogni cosa le parole dello stesso Nielsen che afferm\u00f2 di averla scritta \u00abcon la stessa gioia semplice per il suono puro come gli antichi compositori a cappella\u00bb; ogni accenno a un riferimento extra-musicale, come nel caso della Quarta Sinfonia, qui cede il passo al principio onnipotente della semplicit\u00e0.\nL\u2019inizio del primo movimento, introdotto da una nota ribattuta del glockenspiel, \u00e8 annunciato dalle tranquille movenze degli archi; l\u2019adozione di chiare tecniche di fugato e di semplici cambiamenti dal canone contraddistinguono la composizione del movimento, che non rimane tuttavia privo di uno sviluppo drammatico. Poco prima della conclusione la musica sale di intensit\u00e0 e le varie sezioni orchestrali paiono voler entrare in conflitto tra loro (come nel primo movimento della Quinta Sinfonia) in un grande e complesso intreccio polifonico; poi, nel finale gli archi ripropongono il tema introduttivo e il movimento si spegne quietamente con le ultime note affidate al vitreo timbro del glockenspiel e ai fiati che suonano in piano.\nIl secondo breve movimento si caratterizza per la rinuncia di Nielsen alle sonorit\u00e0 degli archi e per la mancanza di un qualsiasi sviluppo tematico, in quanto i vari strumenti si limitano a brevi interventi spesso solistici (secondo un procedimento che richiama il terzo tempo della \"Prima Kammermusik\" di Paul Hindemith). L\u2019umorismo di questo movimento si risolve in una caricatura dello \u201cstile pointillistico\u201d della Scuola di Vienna (segnatamente della musica di Webern); l\u2019effetto caricaturale \u00e8 accentuato dai goffi interventi in staccato dei fagotti e soprattutto dagli osceni glissando del trombone (che a loro volta richiamano l\u2019Intermezzo interrotto del Concerto per orchestra di B\u00e9la Bart\u00f3k). In una lettera alla figlia Anne Marie, Nielsen volle precisare: \u00abNella mia nuova sinfonia ho scritto un movimento ricco di contrasti per i piccoli strumenti a percussione - il triangolo, il carillon ed il tamburo militare - che bisticciano tra loro conservando i propri gusti e preferenze. I tempi stanno cambiando. Dove sta andando la musica? Cosa durer\u00e0? Non lo sappiamo! Questa idea \u00e8 inserita nel mio Humoresque \u2026 \u00bb. Come il primo, anche questo movimento si conclude quietamente, con le ultime note del triangolo,del tamburo e del glockenspiel.\nSe nel secondo movimento gli archi tacciono, nel terzo riprendono un ruolo da protagonisti, introducendo un tema di fuga \u201cmolto intensivo\u201d, che pu\u00f2 apparire canonico ma non elaborato secondo un\u2019effettiva tecnica di fuga. Il titolo del movimento parrebbe suggerire che l\u2019autore, dopo la scherzosa parentesi allegra della precedente umoresca, voglia ritornare ad argomenti pi\u00f9 seri per attirare l\u2019attenzione dell\u2019ascoltatore. La \u201cproposta seria\u201d non sembra tuttavia sostenuta in maniera convincente, perch\u00e9 si ha un ritorno al tema dell\u2019inizio che suggerirebbe l\u2019idea di un ripensamento, mentre la musica prende un tono sempre pi\u00f9 sommesso, fino a tacere di colpo dopo gli ultimi accordi degli archi bassi.\nPer il finale della sinfonia Nielsen sceglie la forma di un movimento di variazioni, nel quale egli rivela con estrema chiarezza la sovranit\u00e0 con cui si avvale dei mezzi compositivi a sua disposizione, anche (e soprattutto) quando decide di non avvalersene nella presente opera, oltre alla grande padronanza dell\u2019arte della variazione che rivaleggia con quelle di Brahms e \u010cajkovskij. Peraltro, la scelta del tema con variazioni pu\u00f2 interpretarsi come un residuo romantico (presente anche in opere cameristiche di Nielsen che lo accostano a Max Reger), ma pi\u00f9 stabile e producente rispetto alle influenze iniziali mutuate da Johan Svendsen, residuo di cui tuttavia Nielsen dispone con cautela. Orchestrato con notevole perizia, (notare l\u2019assolo dello xilofono nella parte che precede la coda, impegnato in un serrato dialogo con il tamburo e la grancassa), questo movimento conclude degnamente la sinfonia e rivela Nielsen come uno dei pi\u00f9 validi esponenti dell\u2019emancipato nazionalismo musicale del primo Novecento."}
{"id": "6679583", "revid": "61051", "url": "https://it.wikipedia.org/wiki?curid=6679583", "title": "Gong Yoo", "text": "\u00c8 noto per le interpretazioni nei serial televisivi \"Coffee prince 1 hojeom\", \"Sseulsseulhago challanhasin - Dokkaebi, Squid Game\" e nei film \"Dogani\", \"L'impero delle ombre\", e \"Train to Busan.\"\nCarriera.\nGong Yoo \u00e8 nato a Pusan ed \u00e8 laureato in teatro all'Universit\u00e0 Kyung Hee. Debutta con il nome d'arte Gong Yoo a ventun anni come video jockey per Mnet nel 2000, mentre nel 2001 recita nel serial televisivo \"Hakgyo 4\". Successivamente, Gong ricopre diversi ruoli di supporto in film drammatici e presenta il programma musicale \"Music Camp\" nel 2004.\nGong inizia a essere conosciuto a partire dal 2005 quando ottiene il suo primo ruolo da protagonista nel drama \"Geonbbang seonsaeng-gwa byeolsatang\" della SBS, che lo vede a fianco di Gong Hyo-jin. La popolarit\u00e0 dell'attore cresce ulteriormente due anni dopo grazie al serial romantico della MBC \"Coffee prince 1 hojeom\", il cui successo contribuisce a renderlo uno dei volti dell'hallyu.\nIl 14 gennaio 2008 inizia il servizio militare di leva, che conclude l'8 dicembre 2009. Fa il ritorno sulle scene con la commedia romantica \"Kim Jong-uk chatgi\", pellicola di medio successo al botteghino in Corea. Avvia e continua la produzione di un adattamento teatrale del romanzo \"Dogani\" di Gong Ji-young, regalo della scrittrice per le attivit\u00e0 di pubbliche relazioni svolta durante la leva. Dopo l'uscita il 22 settembre 2011, il film suscita l'indignazione pubblica e porta alla riapertura delle indagini sugli incidenti su cui si basano il romanzo ed il film. La richiesta pubblica di riforma legislativa raggiunge l'Assemblea nazionale, dove una legge contro i crimini sessuali contro minori e disabili, soprannominata \"legge Dogani\", viene approvata alla fine di ottobre 2011.\nGong Yoo recita poi al fianco di Lee Min-jung nella serie commedia romantica \"Big\" scritta dalle sorelle Hong. Sebbene il drama venga inizialmente ben accolto, in seguito viene pesantemente criticato per il finale.\nNel 2013 torna sul grande schermo dopo una pausa di due anni nel film \"Yong-uija\". A novembre viene nominato rappresentante speciale del Fondo delle Nazioni Unite per l'infanzia (UNICEF) in Corea, in concomitanza con la celebrazione del 24\u00ba anno dell'adozione della Convenzione internazionale sui diritti dell'infanzia (CRC). Dopo la nomina, visita paesi in tutto il mondo per sensibilizzare la situazione dei bambini nei paesi sottosviluppati. Il 7 luglio 2014, Gong Yoo viene nominato ambasciatore del National Tax Service, prendendo parte a campagne che incoraggiavano il pagamento di imposte oneste.\nNel 2016 Gong registra nuovi picchi nella carriera grazie a diversi successi consecutivi, prima con il melodramma \"Namgwa yeo\", poi con l'horror \"Train to Busan\", che supera 11 milioni di spettatori in Corea del Sud, e infine con \"L'impero delle ombre\", che supera i 6 milioni di spettatori in due settimane. A dicembre torna alla televisione nel serial drammatico fantasy \"Sseulsseulhago challanhasin - Dokkaebi\" di Kim Eun-sook, interpretando il dokkaebi del titolo. Il drama \u00e8 un grande successo e Gong vince il premio come miglior attore ai Baeksang Awards.\nDoppiatori italiani.\nNelle versioni in italiano dei suoi film, Gong Yoo \u00e8 stato doppiato da: "}
{"id": "6679585", "revid": "148782", "url": "https://it.wikipedia.org/wiki?curid=6679585", "title": "Concerto per violino (Nielsen)", "text": "Il Concerto per violino e orchestra op. 33 di Carl Nielsen \u00e8 una composizione scritta nel 1911.\nGenesi.\nIl Concerto per violino fu composto da Carl Nielsen nel 1911; l'autore ne diede la notizia a un suo amico, il poeta Max Brod, in una lettera: \u00abHo quindi scritto un concerto per violino. Un tempo suonavo il violino e sono venticinque anni che penso quasi ogni anno di scrivere un concerto per questo strumento\u00bb. In effetti, al pari del coetaneo Jean Sibelius, il compositore danese era un abile violinista, che amava suonare spesso in quartetto; alla produzione quartettistica, del resto, aveva cominciato a dedicarsi fin da giovanissimo e il suo incontro con Niels Gade avvenne nel 1883 allorch\u00e9 volle sottoporgli appunto un quartetto recentemente composto. La difficolt\u00e0 di approccio al concerto per violino per Nielsen non dipendeva dunque da una mancanza di conoscenza delle risorse tecniche dello strumento, tutt\u2019altro. Forse il suo genio creativo era in qualche modo frenato dalla soluzione di problemi formali che ostacolavano il libero scorrere delle idee e lasciavano il compositore insoddisfatto, o forse fu la pressione da parte delle aspettative del pubblico a inibire l\u2019ispirazione, ma questa seconda ipotesi sembra poco probabile per un compositore come Nielsen che mirava a scrivere musica secondo il suo stile originale e personale, senza cercare il facile applauso del pubblico. Certamente un aiuto alla stesura del concerto Nielsen lo ebbe dal violinista di origine ungherese Emil Telm\u00e1nyi, che sarebbe poi divenuto suo genero, il quale gli forn\u00ec preziose indicazioni nell\u2019elaborazione della parte solistica. La prima esecuzione del Concerto per violino avvenne il 28 febbraio 1912 a Copenhagen sotto la direzione dell\u2019autore, mentre la parte solistica spett\u00f2 al violinista danese Peder M\u00f8ller; successivamente altri eminenti violinisti si cimentarono con il concerto, tra cui lo stesso Telm\u00e1nyi, Carl Flesch, Tibor Varga e Yehudi Menuhin. Curiosamente, Nielsen si sarebbe andato ad aggiungere all\u2019elenco dei grandi compositori, tra cui Beethoven, Schumann, Brahms, \u010cajkovskij, Dvo\u0159\u00e1k, Sibelius, Stravinskij, Sch\u00f6nberg, Berg, Walton, Britten, Barber e William Schuman, che nella loro carriera avrebbero scritto un unico concerto per violino, dando luogo in tal modo a una vera e propria tradizione.\nStruttura.\nNon diversamente da Sibelius, nel comporre il proprio concerto per violino Nielsen dimostra di saper affrontare la forma ed il linguaggio di stampo romantico, impiegando elementi della florida tradizione violinistica europea senza tuttavia rinunciare alla propria personalit\u00e0 musicale. Cos\u00ec, pur attenendosi all\u2019adozione della convenzionale orchestra romantica, il compositore danese rivela la propria originalit\u00e0 suddividendo la composizione in due movimenti (in luogo dei tradizionali tre ripartiti in Allegro - Adagio - Allegro), ciascuno dei quali articolato in una sezione lenta ed in un\u2019altra pi\u00f9 veloce che si susseguono senza interruzioni.\nNel primo movimento la sezione introduttiva in tempo lento \u00e8 indicata come preludio; essa pu\u00f2 ricordare la prima parte del primo movimento della Quinta Sinfonia, richiamante a sua volta l\u2019idea di un preludio. La successiva sezione in tempo pi\u00f9 vivace \u00e8 dominata dal principio della tonalit\u00e0 progressiva. Questo principio rivela l\u2019esistenza di una qualche relazione di Nielsen con l\u2019impressionismo; ma non l\u2019impressionismo continentale, francese (che pu\u00f2 rinvenirsi in \"Pan e Syrinx\") bens\u00ec quello per cos\u00ec dire celtico - insulare (segnatamente inglese) proprio a voler precisare l\u2019adesione pi\u00f9 fisica e organica alla realt\u00e0 naturale, alla sua proiezione arcaica e materica.\nNel secondo movimento, non diversamente dal primo, al solista Nielsen affianca un\u2019orchestra che, malgrado il suo grande organico, talora appare all\u2019ascolto di dimensioni cameristiche, forse un\u2019anticipazione dell\u2019interesse crescente per le sonorit\u00e0 pure che si rinverr\u00e0 pi\u00f9 avanti nella Sesta Sinfonia. Nella sezione finale Nielsen combina con raro senso dell\u2019armonia le varie forme degli sbalzi di umore (dal malinconico al sentimentale, al baldanzoso, financo allo sfrenato) di uno spirito mutevole e capriccioso."}
{"id": "6679587", "revid": "1776051", "url": "https://it.wikipedia.org/wiki?curid=6679587", "title": "Ghiacciaio Crosswell", "text": "Il ghiacciaio Crosswell (in inglese: \"Crosswell Glacier\") \u00e8 un ghiacciaio lungo circa 16\u00a0km situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a oltre 2.400\u00a0m s.l.m., \u00e8 situato nella parte centrale della dorsale Sentinella, nelle montagne di Ellsworth. Da qui esso fluisce in direzione nord-nord-est a partire dal monte Shinn, scorrendo tra le cime Sullivan, a est, e il monte Bearskin, a ovest, fino ad unire il proprio flusso a quello del ghiacciaio Ellen a nord-ovest del picco Mamarchev e a sud-est del monte Jumper. Lungo il suo corso al flusso del ghiacciaio Crosswell si unisce quello di altri due ghiacciai suoi tributari: il Cervellati e il Ramorino.\nStoria.\nIl ghiacciaio Crosswell \u00e8 stato mappato dallo United States Geological Survey grazie a ricognizioni terrestri dello stesso USGS e a fotografie aeree scattate dalla marina militare statunitense nel periodo 1957-59 ed \u00e8 stato poi cos\u00ec battezzato dal Comitato consultivo dei nomi antartici in onore del colonnello dell'aeronautica statunitense Horace A. Crosswell, che comand\u00f2 molte delle operazioni aeree svolte con i Douglas C-124 Globemaster II che portarono alla costruzione della Base Amundsen-Scott nel periodo 1956-57."}
{"id": "6679588", "revid": "1776051", "url": "https://it.wikipedia.org/wiki?curid=6679588", "title": "Ghiacciaio Ramorino", "text": "Il ghiacciaio Ramorino (in inglese: \"Ramorino Glacier\") \u00e8 un ghiacciaio lungo circa 8,3\u00a0km situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a oltre 2.000\u00a0m s.l.m., \u00e8 situato sul versante orientale della catena principale della dorsale Sentinella, nelle montagne di Ellsworth. Da qui esso fluisce in direzione nord-est scorrendo tra le pendici del monte Shinn, a sud, e quelle del monte Epperly, a nord, fino ad unire il proprio flusso a quello del ghiacciaio Crosswell a nord-ovest del monte Segers.\nStoria.\nIl ghiacciaio Ramorino \u00e8 stato cos\u00ec battezzato nel 2006 dal Comitato consultivo dei nomi antartici in onore di Maria Chiara Ramorino, coordinatrice del team italiano dedito alla compilazione e alla pubblicazione del dizionario geografico composito dell'Antartide curato dal Comitato scientifico per la ricerca in Antartide dal 1998 al 2006."}
{"id": "6679589", "revid": "1776051", "url": "https://it.wikipedia.org/wiki?curid=6679589", "title": "Ghiacciaio Cervellati", "text": "Il ghiacciaio Cervellati (in inglese: \"Cervellati Glacier\") \u00e8 un ghiacciaio lungo circa 9,5\u00a0km situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a oltre 2.000\u00a0m s.l.m., \u00e8 situato sul versante orientale della catena principale della dorsale Sentinella, nelle montagne di Ellsworth. Da qui esso fluisce in direzione nord-est scorrendo tra le pendici del monte Epperly, a sud, e quelle del monte Tyree, a nord, fino ad unire il proprio flusso a quello del ghiacciaio Crosswell a sud-est del monte Bearskin.\nStoria.\nIl ghiacciaio Cervellati \u00e8 stato cos\u00ec battezzato nel 2006 dal Comitato consultivo dei nomi antartici in onore di Roberto Cervellati, rappresentante italiano del gruppo di esperti del Comitato scientifico per la ricerca in Antartide (SCAR) dal 1992 al 2006 e direttore, nello stesso periodo, del reparto dello SCAR dedito alla redazione del dizionario geografico composito dell'Antartide."}
{"id": "6679590", "revid": "123944088", "url": "https://it.wikipedia.org/wiki?curid=6679590", "title": "Sigismondo Boldoni", "text": "Biografia.\nSigismondo Boldoni nacque nel 1597 a Bellano sul ramo lecchese del lago di Como. Era figlio di Ottavio e di Cecilia Cattaneo, e fratello del letterato Giovanni Nicol\u00f2, del filologo Ottavio, precettore di Cosimo III de' Medici, viceprefetto della Biblioteca vaticana e vescovo di Teano, e dei poeti Aurelio e Flavio. Comp\u00ec la sua formazione medica e filosofica presso l'Universit\u00e0 degli Studi di Padova, dove si mise in luce come poeta latino (in particolare con il poemetto \"Larius\", pubblicato nel 1617) e oratore. Fuggito da Milano in seguito a una sanguinosa contesa con due fratelli per questioni legate all'eredit\u00e0 paterna, soggiorn\u00f2 in diverse citt\u00e0 italiane fino a giungere a Roma: qui entr\u00f2 a far parte dell'Accademia degli Umoristi e si leg\u00f2 a personalit\u00e0 influenti quali i cardinali Scipione Cobelluzzi, Roberto Ubaldini, Maffeo Barberini; durante un secondo pi\u00f9 breve soggiorno romano ebbe occasione di leggere il secondo canto del proprio poema eroico \"La caduta de' Longobardi\" ad Alessandro Tassoni, ricevendone un giudizio positivo. Dopo qualche tempo pot\u00e9 rientrare in patria, e il Senato milanese lo nomin\u00f2 nel 1622 professore nell'Universit\u00e0 degli Studi di Pavia e l'anno seguente lo ascrisse al Collegio dei Medici; nel 1628 ottenne la prima cattedra di Filosofia dell'ateneo pavese e secondo qualche fonte - ma la notizia non \u00e8 sicura - tra la fine del 1629 e l'inizio del 1630 venne chiamato a Padova per succedere nell'insegnamento a Cesare Cremonini. Frattanto per\u00f2 i lanzichenecchi erano calati in Lombardia, e si era diffuso il contagio della peste, che cost\u00f2 la vita al Boldoni il 3 luglio 1630. Alcune sue lettere latine, edite postume, che descrivono i saccheggi e l'inizio dell'epidemia, costituirono testimonianze preziose per gli storici ed i letterati posteriori: fatte ristampare nel Settecento da Angelo Maria Durini insieme ad altri scritti boldoniani, vennero riprese nelle \"Lettere lariane di Giambatista Giovio\" (Como, Ostinelli, 1803) e nella monografia \"Sulla storia lombarda del secolo XVII\" (Milano, Stella, 1832) di Cesare Cant\u00f9. Da esse trasse ispirazione e fonti storiche Alessandro Manzoni per i capitoli 28, 29 e 30 dei \"Promessi Sposi\". Tra le opere del Boldoni che il Manzoni certamente conobbe vi \u00e8 anche il \"Larius\" di cui si serv\u00ec per il suo poemetto giovanile \"\". Il Manzoni riserva al letterato seicentesco una citazione lusinghiera nel tomo IV del Fermo e Lucia.\nNel \"Larius\" (pag. 32) ipotizz\u00f2 che la Villa Commedia di Plinio si trovasse tra Veterniano e il castello di Lierna sul lago di Como.\nOpere.\nL'opera, scritta in latino tra il 1613 e il 1615, \u00e8 una descrizione della geografia del lago di Como modellata sulla \"Descriptio Larii Lacus\" di Paolo Giovio (1559). Fu pubblicato per la prima volta a Padova nel 1617 con una dedica a Ercole Sfondrati, duca di Montemarciano a cui Boldoni attribu\u00ec il merito di avergli dato l'idea del libro. La famiglia Sfondrati era titolare del feudo di Bellagio sul Lago di Como e vi possedeva una grande villa. Componimento letterario di notevole ricercatezza formale, non privo di informazioni di carattere storico e archeologico, il \"Larius\" ebbe un notevole successo e fu ripubblicato varie volte tra il 1617 e il 1776. L'opera \u00e8 notevole non solo per l'accurata e dettagliata descrizione della geografia e del paesaggio della zona, ma anche per la descrizione storica e antropologica delle citt\u00e0 e degli insediamenti affacciati sul lago di Como. Il \"Larius\" \u00e8 stato pubblicato in una traduzione annotata in italiano moderno da Franco Minonzio nel 2009 e ripubblicato nel 2014 con il titolo \"Larius: uno sguardo sul Lario di straordinaria modernit\u00e0\".\nIn fondo all'\"Epistolarum liber\" si trovano alcuni epigrammi latini in morte di Giulio Aresi, presidente del Senato di Milano, due carmi nella stessa lingua, e una nuova edizione dell\"'Apotheosis in morte Philippi III\", con il titolo \"Philippi III regis Catholici Apotheosis\". Chiudono il libro alcuni versi di sapore catulliano recitati nell'Accademia degli Umoristi in morte di una cagnolina che apparteneva a Girolamo Aleandro."}
{"id": "6679591", "revid": "1776051", "url": "https://it.wikipedia.org/wiki?curid=6679591", "title": "Ghiacciaio Patton", "text": "Il ghiacciaio Patton (in inglese: \"Patton Glacier\") \u00e8 un ampio ghiacciaio situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a oltre 2.200\u00a0m s.l.m., \u00e8 situato sul versante orientale della catena principale della dorsale Sentinella, nelle montagne di Ellsworth. Da qui esso fluisce in direzione est-nord-est scorrendo tra il picco Evans e il picco Versinikia, a nord, e il monte Bearskin, a sud, fino ad unire il proprio flusso a quello del ghiacciaio Ellen a nord-est del picco Zalmoxis e a sud-est del monte Jumper.\nStoria.\nIl ghiacciaio Patton \u00e8 stato mappato dallo United States Geological Survey grazie a ricognizioni terrestri dello stesso USGS e a fotografie aeree scattate dalla marina militare statunitense nel periodo 1957-59 ed \u00e8 stato poi cos\u00ec battezzato dal Comitato consultivo dei nomi antartici in onore del sergente dell'aeronautica statunitense Richard J. Patton, che, il 26 novembre 1956, fu il primo uomo a paracadutarsi sul Polo Sud. Una volta a terra egli diede un notevole aiuto nel dirigere le consegne aeree effettuate con i Douglas C-124 Globemaster II che portarono alla costruzione della Base Amundsen-Scott nel periodo 1956-57."}
{"id": "6679593", "revid": "92723", "url": "https://it.wikipedia.org/wiki?curid=6679593", "title": "Concerto per flauto (Nielsen)", "text": "Il Concerto per flauto e orchestra di Carl Nielsen \u00e8 una composizione scritta nel 1925.\nGenesi.\nA met\u00e0 degli anni Venti Carl Nielsen inizi\u00f2 a concepire l\u2019idea di scrivere concerti solistici per strumenti a fiato; probabilmente era rimasto affascinato dalle loro sonorit\u00e0 dopo l\u2019ascolto del Quintetto Danese (rispetto al quintetto per archi, quello per fiati presenta una minore omogeneit\u00e0 di suono ma offre in compenso una maggior variet\u00e0 di contrasti). Quale che sia stata la ragione, nel 1925 inizi\u00f2 a comporre il primo dei suoi concerti per fiati, concepito per il flauto, portandolo a compimento nel mese di ottobre di quell\u2019anno durante un suo soggiorno in Italia, in cui visit\u00f2 Firenze. L\u2019opera fu dedicata al flautista Holger Gilbert Jespersen, membro del Quintetto Danese, che lo esegu\u00ec pubblicamente per la prima volta a Parigi il 21 ottobre 1926 sotto la direzione di Emil Telm\u00e1nyi, genero del compositore; la prima esecuzione in Danimarca ebbe luogo a Copenaghen il 27 gennaio 1927, sempre con Jespersen nel ruolo di solista.\nStruttura.\nCome gi\u00e0 per il precedente Concerto per violino, anche in quello per flauto Nielsen sceglie di articolare l\u2019opera in due soli movimenti in luogo dei tre del tradizionale concerto solistico. Inoltre l\u2019accompagnamento del solista \u00e8 affidato a un complesso tipicamente da musica da camera anzich\u00e9 a una classica orchestra sinfonica.\nIl primo movimento si apre con una breve introduzione dell\u2019orchestra, cui segue l\u2019entrata del solista al quale \u00e8 affidato un ruolo espressamente virtuoso; non mancano tuttavia i momenti spesso dialettici del flauto con gli altri strumenti dell\u2019orchestra (come ad esempio con il clarinetto, l\u2019oboe, ecc.), diversamente dal modello tradizionale del concerto solistico, mentre la parte orchestrale d\u00e0 un\u2019immagine sonora leggera e ariosa, propria di un complesso di musica da camera.\nIl secondo movimento inizia in tempo Allegretto, che dopo sole 62 battute muta in un Adagio ma non troppo. Notevole \u00e8 il colorito poetico del flauto e dell\u2019orchestra, con quest\u2019ultima che nel suo ruolo di accompagnamento non svolge alcun dialogo con il solista. La tonalit\u00e0 progressiva e la melodia semplice (che deriva dalla conoscenza dei canti popolari) in questo concerto non si escludono vicendevolmente, come \u00e8 tipico del linguaggio musicale di Nielsen. Nel movimento vi \u00e8 spazio anche per i momenti di grottesco senso dell\u2019umorismo, come dimostra il glissando del trombone che ricorda l\u2019Humoreske della Sesta Sinfonia."}
{"id": "6679595", "revid": "1776051", "url": "https://it.wikipedia.org/wiki?curid=6679595", "title": "Ghiacciaio Rumyana", "text": "Il ghiacciaio Rumyana (in inglese: \"Rumyana Glacier\") \u00e8 un ghiacciaio lungo 11\u00a0km e largo 4, situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 2.400\u00a0m s.l.m., \u00e8 situato sul versante orientale della catena principale della dorsale Sentinella, nelle montagne di Ellsworth. Da qui esso fluisce verso nord-est a partire dalle pendici orientali del monte Giovinetto, scorrendo lungo il versante settentrionale del picco Evans e lungo quello meridionale del picco Enitsa fino ad unire il proprio flusso a quello del ghiacciaio Ellen, a nord-ovest del monte Jumper..\nStoria.\nIl ghiacciaio Rumyana \u00e8 stato cos\u00ec battezzato dalla Commissione bulgara per i toponimi antartici in onore di Rumyana Voyvoda una leader rivoluzionaria bulgara del diciannovesimo secolo."}
{"id": "6679597", "revid": "110157", "url": "https://it.wikipedia.org/wiki?curid=6679597", "title": "Ghiacciaio Delyo", "text": "Il ghiacciaio Delyo (in inglese: \"Delyo Glacier\") \u00e8 un ghiacciaio lungo 8\u00a0km e largo 2,7, situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 2.400\u00a0m s.l.m., \u00e8 situato sul versante orientale della catena principale della dorsale Sentinella, nelle montagne di Ellsworth, a nord del ghiacciaio Rumyana. Da qui esso fluisce verso nord-est a partire dalle pendici settentrionali del monte Giovinetto, scorrendo lungo il versante settentrionale del picco Enitsa e lungo quello meridionale del monte Viets fino ad unire il proprio flusso a quello del ghiacciaio Ellen, a nord del picco Brugui\u00e8re..\nStoria.\nIl ghiacciaio Delyo \u00e8 stato cos\u00ec battezzato dalla Commissione bulgara per i toponimi antartici in onore di Delyo Voyvoda un leader rivoluzionario bulgaro del diciottesimo secolo."}
{"id": "6679599", "revid": "110157", "url": "https://it.wikipedia.org/wiki?curid=6679599", "title": "Ghiacciaio Burdenis", "text": "Il ghiacciaio Burdenis (in inglese: \"Burdenis Glacier\") \u00e8 un ghiacciaio lungo 6\u00a0km e largo 1,7, situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 2.400\u00a0m s.l.m., \u00e8 situato sul versante orientale della catena principale della dorsale Sentinella, nelle montagne di Ellsworth, a nord del ghiacciaio Delyo. Da qui esso fluisce verso nord-est a partire dalle pendici settentrionali del monte Viets, scorrendo lungo il versante settentrionale del monte Viets e lungo quello meridionale del picco pi\u00f9 meridionale dei due picchi Long fino ad unire il proprio flusso a quello del ghiacciaio Ellen, a nord del picco Brugui\u00e8re..\nStoria.\nIl ghiacciaio Burdenis \u00e8 stato cos\u00ec battezzato dalla Commissione bulgara per i toponimi antartici in onore dell'antico insediamento romano di Burdenis, nella Bulgaria meridionale."}
{"id": "6679620", "revid": "1776051", "url": "https://it.wikipedia.org/wiki?curid=6679620", "title": "Ghiacciaio Gerila", "text": "Il ghiacciaio Gerila (in inglese: \"Gerila Glacier\") \u00e8 un ghiacciaio lungo 7,5\u00a0km e largo 2, situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 2.400\u00a0m s.l.m., \u00e8 situato sul versante orientale della catena principale della dorsale Sentinella, nelle montagne di Ellsworth, a nord del ghiacciaio Burdenis. Da qui esso fluisce verso nord-est a partire dalle pendici orientali dei picchi Long e scorrendo tra i due picchi fino ad unire il proprio flusso a quello del ghiacciaio Ellen, a nord del picco Brugui\u00e8re..\nStoria.\nIl ghiacciaio Gerila \u00e8 stato cos\u00ec battezzato dalla Commissione bulgara per i toponimi antartici in onore del fiume Gerila, che scorre nella Bulgaria nord-orientale."}
{"id": "6679621", "revid": "2018934", "url": "https://it.wikipedia.org/wiki?curid=6679621", "title": "Coppa Italia IBL 2017", "text": "La Coppa Italia di Italian Baseball League 2017 \u00e8 stata la trentottesima edizione del trofeo, l'ottava dopo l'introduzione del sistema delle franchigie.\nRispetto agli anni precedenti, la competizione ha assunto una nuova formula. Da quest'anno, anche la vincitrice dello scudetto pu\u00f2 competere per la vittoria della coppa. I due ottavi di finale coinvolgono le quattro squadre non qualificate per i play-off dell'Italian Baseball League. Le due vincitrici disputano i quarti di finale contro le due semifinaliste dell'IBL che non hanno raggiunto le finali scudetto. La coppa viene assegnata poi al termine di una final four che include anche le due finaliste dell'IBL.\nCon la vittoria in finale su Novara, la formazione bolognese conquista anche il diritto a partecipare all'European Cup 2018.\nOttavi di finale.\nLe partite sono state disputate tra il 19 (gara 1) e il 26 agosto (gara 3). L'eventuale gara 5, non disputata dato che entrambe le serie sono terminate 3-0, era in programma per il 27 agosto.\nQuarti di finale.\nLe partite sono state disputate tra il 1\u00ba-2 settembre (gara 1) e il 9 settembre (gara 4 Nettuno-Novara). L'eventuale gara 5, non disputata dato che entrambe le serie si sono chiuse prima, era in programma per il 10 settembre."}
{"id": "6679622", "revid": "1414697", "url": "https://it.wikipedia.org/wiki?curid=6679622", "title": "Concerto per clarinetto e orchestra (Nielsen)", "text": "Il Concerto per clarinetto e orchestra op. 57 di Carl Nielsen \u00e8 una composizione scritta nel 1928.\nGenesi.\nDopo il Concerto per flauto, sarebbero trascorsi tre anni prima che Nielsen portasse a compimento il suo terzo (e ultimo) concerto, a sua volta concepito per uno strumento a fiato solista. In quel periodo era cresciuto l\u2019interesse del compositore danese non solo verso gli strumenti a fiato, ma anche per il suono chiaro e puro dei complessi cameristici, gi\u00e0 manifestato nella Sesta Sinfonia, intitolata \u201cSemplice\u201d non a caso. Il Concerto per clarinetto fu concepito (similmente al precedente) per un membro del Quartetto Danese, il clarinettista Aage Oxenvad, che lo esegu\u00ec per la prima volta in forma privata sotto la direzione di Emil Telm\u00e1nyi alla presenza dello stesso Nielsen e degli amici del compositore Carl Johan e Vera Michaelsen, che manifestarono il loro entusiasmo per l\u2019opera. La prima esecuzione pubblica avvenne l'11 ottobre 1928 presso la Odd Fellow Hall, ma la reazione della critica fu totalmente negativa; un critico del \"Nationaltidende\" not\u00f2 causticamente che nel Concerto per clarinetto era esclusa qualsiasi concezione di bellezza e di sonorit\u00e0 e che pertanto si trattava di un\u2019opera senza futuro. \u00c8 probabile che, analogamente a quanto accadde per la Quinta Sinfonia, a indispettire la critica siano state le sonorit\u00e0 taglienti del clarinetto e il frastuono del tamburo, che sovente interviene quasi come antagonista del solista. Malgrado la critica, il Concerto per clarinetto \u00e8 stato successivamente riconosciuto nel suo giusto notevole valore artistico; per la grande ricchezza di idee che lo contraddistinguono e per la modernit\u00e0 e originalit\u00e0 dello stile musicale del suo autore, costituisce una delle opere di maggior rilievo nella letteratura clarinettista del XX secolo, come dimostra il suo inserimento nel repertorio di celebri solisti accanto ai concerti di Mozart, Weber, Spohr e Crusell .\nStruttura.\nDiversamente dal precedente Concerto per flauto, il Concerto per clarinetto si compone di un unico ampio movimento, al cui interno tuttavia (come per la Quarta Sinfonia) possono rinvenirsi quattro sezioni (Allegretto un poco; Poco Adagio; Allegro non troppo; Allegro vivace), di modo che anche qui non si pu\u00f2 parlare di un rifiuto totale per la forma quadripartita. Come nella Sesta Sinfonia, a dominare \u00e8 il principio della semplicit\u00e0; sempre rispetto al Concerto per flauto, quello per clarinetto \u00e8 pi\u00f9 conciso dal punto di vista tematico, oltrech\u00e9 sobrio ed essenziale nel trattamento melodico e generoso di idee sotto il profilo dell\u2019invenzione tematica, dove Nielsen usa una scrittura che esalta pi\u00f9 la poesia che il virtuosismo, pi\u00f9 l\u2019immaginazione che la tecnica, particolarmente nella cadenza assai impegnativa per il solista ma di grande effetto. Alla fine il concerto si conclude placidamente con le ultime note in sostenuto diminuendo del clarinetto.\nPer concludere, pu\u00f2 osservarsi come quest\u2019opera, assieme ai due precedenti Concerti e alle sei Sinfonie, rappresenti un essenziale eppur compiuto corredo artistico di Nielsen, dove si rinviene quasi un\u2019acerba giovinezza germogliata nella senilit\u00e0 degli anni, oltre il confine di un gusto sonoro esperto, tra edonistico e inquieto. "}
{"id": "6679623", "revid": "1573940", "url": "https://it.wikipedia.org/wiki?curid=6679623", "title": "Rheobates palmatus", "text": "Rheobates palmatus () \u00e8 un anfibio anuro, appartenente alla famiglia Aromobatidae.\nDistribuzione e habitat.\n\u00c8 endemica della Colombia. Si trova sulla Cordigliera Orientale (entrambe le pendici), sul pendio orientale della Cordigliera Centrale, e sulla Serran\u00eda de La Macarena ad un'altitudine di 350-2500 m.\nCollegamenti esterni.\n\"Rheobates palmatus\" su amphibiaweb.org"}
{"id": "6679624", "revid": "110157", "url": "https://it.wikipedia.org/wiki?curid=6679624", "title": "Ghiacciaio Arapya", "text": "Il ghiacciaio Arapya (in inglese: \"Arapya Glacier\") \u00e8 un ghiacciaio lungo 11,4\u00a0km e largo 5, situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 900\u00a0m s.l.m., \u00e8 situato sul versante orientale della parte centro-settentrionale della dorsale Sentinella, nelle montagne di Ellsworth, a nord del ghiacciaio Burdenis. Da qui esso fluisce verso sud scorrendo tra il versante occidentale della dorsale di Barnes e quello orientale del picco Chapman, nelle cime Maglenik, fino ad unire il proprio flusso a quello del ghiacciaio Ellen, a sud-ovest del monte Besch..\nStoria.\nIl ghiacciaio Arapya \u00e8 stato cos\u00ec battezzato dalla Commissione bulgara per i toponimi antartici in onore della localit\u00e0 marittima di Arapya, nella Bulgaria sud-orientale."}
{"id": "6679628", "revid": "8660", "url": "https://it.wikipedia.org/wiki?curid=6679628", "title": "Dylan Donahue", "text": "Carriera.\nNew York Jets.\nDonahue al college gioc\u00f2 a football alla West Georgia University. Fu scelto nel corso del quinto giro (181\u00ba assoluto) nel Draft NFL 2017 dai New York Jets. Debutt\u00f2 come professionista subentrando nella gara del primo turno contro i Buffalo Bills mettendo a segno un tackle.\nCollegamenti esterni.\n "}
{"id": "6679629", "revid": "729019", "url": "https://it.wikipedia.org/wiki?curid=6679629", "title": "Harem imperiale ottomano", "text": "Per Harem imperiale ottomano (lingua turca ottomana \u062d\u0631\u0645 \u0647\u0645\u0627\u064a\u0648\u0646, \"Harem-i H\u00fcm\u00e2y\u00fbn\") s'intende l'harem del sultano ottomano, ubicato all'interno della residenza imperiale turca di Istanbul, il Palazzo di Topkap\u0131, composto dalle sue concubine/mogli, dai suoi eunuchi e da tutti i suoi parenti di sesso femminile. Si trattava di una vera e propria istituzione che gioc\u00f2 un ruolo principe nella corte dell'impero ottomano, specialmente durante il periodo noto come Sultanato delle donne. Questo microcosmo era retto da due principali autorit\u00e0: la Valide Sultan, madre del sultano e quindi sovrana di tutte le donne dell'harem (tutte, compresa la Valide, delle schiave), ed il Kizlar Agha, il capo degli eunuchi nilotici impiegati nell'harem.\nPremessa etimologica.\nIl termine \"harem\" (, o \"haramlik\", lett. \"luogo inviolabile\" o \"proibito\") indica il gineceo: il \"luogo riservato\" destinato alla vita privata delle donne nel mondo islamico.\nL'harem nella vita socio-politica dell'Impero ottomano.\nIl ricorso da parte dei turchi in generale e degli ottomani in particolare agli \"harem\" si dovette all'influenza culturale esercitata sulle allora barbare trib\u00f9 turche sia dai bizantini (con i quali i turcomanni entrarono in contatto sin dal regno del \"basileus\" Giustiniano I) sia dal califfato. Furono poi i turchi ottomani in particolare a sviluppare una propensione per il gineceo di concubine di origine servile, facendo della schiavit\u00f9 sessuale uno degli elementi cardine della loro societ\u00e0 (v. schiavit\u00f9 nell'Impero ottomano) e del loro sovrano, il sultano ottomano, l'oggetto dei motteggi degli altri potentati musulmani che lo definivano con spregio \"il figlio della schiava\". Questo costume si afferm\u00f2 per\u00f2 solo dopo la conquista di Costantinopoli (1453): Maometto il Conquistatore era infatti figlio di H\u00fcma Hatun, quarta moglie del sultano Murad II, l'unica di origine servile - le precedenti erano tutte rampolle di altre dinastie turche regnanti in Anatolia sposate in matrimoni dinastici. Fondamentale in questo senso fu la figura del sultano Solimano il Magnifico che elev\u00f2 la sua schiava Roxelana al rango di vera e propria imperatrice, facendone \"de facto\" la reggente dell'impero ottomano quando, morendo, lasci\u00f2 il regno all'inetto figlio Selim II e dando cos\u00ec avvio al c.d. Sultanato delle donne (tu. \"Kad\u0131nlar Sultanati\") che traghett\u00f2 il dominio osmanide nel \"Periodo delle Trasformazioni\". Fu dunque in questo contesto ed in questo periodo (XVII secolo) che l'harem inizi\u00f2 a giocare un ruolo fondamentale nella gestione del potere politico costantinopolitano, quando l'Impero cess\u00f2 di essere un semplice dominio dinastico divenendo una complessa compagine statale contesa tra opposti schieramenti: le forze dell'armata servile sultanale, il \"Kap\u0131kulu\", spesso in lotta tra loro; le forze armate al comando dei vari potentati locali; il clero al comando del \"Sheikh ul-Islam\"; e l'harem stesso.\nLa vita quotidiana nell'harem imperiale ottomano.\nL'harem occupava una delle sezioni pi\u00f9 ampie della residenza imperiale osmanide, il Palazzo di Topkap\u0131: nell'insieme, si parla di oltre 400 stanze pi\u00f9 gli annessi cortili. Quando la residenza del sultano venne spostata nel Palazzo Dolmabah\u00e7e (post-1853), l'harem lo segu\u00ec, andando ad occupare uno spazio egualmente vasto nel nuovo sito.\nL'harem ottomano non fungeva solo da gineceo delle concubine del sultano. Esso comprendeva infatti anche donne della sua famiglia, con le quali l'autocrate non aveva relazioni carnali, che all'interno dell'harem ricevevano un'educazione d'alto livello per essere poi date in spose a potentati ottomani e non. Le stesse concubine potevano godere di siffatta educazione (in pratica non dissimile da quella che, in altri comparti del Gran Serraglio, veniva impartita ai paggi non-combattenti del \"Kap\u0131kulu\") per poter poi ambire al ruolo di dame di compagnia della Valide Sultan.\nLa Valide Sultan.\nNel momento in cui un nuovo sultano saliva il trono, la di lui madre assumeva il titolo di \"Valide Sultan\", assumendo un ruolo di indiscusso potere all'interno dell'harem, sia sugli schiavi (concubine ed eunuchi) sia sui membri della dinastia: durante il Sultanato delle Donne, in particolare, la Valide funse spesso da arbitro nelle contese famigliari e politiche coinvolgenti il sultano stesso, la sua \"haseki\" ed i suoi figli. Nel corso del XVII secolo non mancarono poi i casi in cui la Valide funse da vero e proprio reggente del trono per conto di un sultano ancora troppo giovane per governare in autonomia.\nNel 1868, l'imperatrice consorte dei Francesi Eugenia de Montijo visit\u00f2 l'harem accompagnata dal sultano Abdul Aziz che la present\u00f2 a sua madre, Pertevniyal Sultan la quale, oltraggiata per la presenza di un'imperatrice forestiera nel suo dominio, la schiaffeggi\u00f2, provocando un vero e proprio incidente internazionale. Dopo il fattaccio, le concubine imperiale iniziarono comunque a vestire secondo la moda occidentale loro mostrata da Eugenia.\nLe concubine.\nPer la perpetuazione e il servizio della dinastia ottomana, ragazze belle e intelligenti venivano tradotte in schiavit\u00f9, tramite la guerra o tramite vere e proprie campagne di reclutamento presso le classi meno abbienti dell'Impero o i Paesi confinanti con lo stesso, per divenire dame di palazzo (tu. \"Cariyes\"). Il termine \"Odalisca\", derivato dalla parola di lingua turca \"oda\", \"camera\", identificava un'attendente di camera, non obbligatoriamente una concubina seppur nell'uso linguistico occidentale le due parole divennero sinonimi.\nUna volta a palazzo, le fanciulle subivano un rigido addestramento divenendo, in accordo alle loro capacit\u00e0, \"kalfas\" o \"ustas\".\nLe fanciulle oggetto delle attenzioni sessuali del sultano progredivano nella scala gerarchica divenendo parte della famiglia allargata dell'osmanide con il rango di G\u00f6zde (\"Favorita\"), Ikbal (\"Fortunata\") e Kad\u0131n (\"Moglie\"). Le \"Kad\u0131n\" erano solitamente quattro mentre il numero delle \"Ikbal\" e \"G\u00f6zde\" era imprecisato. Su tutte regnava la \"Valide Sultan\", la concubina che aveva partorito il sultano regnante, in assoluto dispotismo: la Valide vagliava tutte le giovani schiave destinate all'harem e approvava/vietata l'uscita dall'harem delle dame ivi presenti. L'autorit\u00e0 della Valide si estendeva anche a materie di giustizia capitale.\nTra il XVI ed il XVII secolo era in uso anche il titolo di Haseki per indicare la favorita di rango pi\u00f9 alto, in pratica la vera e propria consorte del sultano che spesso contendeva il potere alla Valide e, in caso di vacanza della stessa, ne assumeva il titolo: tale fu il caso per l'appunto di Roxelane e di K\u00f6sem Sultan.\nLe dame di corte risiedevano in sale comuni, limitrofe agli appartamenti sultanali, o in camerette private.\nGli eunuchi.\nIl personale di servizio dell'harem, al Topkap\u0131, era interamente composto da schiavi eunuchi nilotici in accordo ad un costume in voga presso gli ottomani dai tempi di Mehmet I. L'educazione degli eunuchi avveniva presso la Corte e prevedeva diverse fasi di addestramento. L'insieme degli eunuchi dell'harem era comandato dal \"Capo degli Eunuchi Neri\", meglio noto come \"Maestro delle Fanciulle\" (tu. \"K\u0131zlar A\u011fas\u0131\") che in ragione della sua promiscuit\u00e0 con la famiglia del sultano divenne, tra XVII e XVIII secolo, una figura politica di spicco nell'ambiente costantinopolitano: l'influenza presso il sultano del capo eunuco era seconda solo a quella del Gran Visir e gli era riconosciuto un alto grado militare (poteva ostentare un'insegna con tre \"tugh\", come un Pasci\u00e0) in quanto comandante della guardia degli alabardieri di palazzo (i \"baltac\u0131\"). Anche per il \"K\u0131zlar A\u011fas\u0131\" come per la Valide Sultan, figura con la quale il capo-eunuco era chiamato alla pi\u00f9 stretta collaborazione, il momento di svolta fu segnato dal Sultanato delle Donne, a partire dal quale gli eunuchi ed il loro capo divennero una delle fazioni in lotta per il controllo su sultani deboli, giovani o inetti.\nLa burocrazia imperiale e la scuola palatina ottomana, al Topkap\u0131, erano invece nelle mani del \"Capo degli Eunuchi Bianchi\", il \"Kap\u0131 A\u011fas\u0131\", custode del Cancello della Felicit\u00e0 e dell'intero \"Ender\u00fbn\", la parte pi\u00f9 interna del complesso palaziale osmanide. Il \"Kap\u0131 A\u011fas\u0131\" ed i suoi eunuchi bianchi (tra i 300 ed i 900) era stato originariamente l'unico confidente del sultano ma nel 1591 Murad III istitu\u00ec la figura del \"K\u0131zlar A\u011fas\u0131\", creando la divisione tra eunuchi bianchi ed eunuchi neri, per liberarsi dell'eccessiva influenza che il \"Kap\u0131 A\u011fas\u0131\" aveva raggiunto.\nLa \"Gabbia Dorata\".\nL'harem ottomano \u00e8 stato anche definito \"Gabbia Dorata\" dagli occidentali in ragione dell'usanza osmanide di rinchiudere in uno stabile annesso al gineceo, il c.d. \"kafes\" (lett. \"gabbia\"), i principi ereditari (solitamente i fratelli e/o i cugini) nell'attesa della dipartita del sultano regnante. La pratica matur\u00f2 a seguito delle riforme del sultano Ahmed I (morto 1617) che abol\u00ec la consuetudine d'inviare i principi osmanidi nelle province affinch\u00e9 imparassero a governare (il c.d. \"sanca\u011fa \u00e7\u0131kma\") ritenendola foriera di sempre pi\u00f9 frequenti ribellioni e guerre-civili."}
{"id": "6679632", "revid": "1543377", "url": "https://it.wikipedia.org/wiki?curid=6679632", "title": "Lawrance Aero Engine Company", "text": "La Lawrance Aero Engine Company fu un costruttore di motori aeronautici statunitense. Fu fondata dal pioniere Charles Lawrance, che disegn\u00f2 uno dei principali motori radiali raffreddati ad aria dell'epoca. La societ\u00e0 fu attiva in modo indipendente solo per cinque anni, per poi essere acquisita dalla Wright Aeronautical Corporation.\nStoria.\nLa Lawrance Aero Engine Company venne fondata nel 1917. Dopo la fine della prima guerra mondiale la Lawrance lavor\u00f2 per l'Esercito e per la Marina statunitensi, sviluppando il motore L-1, un nove cilindri radiale, che divenne noto come 200\u00a0HP Lawrance J-1. Fu considerato il miglior motore radiale raffreddato ad aria del periodo; pass\u00f2 un test di durata di 50 ore nel 1922.\nLa U. S. Navy fu soddisfatta del motore ma cap\u00ec che l'azienda era troppo piccola per riuscire a produrre la quantit\u00e0 di motori necessari, pertanto sugger\u00ec alla Wright di comprare la Lawrance Company e farsi carico della costruzione del motore J-1. Nel maggio 1923, la Lawrance venne quindi comprata dalla Wright Aeronautical e il motore J-1, con ulteriori sviluppi, fu prodotto in diverse versioni note con i nomi commerciali di J-5, J-6, e R-795."}
{"id": "6679641", "revid": "36426", "url": "https://it.wikipedia.org/wiki?curid=6679641", "title": "Chiesa di Santa Maria Maddalena dei Pazzi (Firenze)", "text": ""}
{"id": "6679642", "revid": "36426", "url": "https://it.wikipedia.org/wiki?curid=6679642", "title": "Chiesa di Santa Maria Novella (Firenze)", "text": ""}
{"id": "6679643", "revid": "36426", "url": "https://it.wikipedia.org/wiki?curid=6679643", "title": "Santuario della Santissima Annunziata (Firenze)", "text": ""}
{"id": "6679655", "revid": "93167304", "url": "https://it.wikipedia.org/wiki?curid=6679655", "title": "Cappella di Sant'Elena all'Esquilino", "text": ""}
{"id": "6679659", "revid": "123206202", "url": "https://it.wikipedia.org/wiki?curid=6679659", "title": "Ulf Ranhagen", "text": "Biografia.\nRanhagen si \u00e8 laureato nel 1969 con una laurea in ingegneria e un dottorato tecnico nel 1974 al KTH di Stoccolma. \u00c8 attivo negli incarichi di pianificazione svedesi e internazionali presso Sweco Architects e si \u00e8 reso noto per la pianificazione delle nuove citt\u00e0 di Luodian a Shanghai e Tangshan Bay Eco City in Cina.\nRanhagen \u00e8 stato professore a contratto presso Lule\u00e5 University of Technology e KTH, ed \u00e8 stato nominato professore onorario all'Universit\u00e0 Tongji di Shanghai nel 2013. \u00c8 uno degli autori di SymbioCity, un concetto svedese per lo sviluppo urbano sostenibile. \u00c8 stato membro della delegazione governativa per le citt\u00e0 sostenibili nel 2008-2012, \u00e8 membro del programma di cooperazione governativa per le citt\u00e0 intelligenti e il consiglio di programma per il programma di ricerca E2B2 guidato da IQ Samfundskonstruktion, presidente del sottoprogetto \"habitat attraente e mobili\u00e0\" nell'ambito del progetto \"La buona citt\u00e0 del futuro\" dell'Accademia Reale Svedese di Scienze Ingegneristiche, \u00e8 presidente della fondazione di ricerca Arkus, oltre a partecipare alla gestione dei processi per le comunit\u00e0 di stazioni urbane Mistra Urban Futures."}
{"id": "6679662", "revid": "1543377", "url": "https://it.wikipedia.org/wiki?curid=6679662", "title": "Lawrance J-1", "text": "Il motore Lawrance J-1 fu sviluppato da Charles Lanier Lawrance e fu il migliore motore radiale del suo periodo nei primi anni '20.\nSviluppo.\nDurante la prima guerra mondiale la Lawrance Aero Engine Company di New York City produsse il motore che equipaggio il velivolo di addestramento Penguin con il Lawrance L-1 60\u00a0HP radiale a Y.\nDopo la fine della guerra, la Lawrance svilupp\u00f2 il motore L-1.\nLa U.S. Navy ebbe bisogno di un motore leggero per i suoi aerei sulle navi. Convinse Wright e altre compagnie a sviluppare un motore radiale, e diede alla Lawrance un contratto per 200 esemplari del motore J-1 e cess\u00f2 l'acquisto del motore Wright-Hispano. Su richiesta della Army e della Navy la Wright Aeronautical Corporation compr\u00f2 la Lawrance Company. Il motore Wright Whirlwind ha le stesse caratteristiche del J-1.\nIn mostra.\nPresso il New England Air Museum a Windsor Locks, Connecticut, \u00e8 presente un esemplare di J-1."}
{"id": "6679666", "revid": "1005847", "url": "https://it.wikipedia.org/wiki?curid=6679666", "title": "Elezioni parlamentari a Cuba del 1998", "text": "Le elezioni parlamentari a Cuba del 1998 si tennero l'11 gennaio, insieme con le elezioni per le quattordici Assemblee Provinciali. Fu presentata dalla Commissione nazionale per le candidature una lista di 601 candidati per i 601 seggi dell'Assemblea nazionale del potere popolare. L'affluenza fu del 98,35%."}
{"id": "6679684", "revid": "731410", "url": "https://it.wikipedia.org/wiki?curid=6679684", "title": "Moto di precessione", "text": ""}
{"id": "6679686", "revid": "933835", "url": "https://it.wikipedia.org/wiki?curid=6679686", "title": "Ministri presidenti dello Schleswig-Holstein", "text": "Il Ministro presidente dello Schleswig-Holstein (in lingua tedesca Schleswig-Holstein Ministerpr\u00e4sident) \u00e8 il capo di un governo regionale tedesco."}
{"id": "6679688", "revid": "6923", "url": "https://it.wikipedia.org/wiki?curid=6679688", "title": "Luke Rhinehart", "text": "Biografia.\nNato George Powers Cockcroft ad Albany, nello stato di New York, dopo un Bachelor of Arts alla Cornell University e un Master of Arts con dottorato di ricerca alla Columbia University si dedic\u00f2 all'insegnamento per poi diventare scrittore a tempo pieno.\nIl suo esordio nella narrativa avvenne nel 1971 con il romanzo \"L'uomo dei dadi\", una pseudoautobiografia nella quale Lucius Rheinhart, un annoiato psichiatra di successo, decide di affidare la propria vita al caso, semplicemente lanciando un dado. L'opera ottenne un successo immediato arrivando a vendere 2 milioni di copie e rendendo l'autore un cult per la controcultura anni 70. L'opera ispir\u00f2 anche un documentario, una serie tv e canzoni come \"Such a Shame\" dei Talk Talk.\nIn seguito pubblic\u00f2 altri 9 romanzi tra il grottesco e il satirico che confermarono la vena dissacratoria dello scrittore.\n\u00c8 morto a Canaan il 6 novembre 2020.\nVita privata.\nGener\u00f2 tre figli con la moglie, la scrittrice Ann Cockcroft, conosciuta nel 1954.."}
{"id": "6679689", "revid": "1005847", "url": "https://it.wikipedia.org/wiki?curid=6679689", "title": "Elezioni parlamentari a Cuba del 1993", "text": "Le elezioni parlamentari a Cuba del 1993 si tennero il 24 febbraio, insieme con le elezioni per le quattordici Assemblee Provinciali. La nuova legge elettorale, approvata nel 1992, stabiliva che gli elettori eleggessero direttamente l'Assemblea nazionale del potere popolare. Prima, invece, gli elettori eleggevano i membri delle 169 assemblee municipali del Paese, che a turno eleggevano l'Assemblea nazionale.\nI candidati furono pi\u00f9 di 60 mila e la Commissione nazionale per le candidature ne scelse 589. Gli elettori potevano votare per l'intera lista o selezionare solo alcuni candidati. Le elezioni avvennero in forma plebiscitaria: per essere eletto, ciascun candidato doveva ottenere almeno il 50% di approvazione. Tutti i candidati furono approvati.\nL'affluenza fu del 99,57%."}
{"id": "6679692", "revid": "767487", "url": "https://it.wikipedia.org/wiki?curid=6679692", "title": "Evan Ravenel", "text": ""}
{"id": "6679702", "revid": "41170", "url": "https://it.wikipedia.org/wiki?curid=6679702", "title": "Keftiw", "text": ""}
{"id": "6679703", "revid": "767487", "url": "https://it.wikipedia.org/wiki?curid=6679703", "title": "Appuntamento a Dallas", "text": "\"Appuntamento a Dallas (Destination Miami: Objective Murder)\" \u00e8 un film del 1964 diretto da Piero Regnoli.\nTrama.\nVargas, nel buio della notte viene circondato da delle auto e ucciso a colpi di mitra. Il tempo passa ed un anno dopo, il capo di un gruppo di malavitosi che si chiama Contreras viene minacciato al telefono Da Vargas il quale era creduto morto. Contreras ordina al suo segretario di invitare il suo gruppo di malavitosi nella sua villa di Dallas. I quattro malavitosi giungono alla villa accompagnati dalle mogli o le segretarie. Tra Martin ed Sado c\u00e8 dell'incompatibilit\u00e0 dovuta al fatto che Laura, la moglie di Sado \u00e8 insidiata da Martin. Il gruppo a questo punto si riunisce per discutere le minacce di Vargas, ma ad un certo punto della riunione giunge una telefonata del sedicente Vargas il quale annuncia di volerli uccidere tutti. Sabo dice al resto del gruppo di voler abbandonare da subito la villa e manda Laura a prendere l\u2019auto; Laura arrivata al garage trova morto Fernandez che \u00e8 la guardia notturna in servizio presso la villa. Contreras controlla il corpo di Fernandez dicendo che \u00e8 morto di colera, decidendo cos\u00ec di mettere sotto quarantena la villa con all'interno tutti, facendo circondare la villa dalla polizia in modo che nessuno ne possa uscire. All'interno della villa avvengono degli omicidi e tutti incominciano a sospettare uno dell'\u2019altro, Martin e Laura sono i primi ad essere uccisi e quindi il primo sospettato \u00e8 Sado. Poi viene trovato morto Alghero ed i sospetti cadono su Jane che \u00e8 la sua segretaria ed amante. Andando avanti quasi tutti i componenti della villa muoiono sotto i colpi dell'assassino. Sabo che alla fine \u00e8 l'unico sopravvissuto scopre che il mandante degli omicidi \u00e8 Contreras. Sabo uccide Contreras, ma il cameriere Pablo che \u00e8 in servizio presso la villa uccide Sabo. Pablo \u00e8 l\u2019autore materiale degli omicidi che agiva ipnotizzato da Contreras. La polizia irrompe nella villa ed uccide Pablo."}
{"id": "6679705", "revid": "114403757", "url": "https://it.wikipedia.org/wiki?curid=6679705", "title": "Ciao uomo/Roma capoccia", "text": "Ciao uomo/Roma capoccia \u00e8 il primo 45 giri di Antonello Venditti, pubblicato dalla It nel 1972.\nNel 1974 l'RCA Italiana lo ha ristampato (TPBO 1024) con la stessa copertina (ma con il nuovo logo).\nIl disco.\nEntrambi i brani sono tratti dall'album \"Theorius Campus\", esordio di Venditti e di Francesco De Gregori. \nCiao uomo.\n\"Ciao uomo\", scritta da Venditti per il testo e dallo stesso Venditti con Edmondo Giuliani per la musica, racconta la storia di un viaggio nello spazio; partecip\u00f2 alla Mostra Internazionale di Musica Leggera di Venezia.\nRoma capoccia.\n\"Roma capoccia\" \u00e8 stato il brano che ha dato la notoriet\u00e0 a Venditti. L'autore l'aveva composta all'et\u00e0 di 14 anni, qualche anno dopo aveva presentato il brano ad un provino al Folkstudio insieme a \"Sora Rosa\" e \"Viva Mao\". Anche se pubblicato come lato b, la canzone ebbe tanto successo che qualche anno pi\u00f9 tardi l'LP fu ristampato proprio con questo titolo. Fu poi reincisa dal gruppo vocale Schola Cantorum nell'album Coromagia del 1975 e da Claudio Villa nell'album Svejacore, sempre del 1975."}
{"id": "6679707", "revid": "767487", "url": "https://it.wikipedia.org/wiki?curid=6679707", "title": "Ayoub Blomberg", "text": "Caratteristiche tecniche.\nBlomberg \u00e8 un pivot od un universale dotato di creativit\u00e0, dribbling ed un tiro potente.\nCarriera.\nBlomberg ha giocato a calcio a 5 per l'Oppsal dal 2007 al 2012. Attivo anche nel calcio, ha militato nelle giovanili del Roms\u00e5s ed in quelle del Grorud. Per quanto concerne quest'ultima attivit\u00e0, nel 2013 ha giocato per la prima squadra del Rommen, in 4. divisjon. In Norvegia, infatti, i campionati di calcio a 5 cominciano al termine delle stagioni calcistiche, rendendo compatibile dunque l'impiego in entrambi gli sport.\nNel 2014 ha fatto ritorno al Roms\u00e5s, in 3. divisjon. La squadra \u00e8 retrocessa al termine di quella stessa annata. Ha partecipato con la Nazionale AMF della Norvegia al campionato mondiale 2015. A dicembre 2015 \u00e8 passato dal Vestli al Veitvet, compagine di calcio a 5 militante in 1. divisjon.\nNel campionato 2016 \u00e8 stato in forza all'Aurskog/Finstadbru, in 5. divisjon. L'anno successivo ha fatto ritorno al Roms\u00e5s, in 4. divisjon.\nIl 13 luglio 2017 viene ufficialmente tesserato dal Canosa, formazione italiana militante in Serie B. Il 15 novembre successivo \u00e8 stato convocato dal commissario tecnico della Sergio Gargelli per la Nordic Futsal Cup 2017.\nBlomberg ha esordito in Nazionale nel corso della manifestazione. Al termine del torneo, ha lasciato il Canosa per far ritorno al Veitvet.\nIn vista del campionato 2018-2019, \u00e8 passato all'Hull\u00f8y.\nStatistiche.\nPresenze e reti nei club.\n\"Statistiche aggiornate al 23 novembre 2018.\""}
{"id": "6679708", "revid": "2129917", "url": "https://it.wikipedia.org/wiki?curid=6679708", "title": "Blaze e le mega macchine", "text": "Blaze e le mega macchine (\"Blaze and the Monster Machines\") \u00e8 una serie animata educativa creata da Jeff Borkin e Ellen Martin, prodotta dalla Nerd Corps Entertainment (prima stagione) e DHX Media (dalla seconda in poi) e distribuita da DHX Media e Viacom Media Networks; negli USA \u00e8 andata in onda su Nickelodeon dal 13 ottobre 2014 con la prima stagione composta da 20 episodi. Nel Regno Unito viene trasmessa su Channel 5 e Nick Jr. In Italia invece va in onda su Nick Jr. dal 2015 e Cartoonito dal 3 marzo 2016; la sigla e le canzoni in italiano sono interpretate da Luigi Alberio e Silvia Pinto.\nTrama.\nLa serie narra le avventure di Blaze, un monster truck rosso, e del suo pilota AJ, un ragazzo di 13 anni molto intelligente. Al loro fianco si inseriscono Gabby, una ragazza di 11 anni appassionata di meccanica e gli altri monster truck Starla, Darington, Stripes, Watts e Zeg. Gli otto amici, nelle loro sfide e nelle loro gare, sconfiggono il loro rivale Crusher."}
{"id": "6679709", "revid": "1005847", "url": "https://it.wikipedia.org/wiki?curid=6679709", "title": "Elezioni parlamentari a Cuba del 1986", "text": "Le elezioni parlamentari a Cuba del 1986 si tennero il 27 novembre.\nSi tratt\u00f2 di elezioni indirette: il 19 e il 26 ottobre furono eletti i membri delle 169 assemblee municipali. Al primo turno (19 ottobre) votarono cubani, con un'affluenza del 97,65%, mentre al secondo turno l'affluenza fu del 93,4%. Il 27 novembre, i membri eletti alle assemblee municipali elessero i 510 deputati dell'Assemblea mazionale del potere popolare."}
{"id": "6679711", "revid": "838137", "url": "https://it.wikipedia.org/wiki?curid=6679711", "title": "Richard Anthony Burke", "text": "Biografia.\nMonsignor Richard Anthony Burke \u00e8 nato a Clonmel il 19 febbraio 1949.\nFormazione e ministero sacerdotale.\nIl 1\u00ba ottobre 1971 \u00e8 entrato nella Societ\u00e0 di San Patrizio per le Missioni Estere. Il 7 giugno 1973 \u00e8 stato ordinato diacono dal vescovo ausiliare di Dublino James Kavanagh. Il 18 maggio 1975 \u00e8 stato ordinato presbitero dal vicario apostolico di Calabar James Moynagh. In seguito \u00e8 partito come missionario in Nigeria.\nMinistero episcopale.\nIl 6 dicembre 1995 papa Giovanni Paolo II lo ha nominato vescovo coadiutore di Warri. Ha ricevuto l'ordinazione episcopale il 6 gennaio successivo nella basilica di San Pietro in Vaticano dallo stesso pontefice, co-consacranti gli arcivescovi Giovanni Battista Re, sostituto per gli affari generali della Segreteria di Stato, e Jorge Mar\u00eda Mej\u00eda, segretario della Congregazione per i vescovi. Il 3 marzo 1997 \u00e8 succeduto alla medesima sede.\nIl 24 dicembre 2007 papa Benedetto XVI lo ha nominato arcivescovo metropolita di Benin City. Dalla stessa data fino al 29 marzo 2010 \u00e8 stato amministratore apostolico della diocesi di Warri.\nIl 31 maggio 2010 papa Benedetto XVI ha accettato la sua rinuncia al governo pastorale dell'arcidiocesi. Poco prima era stato accusato da una donna di aver abusato di lei da quando aveva quattordici anni e per vent'anni. Monsignor Burke ha per\u00f2 replicato che con la sua accusatrice aveva avuto solo rapporti sessuali consenzienti tra adulti. Il suo ordine lo ha messo sotto indagine e non ha trovato prove che corroborassero le accuse di abusi sessuali su minori. La presunta vittima ha ripetuto le sue affermazioni in \"Mission to Prey\", un documentario trasmesso da RT\u00c9 nel 2011. La stessa emittente era stata tempo prima citata in causa da padre Kevin Reynolds, un prete irlandese falsamente accusato dal programma di violenza sessuale su minori in Kenya. Padre Reynolds ha visto riconosciuto un risarcimento economico. Nel 2015 anche monsignor Burke ha citato in giudizio RT\u00c9 per diffamazione in relazione alla trasmissione del 2011. Monsignor Burke ha ammesso di aver avuto rapporti sessuali con numerose donne, tra cui una madre sposata da otto anni, ma ha negato qualsiasi rapporto con minori o non consensuale. RT\u00c9 ha accettato un accordo stragiudiziale sostenendo di aver pagato parte delle spese di monsignor Burke ma nessun danno.\nGenealogia episcopale.\nLa genealogia episcopale \u00e8:"}
{"id": "6679712", "revid": "287204", "url": "https://it.wikipedia.org/wiki?curid=6679712", "title": "Tour de Trump", "text": "Il Tour de Trump \u00e8 stata una corsa a tappe maschile di ciclismo su strada svoltasi nel 1989 e nel 1990 negli Stati Uniti d'America (zona degli Stati del Medio Atlantico). Come si evince dal nome della manifestazione, il principale sponsor della corsa era l'imprenditore Donald Trump. La corsa venne successivamente ribattezzata Tour DuPont.\nStoria.\nDopo la chiusura della Coors Classic, gara a tappe che si svolgeva negli Stati dell'Ovest, avvenuta nel 1988, nacque in sostituzione un'altra corsa a tappe, denominata prima Tour de Jersey e quindi Tour de Trump. L'idea e l'organizzazione furono opera dell'imprenditore Billy Packer, mentre i finanziamenti arrivarono da Donald Trump, che appose il proprio nome alla corsa.\nLa prima edizione, nel 1989, prese il via il 5 maggio da Albany, raggiunse Richmond e si concluse il 14 maggio ad Atlantic City, davanti al Trump Plaza Hotel and Casino, dopo dieci tappe, e l'attraversamento di cinque stati. Parteciparono 114 ciclisti in rappresentanza di diciannove squadre (8 delle quali professionistiche) e di quindici diversi paesi, e tra essi Greg LeMond, vincitore del Tour de France 1986. La corsa fu caratterizzata da diverse proteste contro Trump (con cartelli recanti scritte come \"Fight Trumpism\", \"Die Yuppie $cum\", \"Trump = Lord of the Flies\"), soprattutto durante l'ultima tappa. La vittoria finale arrise al norvegese Dag Otto Lauritzen, in forza al team 7-Eleven, che proprio all'ultima tappa ebbe la meglio su Eric Vanderaerden, fin l\u00ec vincitore di quattro frazioni, sfruttando un errore del belga a un bivio.\nDopo il successo dell'edizione 1989, nel 1990 la gara si svolse in dodici frazioni precedute da un prologo, dal 3 al 13 maggio, partendo da Wilmington e concludendosi a Boston; vi parteciparono 133 ciclisti. Il dilettante sovietico Vladislav Bobrik vinse in solitaria la terza tappa a Richmond e vest\u00ec la maglia di leader della generale per sette giorni. And\u00f2 per\u00f2 in crisi nella penultima tappa, con arrivo ad Albany, perdendo pi\u00f9 di 30 minuti dai migliori sui monti Catskill: la guida della classifica generale pass\u00f2 cos\u00ec al messicano Ra\u00fal Alcal\u00e1, della PDM, che l'indomani pot\u00e9 festeggiare la vittoria nella corsa davanti ad Atle Kv\u00e5lsvoll ed Erik Breukink.\nA causa di problemi fiscali e della prossima bancarotta dei due hotel di Atlantic City, nel 1991 Trump ritir\u00f2 il sostegno alla competizione, che pot\u00e9 comunque continuare a essere disputata, sotto la stessa organizzazione, grazie al finanziamento dell'azienda chimica DuPont. Nacque il Tour DuPont.\nAlbo d'oro.\n\"Aggiornato all'edizione 1990.\"\nStatistiche.\nVittorie per nazione.\n\"Aggiornato all'edizione 1990.\""}
{"id": "6679714", "revid": "933835", "url": "https://it.wikipedia.org/wiki?curid=6679714", "title": "Ministri presidenti del Saarland", "text": "Il Ministro presidente del Saarland (in lingua tedesca Saarland Ministerpr\u00e4sident) \u00e8 il capo di un governo regionale tedesco."}
{"id": "6679719", "revid": "767487", "url": "https://it.wikipedia.org/wiki?curid=6679719", "title": "Stirpe dannata", "text": "Stirpe dannata (\"Blanche Fury\") \u00e8 un film drammatico del 1948 diretto da Marc All\u00e9gret.\nAnche se non \u00e8 riportato nei \"credits\", il film \u00e8 tratto dall'omonimo romanzo scritto nel 1939 da Joseph Shearing, pseudonimo della scrittrice inglese Marjorie Bowen, i cui diritti furono acquistati dalla Cineguild Productions ancora prima che fosse pubblicato.\nTrama.\nBlanche Fullerton \u00e8 un'ambiziosa e indipendente ragazza inglese in cerca di un'occupazione. Trasferitasi nella tenuta del ricco zio Simon Fury, diviene la nuova governante e si innamora di Philip, figlio illegittimo del defunto capofamiglia intenzionato con ogni mezzo a diventare unico erede. Per questo Philip coinvolge Blanche in una serie di omicidi, fino a che quest'ultima decide di faro arrestare e porre fine alla faida.\nProduzione.\nOltre che nei Pinewood Studios di Iver Heath, le riprese sono state effettuate nella tenuta di Wootton Lodge , sul confine tra Derbyshire e Staffordshire, sulle circostanti Weaver Hills e sulle Dunstable Downs nel Bedfordshire.\nIl direttore della fotografia Oswald Morris dovette rimpiazzare Ernest Steward come cineoperatore, dopo che quest'ultimo aveva abbandonato le riprese a causa di un incidente sul set nel quale era rimasto ferito.\nTra gli assistenti alla regia figurano due futuri registi, i francesi Roger Vadim e Alexandre Astruc, entrambi alla loro prima esperienza.\nDistribuzione.\nIl film \u00e8 stato proiettato in anteprima a Londra il 18 febbraio 1948 e distribuito nel Regno Unito dal successivo 22 marzo."}
{"id": "6679721", "revid": "1005847", "url": "https://it.wikipedia.org/wiki?curid=6679721", "title": "Elezioni parlamentari a Cuba del 1981", "text": "Le elezioni parlamentari a Cuba del 1981 si tennero il 28 dicembre.\nSi tratt\u00f2 di elezioni parlamentari indirette. L11 e il 18 ottobre furono eletti i membri delle 169 assemblee municipali. Al primo turno (11 ottobre) votarono cubani, con un'affluenza del 97%, mentre al secondo turno l'affluenza fu del 93,6%.\nIl 28 dicembre, i membri delle assemblee municipali elessero i 499 deputati dell'Assemblea nazionale del potere popolare. I candidati furono scelti da una commissione composta dal Partito Comunista di Cuba, dall'Unione dei Giovani Comunisti e dalle altre organizzazioni di massa."}
{"id": "6679722", "revid": "161273", "url": "https://it.wikipedia.org/wiki?curid=6679722", "title": "Pianeta inferiore", "text": ""}
{"id": "6679724", "revid": "628767", "url": "https://it.wikipedia.org/wiki?curid=6679724", "title": "Penisola di Spiridon", "text": "La penisola di Spiridon \u00e8 una penisola montuosa sul lato nord-occidentale dell'isola di Kodiak, in Alaska, sullo stretto di \u0160elichov, situato tra la baia di Uganik e la baia di Uyak. I principali promontori sono Miners Point, Cape Ugat e Cape Kuliuk. Cape Ugat \u00e8 il punto pi\u00f9 vicino a Kodiak Island, nell'Alaska continentale.\nLittle River attraversa la penisola ed \u00e8 un importante sito di riproduzione del salmone.\nLa penisola fa parte del Kodiak National Wildlife Refuge, e il rifugio ha una cabina sul Little River che \u00e8 a disposizione degli ospiti."}
{"id": "6679726", "revid": "1305772", "url": "https://it.wikipedia.org/wiki?curid=6679726", "title": "George Patrick Ziemann", "text": "Biografia.\nMonsignor George Patrick Ziemann nacque a Pasadena il 10 maggio 1938 ed era il terzo degli otto figli di J. Howard Ziemann (1900-1966) ed Helen Scott Ziemann (1909-1995). La sua era una famiglia devota. Suo nonno, Joseph Scott, era un noto avvocato difensore e suo padre, J. Howard Ziemann, era giudice della corte superiore della contea di Los Angeles e decano della Loyola Law School. Due suoi zii erano preti diocesani nell'area di Los Angeles e alla nascita ricevette i loro nomi.\nFormazione e ministero sacerdotale.\nIl 29 aprile 1967 fu ordinato presbitero per l'arcidiocesi di Los Angeles dal cardinale James Francis Louis McIntyre. In seguito fu vicario parrocchiale della parrocchia di San Mattia a Huntington Park dal 1967 al 1971, vicario parrocchiale della parrocchia della Sacra Famiglia a Orange e insegnante di religione alla Mater Dei High School di Santa Ana dal 1971 al 1974, membro del consiglio presbiterale dal 1970 al 1973, direttore spirituale del seminario arcidiocesano \"Nostra Signora degli Angeli\" nella valle di San Fernando dal 1974 al 1979, membro della commissione di collocamento dal 1976 al 1980 e insegnante, vice rettore e decano degli studenti del seminario arcidiocesano \"Nostra Signora degli Angeli\" nella valle di San Fernando dal 1979 al 1987.\nMinistero episcopale.\nIl 23 dicembre 1986 papa Giovanni Paolo II lo nomin\u00f2 vescovo ausiliare di Los Angeles e titolare di Obba. Ricevette l'ordinazione episcopale il 23 febbraio successivo dall'arcivescovo metropolita di Los Angeles Roger Michael Mahony, coconsacranti i vescovi ausiliari John James Ward e Juan Alfredo Arzube. Dal 1987 al 1992 fu vicario generale dell'arcidiocesi.\nIl 14 luglio 1992 papa Giovanni Paolo II lo nomin\u00f2 vescovo di Santa Rosa in California.\nIl 22 luglio 1999 papa Giovanni Paolo II accett\u00f2 la sua rinuncia al governo pastorale della diocesi. Il motivo della rinuncia \u00e8 da ricercare nel fatto che un prete intent\u00f2 una causa in cui accusava che monsignor Ziemann lo aveva costretto a un rapporto sessuale di due anni in cambio del silenzio su un furto di denaro che aveva ammesso di aver compiuto in una parrocchia di Ukia. Monsignor Ziemann riconobbe pubblicamente la sua relazione con padre Jorge Hume Salas dopo che la causa venne archiviata ma afferm\u00f2 che la relazione era consensuale. Il dipartimento di polizia di Santa Rosa e l'ufficio del procuratore distrettuale della contea di Sonoma indagarono sull'accusa di coercizione sessuale di padre Salas, sostenute da una registrazione segreta su nastro in cui monsignor Ziemann si scusava con il prete. Le autorit\u00e0 rifiutarono tuttavia di presentare accuse penali, mettendo in dubbio la credibilit\u00e0 di padre Salas. La loro indagine dimostr\u00f2 anche che padre Salas era stato espulso da diversi seminari. La diocesi di Santa Rosa in California accett\u00f2 un accordo di 535 000 dollari con padre Salas che poi lasci\u00f2 il sacerdozio e torn\u00f2 nella sua nativa Costa Rica.\nI dirigenti della Chiesa, nel frattempo, scoprirono che monsignor Ziemann aveva anche sperperato 16 milioni di dollari della diocesi in cattivi investimenti e spese eccessive. Il deficit impose alla diocesi di licenziare circa un terzo del suo personale e tagliare i fondi per l'educazione religiosa, la pastorale giovanile e altri programmi facendo cos\u00ec arrabbiare molti cattolici locali che avevano dato il loro contribuito. I leader della diocesi affermarono che monsignor Ziemann non aveva tratto benefici personali dalle sue decisioni finanziarie. L'ex vescovo pi\u00f9 tardi si scus\u00f2 per il tumulto. In una sua lettera letta durante le messe in tutta la diocesi dopo le sue dimissioni, scrisse: \"Riconosco con profondo dispiacere la mia responsabilit\u00e0 per lo stato attuale delle cose per cui siete giustamente arrabbiati. Non posso esprimere un rimorso abbastanza profondo e il pentimento che provo per avervi tradito\".\nDopo la rinuncia, nel 1999, monsignor Ziemann trascorse del tempo in un programma di trattamento residenziale negli Stati Uniti. L'anno successivo si trasfer\u00ec nel monastero benedettino della Santissima Trinit\u00e0 a St. David, Arizona, per dedicarsi a una vita di preghiera e studio. Dovette tuttavia affrontare nuove accuse di presunta cattiva condotta legata al suo tempo di servizio nell'arcidiocesi di Los Angeles. Venne citato in giudizio in due cause con l'accusa di molestie su tre ragazzi. L'arcidiocesi liquid\u00f2 le richieste per una somma di 2,8 milioni di dollari. L'avvocato di monsignor Ziemann tuttavia neg\u00f2 categoricamente le accuse. Un portavoce dell'arcidiocesi di Los Angeles rifiut\u00f2 di commentare il contenzioso. Nei procedimenti penali negli Stati Uniti, anche se fin dall'inizio le prove sono inconsistenti il denunciante pu\u00f2 decidere di tentare comunque la causa perch\u00e9 anche se le accuse nel tribunale penale non arrivano nemmeno a giudizio \u2013 per mancanza di fatti o di prove \u2013 ci sono pi\u00f9 probabilit\u00e0 di ricevere dei soldi tramite una causa civile. In effetti, a causa degli elevatissimi costi di difesa nel foro civile (una diocesi spende in media due milioni di dollari per ogni caso), \u00e8 consuetudine arrivare a un patteggiamento prima del giudizio, con l'approvazione del giudice del caso.\nNel monastero, monsignor Ziemann lavorava in cucina e pregava nella cappella, sebbene non celebrasse la messa. Il superiore del monastero, padre Henri Capdeville, disse di non aver mai chiesto a monsignor Ziemann del suo passato ma dichiar\u00f2 di aver cercato di fornirgli un luogo per approfondire la sua spiritualit\u00e0.\nMor\u00ec nel monastero della Santissima Trinit\u00e0 a St. David il 22 ottobre 2009 all'et\u00e0 di 68 anni per un cancro al pancreas. \u00c8 sepolto nel cimitero dell'Ascensione di Lake Forest.\nGenealogia episcopale.\nLa genealogia episcopale \u00e8:"}
{"id": "6679728", "revid": "767487", "url": "https://it.wikipedia.org/wiki?curid=6679728", "title": "Mir Environmental Effects Payload", "text": "Il \"Mir\" Environmental Effects Payload (MEEP) \u00e8 stato un set di esperimenti installati sulla stazione spaziale russa \"Mir\" dal marzo 1996 all'ottobre 1997 per studiare l'effetto che gli impatti di detriti spaziali e l'esposizione all'ambiente spaziale avrebbero avuto su una serie di materiali. I materiali testati furono scelti in quanto candidati all'utilizzo nella costruzione della Stazione Spaziale Internazionale (ISS), quindi, esponendoli ad un'altezza orbitale simile a quella prevista per il collocamento della ISS, si volle valutare le loro performance in presenza dell'ambiente spaziale in cui si sarebbero venuti a trovare. Il set di prove MEEP forn\u00ec anche dati riguardanti l'effetto degli impatti di detriti spaziali di origine umana o naturale, ad esempio micrometeoroidi, e la frequenza con cui tali impatti avvenivano. Gli esperimenti furono installati sul modulo di attracco della \"Mir\" durante la missione STS-76, condotta dallo Space Shuttle \"Atlantis\" e recuperati durante la missione STS-86, condotta sempre dallo Space Shuttle \"Atlantis\".\nComponenti.\nLa serie MEEP consisteva di quattro esperimenti separati montati all'interno di quattro opportuni contenitori denominati Passive Experiment Carriers (PEC) installati sul sopraccitato modulo di attracco. Ogni PEC era formato da tre componenti: il contenitore vero e proprio, che conteneva l'esperimento, un guscio rinforzato, che garantiva la sicurezza dell'esperimento all'interno del vano di carico dello Space Shuttle durante il lancio e il ritorno, e un dispositivi di aggancio atto ad assicurare il PEC al modulo di attracco della stazione spaziale.\nIl primo esperimento, chiamato Polished Plate Micrometeoroid and Debris (PPMD), era formato da lamine d'oro, di alluminio e di zinco, e serviva a studiare la frequenza con cui stazione orbitante venova colpita da detriti spaziali, le dimensioni e la provenienza di tali detriti e il danno che questi ultimi avrebbero potuto causare alla stazione. \nIl secondo esperimento, chiamato the Orbital Debris Collector (ODC), aveva lo scopo di catturare detriti spaziali all'interno di celle di aerogel in modo che essi potessero poi essere portati sulla Terra e se ne potesse identificare l'origine e la composizione. \nGli ultimi due esperimenti, chiamati Passive Optical Sample Assemblies I (POSA I) e II (POSA II), erano stati creati per testare il comportamento in ambiente spaziale di diversi materiali il cui uso era stato previsto nella realizzazione della Stazione Spaziale Internazionale, tali materiali includevano diversi campioni metallici ma anche vernici, rivestimenti vetrosi e isolanti multistrato.\nStoria.\nCome detto, gli esperimenti del set MEEP furono progettati per valutare l'intensit\u00e0 della contaminazione molecolare che le superfici esterne della ISS avrebbero subito nell'ambiente spaziale nonch\u00e9 per valutare le performance e il grado di deterioramento dei materiali con cui si era pensato di poter realizzare tali superfici. Il Langley Research Center della NASA ebbe la responsabilit\u00e0 del progetto MEEP nonch\u00e9 dello sviluppo dei PMC e dell'esperimento PPMD. La realizzazione dell'esperimento ODC fu invece affidato al Johnson Space Center, mentre lo sviluppo dei progetti POSA I e POSA II fu assegnato rispettivamento al Marshall Space Flight Center e alla divisione della Boeing per la difesa, lo spazio e la sicurezza.\nGli esperimenti furono lanciati nello spazio a bordo dello Space Shuttle \"Atlantis\" il 22 marzo 1996, nel corso della missione STS-76, e furono installati sul modulo di attracco della \"Mir\" il 26 marzo 1996 da Michael R. Clifford e Linda M. Godwin, durante l'unica attivit\u00e0 extraveicolare (EVA) effettuata nel corso della missione. Il MEEP rimase agganciato alla \"Mir\" per 18 mesi, fino al 1\u00ba ottobre 1997, quando, durante il settimo giorno della missione STS-86, gli esperimenti furono recuperati dagli astronauti Vladimir Titov e Scott E. Parazynski. Gli esperimenti furono quindi riportati a Terra il 6 ottobre 1997 perch\u00e9 fossero ispezionati ed analizzati da vari team di scienziati."}
{"id": "6679729", "revid": "1345932", "url": "https://it.wikipedia.org/wiki?curid=6679729", "title": "MEEP", "text": ""}
{"id": "6679748", "revid": "686936", "url": "https://it.wikipedia.org/wiki?curid=6679748", "title": "Elijah McGuire", "text": "Carriera.\nNew York Jets.\nMcGuire al college gioc\u00f2 a football alla University of Louisiana at Lafayette dal 2013 al 2016. Fu scelto nel corso del sesto giro (188\u00ba assoluto) nel Draft NFL 2017 dai New York Jets. Debutt\u00f2 come professionista subentrando nella gara del primo turno contro i Buffalo Bills senza fare registrare alcuna statistica. Nella vittoria della settimana 4 sui Jacksonville Jaguars segn\u00f2 il suo primo touchdown su corsa.\nCleveland Browns.\nNel 2019 McGuire firm\u00f2 con i Cleveland Browns.\nCollegamenti esterni.\n "}
{"id": "6679749", "revid": "32372", "url": "https://it.wikipedia.org/wiki?curid=6679749", "title": "Blanche Fury", "text": ""}
{"id": "6679750", "revid": "287204", "url": "https://it.wikipedia.org/wiki?curid=6679750", "title": "Pallacanestro Vigarano 2017-2018", "text": "Questa voce raccoglie le informazioni riguardanti la Pallacanestro Vigarano nelle competizioni ufficiali della stagione 2017-2018.\nStagione.\nLa stagione 2017-2018 della Pallacanestro Vigarano, sponsorizzata \"Meccanica Nova\" \u00e8 la quarta che disputa in Serie A1 femminile.\nVerdetti stagionali.\nCompetizioni nazionali\nOrganigramma societario.\nArea dirigenziale\nArea Tecnica\nArea Sanitaria\nRosa.\n (cap.)\nMercato.\nSessione estiva.\nConfermato capo allenatore Luca Andreoli e le giocatrici Irene Cigliani, Erica Reggiani e Rebecca Ferraro, la societ\u00e0 ha effettuato i seguenti trasferimenti:\nStatistiche.\nAndamento in campionato.\nstagione regolare\nfase a orologio\nStatistiche delle giocatrici.\nCampionato (stagione regolare, fase a orologio, play-out e spareggio)"}
{"id": "6679753", "revid": "1005847", "url": "https://it.wikipedia.org/wiki?curid=6679753", "title": "Elezioni parlamentari a Cuba del 1976", "text": "Le elezioni parlamentari a Cuba del 1976 si tennero il 2 novembre, e furono le prime dalla Rivoluzione Cubana.\nTra il dicembre 1975 e il novembre 1976, furono eletti i membri delle 169 assemblee municipali, che a turno elessero i 489 deputati dell'Assemblea nazionale del potere popolare. I candidati dovevano essere membri del Partito Comunista di Cuba o di altre organizzazioni di massa. Dei deputati, il 30% era composto da impiegati nell'industria o nei servizi (inclusa l'istruzione), il 29% da ufficiali di governo ed il 12% da servitori civili. I membri delle assemblee municipali elessero anche i membri delle quattordici assemblee provinciali.\nAlle elezioni municipali parteciparono circa candidati, e i votanti furono oltre cinque milioni."}
{"id": "6679755", "revid": "287204", "url": "https://it.wikipedia.org/wiki?curid=6679755", "title": "Episodi di Le Bureau - Sotto copertura (seconda stagione)", "text": "La seconda stagione della serie televisiva Le Bureau - Sotto copertura (\"Le Bureau des l\u00e9gendes\"), composta da 10 episodi, \u00e8 stata trasmessa in prima visione in Francia dal 9 maggio al 6 giugno 2016 su Canal +.\nIn Italia, la stagione va in onda dal 2 febbraio al 2 marzo 2018 sul canale a pagamento Sky Atlantic.\nIl boia francese.\nTrama.\nSono passati quattro mesi dal rapimento di Nadia, avvenuto nel distretto dello Shuf in Libano. Non essendoci stati progressi su questo fronte, Malotru manifesta a Balmes l'intenzione di porre fine alla sua collaborazione con la CIA. In Iran, Marina sovrintende al progetto di costruzione di un trasformatore elettrico nei monti Elburz. La ragazza, il cui nome in codice \u00e8 Ph\u00e9nom\u00e8ne, sta cercando di reclutare Hasan Etehadieh (detto Aladin), un ingegnere a conoscenza della reale destinazione d'uso del sito.\nC\u00e9line Delorme, giovane analista del Bureau per la Siria, riceve il video della decapitazione di un ostaggio dell'ISIS. Il boia \u00e8 francese, tanto che lo stesso presidente della Repubblica pressa il Bureau affinch\u00e9 si giunga a una sua rapida identificazione, onde evitare che la Francia sia ricondotta alla barbarie. Il principale sospettato \u00e8 Toufik Boumaza, un jihadista francese che vive in Algeria ed \u00e8 entrato in contatto con Cyclone, il cui ennesimo coinvolgimento preoccupa sia Duflot che Malotru. Marina accompagna Hasan alla sfarzosa festa di Shapur Zamani, il cui padre Majid \u00e8 un esponente di spicco del governo iraniano. Shapur aggredisce Hasan senza un apparente motivo, accusandolo di aver lanciato un'occhiata di troppo alla sua fidanzata. Hasan chiede a Marina di testimoniare in suo favore presso Majid Zamani, il quale non vede di buon occhio i bagordi del figlio e potrebbe essere disposto a concedergli un risarcimento.\nCassidy si presenta a sorpresa al Bureau per rivelare a Duflot e Malotru che un loro collega agisce come referente per conto della CIA, scrivendone il nome su un foglietto. Duflot, che sin dai tempi dell'operazione Cyclone sospettava ci fosse una talpa all'interno del Bureau, annuncia a Malotru che d'ora in avanti tutti sono sotto osservazione. Malotru intuisce che la visita Cassidy \u00e8 stata un avvertimento nei suoi confronti, vedendosi quindi costretto a vendere agli americani un contatto del Bureau che possa allettarli. Malotru riferisce a Balmes il nome di Shapur Zamani, avvicinato dalla loro agente sul campo Marina Loiseau.\nUn nuovo bersaglio.\nTrama.\nDamasco, gennaio 2011. Malotru conosce Nadia a un ricevimento in ambasciata, restandone affascinato nonostante la donna fosse accompagnata dal marito.\nPresente. La CIA \u00e8 molto interessata Shapur Zamani, ordinando a Malotru di procedere con il suo reclutamento. Shapur vuole costringere Marina a ritrattare la testimonianza resa a suo padre. Anche il Bureau si interessa della faccenda, con Malotru che viene messo in minoranza dai colleghi, i quali reputano Hasan notevolmente pi\u00f9 utile rispetto a Shapur. Cyclone entra in contatto con Yacim Boumaza, il fratello quindicenne di Toufik, scoprendo che si trova in Siria e passandogli il contatto di un avvocato, in realt\u00e0 Sisteron. Marie-Jeanne ha iniziato una relazione con Cl\u00e9ment Migaud, analista dell'ufficio Iran. L'unico ad accorgersene \u00e8 Malotru che sfrutta la cosa a proprio vantaggio, suggerendo a Duflot di dirottarla sul caso Boumaza, mentre il nuovo referente di Marina sar\u00e0 lo stesso Malotru.\nMarina presenta le dimissioni a Mortazavi, asserendo di non sentirsi in grado di continuare l'esperienza in Iran. Il professore intuisce che c'\u00e8 dell'altro, cos\u00ec Marina gli confida di essersi messa nei guai con Shapur. Convocati nuovamente da Majid Zamani, Hasan ammette di essere corresponsabile della rissa, in modo tale da rendere ininfluente la testimonianza di Marina e non cagionarle problemi sul lavoro. Shapur si dice affascinato dall'intelligenza di Marina, invitandola a una festa. Dalla sua prigionia, Nadia riesce a far avere alla guardia una lettera da consegnare alla madre. L'uomo assolve il compito, scoprendo tuttavia che i genitori di Nadia sono stati tratti in arresto, fatto che per\u00f2 non riferisce alla donna. Sabrina Boumaza, sorella di Toufik e Yacim, si mette in contatto con Sisteron. Hackerando il profilo social di Shapur, la CIA accede a una fotografia del ragazzo e Marina, rendendo quest'ultima identificabile dai pasdaran.\nAmicizie pericolose.\nTrama.\nMalotru ordina a Marina di scavare pi\u00f9 a fondo nella vita di Shapur, cercando di fare luce sui suoi affari con il padre. La casa di Marina \u00e8 passata al setaccio dai pasdaran che trafugano i file criptati del suo computer. C\u00e9line chiede consigli a Malotru perch\u00e9 vorrebbe passare dalla scrivania al lavoro sul campo, per\u00f2 i superiori non la ritengono ancora pronta perch\u00e9 non \u00e8 capace di dissimulare le proprie emozioni. Nadia \u00e8 interrogata dal giudice Munjid Badran sulla sua relazione con Malotru, con tanto di video del loro primo incontro all'ambasciata di Damasco, venendo accusata di avergli venduto informazioni compromettenti sulla Siria.\nMarina inizia a tempestare di domande Daria, la fidanzata di Shapur, spingendo quest'ultimo a invitarla ad assistere a un processo intentato contro di lui, con l'accusa di diffondere nella Repubblica islamica musica considerata troppo moderna. Shapur esce vincitore, contando sull'immunit\u00e0 dovuta all'essere figlio dell'influente ministro Zamani, dando cos\u00ec una dimostrazione a Marina di quanto sia potente. Mortazavi commissiona a Marina lo studio della sismicit\u00e0 di una zona desertica, dove dovrebbe sorgere la futura capitale dell'Iran, annunciandole che l'accompagner\u00e0 Shapur ed \u00e8 stato lui a fare il suo nome per la spedizione. Sabrina Boumaza si presenta all'appuntamento con Sisteron, il quale la induce a mettersi in contatto con il fratello. Sabrina comunica a Sisteron che ha deciso di raggiungere Toufik per poterlo guardare negli occhi. Duflot pensa che sia la Balmes la doppiogiochista che lavora per la CIA, avendo lasciato il Bureau subito dopo la fine dell'operazione Cyclone per tornare a lavorare nel suo studio, dove tra i pazienti figura Malotru. Inoltre, il marito della Balmes era tra le vittime degli attentati dell'11 settembre 2001, il che l'ha spinta ad abbandonarsi tra le grinfie della CIA. Insoddisfatto delle risposte date da Nadia, Badran ordina un inasprimento delle sue condizioni detentive.\nIl Bureau riceve la segnalazione che Marina \u00e8 stata schedata dai pasdaran. Duflot prova a mettersi in contatto con lei, ma la segretaria che riceve la telefonata non fa in tempo ad avvertirla prima che parta con Shapur per la spedizione nel deserto. Lungo la strada la macchina su cui viaggiano Marina, Shapur e un amico di questi \u00e8 bloccata da un camion, da cui scendono i pasdaran.\nIncontro al Louvre.\nTrama.\nHachem Al-Khatib incontra Cassidy per stringere un accordo con la CIA: gli americani dovranno bombardare una roccaforte di ribelli al regime di Assad in cambio della liberazione di Nadia. Cassidy intima Malotru di procedere con il reclutamento di Shapur Zamani, altrimenti la loro collaborazione si intender\u00e0 conclusa. I poliziotti iraniani ricevono l'ordine di liberare Marina dopo quarantotto ore di fermo, onde evitare una crisi diplomatica con la Francia. Marina \u00e8 esfiltrata Parigi, con la finta scusa della morte di sua nonna, e Duflot le paventa l'interruzione della sua missione in Iran. Contravvenendo agli ordini del superiore, Malotru chiede a Marina di convincere Shapur a venire in Francia. C\u00e9line riceve un comunicato del DGSE secondo cui Nadia sarebbe stata giustiziata, in realt\u00e0 una finta da parte dei siriani per alzare il prezzo del suo riscatto. Toufik boccia l'idea di Sabrina di raggiungerlo nel luogo segreto in cui si trova, affermando che non sarebbe un viaggio sicuro per lei. Duflot ordina a Sylvain di iniziare la sorveglianza di tutti gli agenti del Bureau.\nShapur, che dopo la sua disavventura si trovava a Ginevra per trascorrere una vacanza assieme a Daria, invita Marina a passare a trovarlo. Shapur chiede a Marina di fare compagnia a Daria, la quale \u00e8 stata frustata in Iran, mentre lui \u00e8 impegnato in un importante affare di lavoro per conto del padre. Malotru lo segue, scoprendo che ha incontrato un importante funzionario governativo. Usando la scusa del clima d'intolleranza verso gli islamici che si respira in Francia, Sabrina ottiene l'assenso di Toufik alla sua venuta e chiede a Sisteron di accompagnarla. Nadia \u00e8 sottoposta a una finta esecuzione, monito di quanto potrebbe realmente succederle dopo il fallimento del negoziato con gli americani. L'unica via di salvezza \u00e8 tornare a Parigi e sostenere attivamente il leader dell'opposizione Haytham Bijidi, altrimenti lei e la sua famiglia saranno sterminati.\nShapur chiede a Marina di raggiungerla al museo del Louvre, dove lo trova ubriaco dopo un litigio con Daria, la quale non intende tornare in Iran. Duflot \u00e8 informato dell'incontro notturno di Marina con Shapur. In un internet point Sabrina apre un sito di \"cani con la parrucca\", comunicando a un utente sconosciuto di nome \"Deep Blue\" che sta per partire con Sisteron.\nUna lettera d'addio.\nTrama.\nDuflot scopre da Marina che \u00e8 stato Malotru a incaricarla di pedinare Shapur, spacciandolo come un suo ordine. Malotru viene cos\u00ec licenziato dal Bureau e Duflot decide di riassegnare Marina a Marie-Jeanne. Entusiasta di tornare a lavorare con lei, Marie-Jeanne vuole subito rimandarla in Iran e abbandonare la pista Shapur. Furibondo per essere stato cacciato dopo quattordici anni di servizio, Malotru deve assolutamente rientrare in pompa magna nel Bureau per non perdere l'asse con la CIA e, quindi, le speranze di rivedere Nadia. Mag rimprovera Duflot per aver allontanato Malotru, cui riconosce il merito di aver portato a lieto fine l'operazione Cyclone, e gli comunica che la direzione tecnica ha deciso di tornare a lavorare su Shapur, il che significa che Malotru non aveva affatto torto nel voler indagare in quella direzione. Sylvain scopre che Sabrina, nel frattempo atterrata ad Antiochia con Sisteron, ha cercato di aprire il misterioso sito di cani dell'internet point.\nGli uomini del Bureau minacciano Daria di tornare in Iran e lasciare una lettera d'addio per Shapur, con cui aveva stabilito di trasferirsi a Los Angeles. Duflot comunica a Malotru la propria delusione per il suo comportamento, biasimandolo di aver usato Marina per inseguire i suoi scopi personali, e gli lascia un quaderno di moleskine come ultimo regalo. Malotru assiste al rientro di Nadia in Francia, ma la donna comunica alla sicurezza che la sua presenza non \u00e8 gradita e lo fa allontanare. C\u00e9line, presente anche lei alla conferenza stampa, intuisce che questo ha molto turbato Malotru. Sabrina e Sisteron raggiungono la roccaforte in cui si trova Toufik, con il Bureau che ha identificato le coordinate e l'esercito turco pronto a intervenire entro un'ora.\nTornando in citt\u00e0, C\u00e9line dice a Malotru che trova strano il nome di battesimo scelto da Toufik. Malotru si mette in contatto con Duflot, riunito assieme al resto della squadra per seguire l'operazione Toufik, suggerendogli di stabilire un collegamento bluetooth tra il cellulare di Sabrina e quello di Sisteron. Questo perch\u00e9 all'interno del cellulare della ragazza ci sarebbe la prova che non lavora per loro, bens\u00ec \u00e8 una fiancheggiatrice dei jihadisti. Una delle guardie si accorge di quanto sta avvenendo e interrompe la connessione, fortunatamente in quel momento arrivano i soldati turchi che uccidono i jihadisti e portano Sisteron al sicuro, lasciando Sabrina sola nella roccaforte. Sylvain riferisce a Duflot del sito di \"cani con la parrucca\", arrivando a scoprire le comunicazioni di Sabrina con \"Deep Blue\". Quando prova a telefonare a Sisteron, questi \u00e8 sotto tiro di uomini armati che hanno ucciso l'autista con cui stava facendo ritorno ad Antiochia.\nLa sciabola.\nTrama.\nGli uomini dell'Isis, guidati da Toufik, conducono Sisteron in un campo profughi dell'Isis situato in territorio siriano. Qui Toufik decide di risparmiargli la vita, accettando di scambiarlo con Sabrina, non prima di avergli tagliato un piede. Mag convoca Malotru per ringraziarlo, visto che grazie a lui Sisteron ha avuto salva la vita, e gli offre un incarico speciale (non potendolo reintegrare tra gli infiltrati) alla guida della task force per neutralizzare Toufik. Mantenendo la promessa fatta ai suoi carcerieri, Nadia lancia un endorsement pubblico all'oppositore Haytham Bijidi, bench\u00e9 sia risaputo come costui favorisca il regime di Assad. C\u00e9line intuisce che Nadia mente a proposito della sua esperienza di prigionia, cos\u00ec le lascia il proprio contatto qualora volesse parlarle a microfoni spenti. Marie-Jeanne ha scoperto che nel team che ha liberato Nadia figura \"Women Save\", una onlus riconducibile alla CIA, sospettando che la donna lavorasse gi\u00e0 da tempo per gli americani. Marina torna a Teheran, con l'obiettivo di reclutare Shapur, cui viene dato il nome in codice di Caramel. Marina scopre dai suoi familiari che il ragazzo sta vivendo un momento conflittuale con il padre, acuito dai recenti avvenimenti. Duflot chiede a Sylvain di poter tracciare tutti i movimenti di Malotru nell'arco della giornata.\nMalotru inizia a lavorare su Toufik, mettendo in guardia i colleghi che si trovano di fronte a un avversario molto forte (\u00e8 iscritto a un importante circolo di scacchisti) e destinato a ricoprire un ruolo di primo piano nell'organizzazione dell'Isis. Duflot ha saputo da Sylvain che in certi momenti non risultano movimenti di Malotru, il che significa che stacca il cellulare per non essere rintracciato. Duflot trova conferma da Sisteron, ricoverato presso l'ospedale militare, che Malotru la sera della liberazione di Cyclone lo ha chiamato dal suo cellulare. Con questa informazione, Duflot installa una cimice sotto la scrivania dello studio della Balmes. Mentre si sta dirigendo in macchina con Nadim (tornato a essere la sua guardia del corpo) verso l'ennesima trasmissione televisiva, Nadia telefona per fissare l'appuntamento con C\u00e9line, usando il linguaggio in codice che avevano concordato. Shapur si \u00e8 rappacificato con il padre, accettando di lavorare al suo fianco per diventare un giorno il suo erede politico, raggiungendo quei traguardi che il genitore ha mancato. Nel suo rapporto Marina sottolinea come Shapur avr\u00e0 occasione di partecipare a importanti riunioni del governo sul nucleare, caldeggiandone il reclutamento tramite un'offerta da parte di una prestigiosa azienda pubblica o privata.\nMalotru riceve una telefonata da C\u00e9line che gli chiede un appuntamento urgente. Nonostante sappia che farebbe meglio a soprassedere, Malotru si reca all'incontro e scopre che ad attenderlo c'\u00e8 Nadia.\nL'offerta.\nTrama.\nNadia chiede a Malotru di liberarla dalla morsa dei suoi sequestratori, i quali adesso pretendono che parta in un tour dell'Europa per sostenere Bijidi. Malotru rimprovera C\u00e9line per avergli fatto incontrare Nadia, intimandole di fare subito rapporto ai superiori e spiegare cos'\u00e8 accaduto. Malotru rileva la cimice installata da Duflot sotto la scrivania della Balmes, usando a proprio vantaggio nel depistare l'ex collega. Malotru dice a Balmes che, da quando \u00e8 rientrato in Francia circa un anno prima, non ha ancora incontrato suo padre, ammettendo quindi di aver mentito a Duflot nei giorni della liberazione di Cyclone. Shapur invita Marina ad accompagnarlo a Doha per una conferenza. Marie-Jeanne ritiene sia una buona idea per cementare il loro rapporto, ma Cl\u00e9ment non \u00e8 d'accordo perch\u00e9 vorrebbe sfruttare l'occasione per reclutare Shapur. Sylvain riferisce a Duflot che, avendo commesso un errore di valutazione, ha bisogno di maneggiare il telefono di Malotru per essere certo che la sorveglianza stia funzionando.\nNadia viene prelevata da un taxi per andare in aeroporto e iniziare il suo tour europeo. Al volante c'\u00e8 Daisy, agente di sostegno logistico della DGSE soprannominata \"La Mula\", che la conduce in un luogo sicuro. Informato che Nadia non ha preso l'aereo, Nadim scopre con sorpresa di aver presentato richiesta di asilo politico alla Francia. In realt\u00e0, la domanda in questione \u00e8 un artificio creato dal Bureau per trasformare Nadim in un disertore. Malotru gli offre una scappatoia, ma sar\u00e0 sottoposto a un'attenta indagine da parte degli agenti francesi che alla fine stabiliranno se salvarlo oppure consegnarlo ai suoi aguzzini. Malotru contatta un imam di Bengasi vicino ad Al Qaida per chiedergli un incontro in cui prover\u00e0 a reclutarlo per l'operazione Toufik, sfruttando la forte rivalit\u00e0 che le altre organizzazioni terroristiche nutrono nei confronti dell'Isis.\nA Doha, Shapur conosce una donna, l'affascinante e misteriosa Mathilde (in realt\u00e0 l'agente del Bureau Caroline) che lo invita a una cena in cui Cl\u00e9ment tenta di reclutarlo, facendo leva sul ruolo che il giovane pu\u00f2 ricoprire per il futuro di un Iran pi\u00f9 moderno e meno oscurantista. Shapur rifiuta, lasciando capire di essersi gi\u00e0 accordato con qualcun altro. Quando lo vede in compagnia di un altro uomo, Cl\u00e9ment chiede all'ufficio di identificarlo e resta di stucco nello scoprire che si tratta di un agente della CIA.\nUn'intervista pericolosa.\nTrama.\nDuflot raggiunge Marina a Cipro per un briefing sulla situazione di Shapur, appurando come non avesse mai visto agenti americani ronzargli intorno. Duflot ordina a Marina, quando torner\u00e0 operativa in Iran, di allontanarsi da Shapur e lasciare che sia il Bureau a risolvere la faccenda. Un giornalista tedesco, Andreas Schnabel, \u00e8 riuscito a intervistare un comandante dell'Isis, il quale ha definito Al Qaida un'organizzazione superata e che soltanto lo Stato Islamico riuscir\u00e0 a vincere dove loro hanno fallito. Malotru accoglie la figlia Prune, disperata per essersi lasciata con il fidanzato, che trova consolazione chiacchierando di faccende di cuore assieme a Daisy, venuta a ragguagliare il padre su Nadia. Costei identifica la propria situazione di reclusa con quella dello scrittore italiano Roberto Saviano, anche lui sotto scorta per la sua opera \"Gomorra\". Malotru accompagna Nadia nel suo alloggio per chiudere definitivamente la loro storia, augurandole di non dimenticare mai quanto c'\u00e8 stato tra loro.\nC\u00e9line incontra Schnabel, spacciandosi per giornalista e offrendogli l'esclusiva di un'intervista a colui che \u00e8 stato identificato come il \"boia francese\", essendo l'unico in grado di muoversi tra i miliziani dell'Isis senza conseguenze. Il fedele cameraman di Schnabel non vuole seguirlo in questa missione, dicendosi impaurito dall'incontrare uno squilibrato come Toufik, e come sostituto propone il cugino Fatiq. La mossa ha per\u00f2 lo scopo di uccidere Toufik, essendo Fatiq un agente incaricato di uccidere il \"boia\" azionando un esplosivo contenuto nell'equipaggiamento per filmare. Durante la pausa di una riunione Shapur invia un messaggio contenente l'identificativo della prima centrale che sar\u00e0 sottoposta all'arricchimento dell'uranio. La security vuole ispezionare i cellulari, scoprendo l'SMS invitato da Shapur che tenta di giustificarsi asserendo di averlo scritto a un amico per un videogioco. Malotru lascia una lettera alla figlia Prune, dicendosi dispiaciuto per quanto sta per accadere e invitandola a non dare ascolto a ci\u00f2 che sentir\u00e0 sul suo conto, ringraziandola per l'ultima serata trascorsa insieme.\nLa posizione di Shapur \u00e8 molto delicata, poich\u00e9 l'accusa di spionaggio pu\u00f2 condurre all'impiccagione. Per questo motivo, il padre Majid \u00e8 sottoposto a un interrogatorio per appurare i motivi del suo frequente coinvolgimento in riunioni di governo. Le indagini conducono rapidamente a Marina, tratta in arresto mentre stava lavorando al centro sismologico.\nUno scambio di segreti.\nTrama.\nPrune trova la lettera lasciatale dal padre e telefona a Daisy.\nQualche giorno prima. Marie-Jeanne \u00e8 in asia per la sorte di Marina, arrestata a Teheran con l'accusa di essere una spia della CIA. Duflot si stringe nel riserbo, invitandola a mantenere la calma in vista della tempeste che l'intero Bureau dovr\u00e0 attraversare. Un esponente della CIA smentisce che Marina appartenga a una qualsiasi delle organizzazioni ad essa collegate, per\u00f2 Mag non \u00e8 disponibile a fidarsi, considerati i precedenti di spionaggio illegale che hanno visto gli americani protagonisti. Marina tiene botta all'interrogatorio, almeno fino a quando non viene introdotto nella stanza uno Shapur distrutto dalle botte della polizia. Messa davanti alla scelta di scrivere i nomi dei suoi bersagli in cambio della liberazione di Shapur, Marina \u00e8 costretta a ricordare la lezione di Marie-Jeanne in cui le spiegava che in missione non esistono amici, rifiutandosi di compilare la lista e abbandonando Shapur al suo destino. Duflot e Cl\u00e9ment scoprono che la CIA ha tentato di reclutare Shapur adottando la stessa identica strategia del Bureau, dando definitiva conferma alla teoria della talpa. Mag e Duflot erano gli unici a conoscenza della faccenda, quindi iniziano a sospettare reciprocamente l'uno dell'altro, con Mag che intende forzare la mano e chiedere alla CIA il nome della talpa e, qualora fosse Malotru, sar\u00e0 Duflot a pagarne le conseguenze. Fatiq si tira indietro dalla missione, cos\u00ec Malotru decide di andare al suo posto e riassume l'identit\u00e0 di Paul Lefebvre.\nPresente. Daisy invita Prune a dare una lettura pi\u00f9 attenta al diario del padre, poich\u00e9 entro un'ora dovr\u00e0 essere distrutto. Marina \u00e8 smascherata perch\u00e9 gli iraniani hanno avuto accesso ai dati della sua famiglia, appurando che nessuna nonna \u00e8 deceduta quell'anno. Marina \u00e8 condannata a cento anni di carcere senza possibilit\u00e0 di processo. La CIA si ostina a smentire l'esistenza della talpa in seno al Bureau, cos\u00ec Mag ricatta gli americani di divulgare i retroscena della liberazione di Nadia connessa a bombardamenti statunitensi in Siria. La CIA rivela che la talpa \u00e8 Malotru, il quale non pu\u00f2 essere arrestato perch\u00e9 \u00e8 volato alla volta del Kurdistan.\nL'ultima mossa.\nTrama.\nDuflot convoca i colleghi del Bureau, tra i quali c'\u00e8 anche il rientrato Sisteron, per annunciare che ha deciso di dimettersi. Mag gli chiede di restare in carica almeno fino al termine della missione \"Deep Blue\", tenendo d'occhio Malotru che sta operando sul campo. In Turchia, Malotru incontra Fatiq per provare a convincerlo a non rinunciare alla missione, decidendo alla fine di andare lui stesso con Schnabel e l'attrezzatura da cameraman contenente l'esplosivo. Gli americani sono pronti a scambiare un uomo dell'intelligence iraniana, loro prigioniero da due anni e mente di tutti i principali attentati all'estero degli ultimi anni, con Marina. Gli iraniani della frangia conservatrice per\u00f2 non sono propensi ad accettare, poich\u00e9 questo rafforzerebbe l'immagine del loro presidente moderato. Il Bureau avvia un'indagine interna su Malotru, con Marie-Jeanne che dice di aver sospettato fosse una spia della CIA dopo la liberazione di Nadia, mentre invece C\u00e9line e Sisteron difendono il collega a spada tratta.\nMarina \u00e8 a bordo di un furgone diretto alla prigione di Bandar Abbas. Il mezzo si ferma col pretesto di una frana e la guardia la libera, dicendole di scappare perch\u00e9 i pasdaran intendono ucciderla. Marina inizia a correre e la guardia, che evidentemente ha mentito per poterla uccidere, le punta il fucile contro. Una scossa di terremoto fa andare il colpo a vuoto, consentendo a Marina di dileguarsi in pieno deserto. Dopo aver trascorso la notte su una collinetta, Marina riesce a fermare un camion e farsi portare a una pompa di benzina, da cui telefona al Bureau. Al proprietario della pompa vengono promessi 2 miliardi di riyal se consegner\u00e0 Marina al Bureau anzich\u00e9 alla polizia iraniana. La macchina arriva puntuale a recuperarla. Nadia viene trasferita in una nuova sistemazione, dato che nella sua si stabilir\u00e0 Marina di ritorno dall'Iran. Daisy consegna a Nadia una lettera scritta da Malotru per lei.\nMalotru e Schnabel si recano all'appuntamento con Toufik, nonostante la sera prima Duflot avesse tentato inutilmente di convincere il suo agente a non compiere quella missione suicida. Appena arrivato, Toufik si insospettisce nel trovarsi davanti Malotru e non il solito cameraman. Al termine della lunga intervista, avendo trovato una scacchiera nell'attrezzatura di Malotru, Toufik si intrattiene con lui per giocare una partita. Non appena Toufik aziona l'orologio, questo esplode e lo uccide. Malotru sopravvive, ma finisce nelle grinfie del califfato che lo trasforma in ostaggio contro il governo francese."}
{"id": "6679757", "revid": "827882", "url": "https://it.wikipedia.org/wiki?curid=6679757", "title": "Banyan", "text": "Il termine Banyan (\"baniano\" in lingua inglese) pu\u00f2 indicare:"}
{"id": "6679760", "revid": "158913", "url": "https://it.wikipedia.org/wiki?curid=6679760", "title": "Elgin Turner", "text": ""}
{"id": "6679764", "revid": "36426", "url": "https://it.wikipedia.org/wiki?curid=6679764", "title": "Villa Torrigiani (disambigua)", "text": ""}
{"id": "6679766", "revid": "36426", "url": "https://it.wikipedia.org/wiki?curid=6679766", "title": "Villa Torrigiani a San Martino alla Palma", "text": ""}
{"id": "6679771", "revid": "1305772", "url": "https://it.wikipedia.org/wiki?curid=6679771", "title": "Revolution Radio (singolo Green Day)", "text": "Revolution Radio \u00e8 il terzo singolo estratto dall'album omonimo del gruppo punk rock statunitense Green Day, pubblicato il 16 maggio 2017.\nVideo musicale.\nDel brano sono stati pubblicati due video. Il primo \u00e8 stato il lyric video, pubblicato il 9 settembre 2016. Dopo la pubblicazione del brano come singolo, il 12 giugno 2017 viene reso disponibile anche il videoclip ufficiale."}
{"id": "6679773", "revid": "882198", "url": "https://it.wikipedia.org/wiki?curid=6679773", "title": "Wright J-1", "text": ""}
{"id": "6679774", "revid": "599013", "url": "https://it.wikipedia.org/wiki?curid=6679774", "title": "Arakawa (T\u014dky\u014d)", "text": ""}
{"id": "6679779", "revid": "785616", "url": "https://it.wikipedia.org/wiki?curid=6679779", "title": "Kita (T\u014dky\u014d)", "text": ""}
{"id": "6679786", "revid": "785616", "url": "https://it.wikipedia.org/wiki?curid=6679786", "title": "Sumida (T\u014dky\u014d)", "text": ""}
{"id": "6679792", "revid": "599013", "url": "https://it.wikipedia.org/wiki?curid=6679792", "title": "Ch\u016b\u014d (T\u014dky\u014d)", "text": ""}
{"id": "6679798", "revid": "1573940", "url": "https://it.wikipedia.org/wiki?curid=6679798", "title": "Palazzo delle Carrozze", "text": "Il palazzo delle Carrozze \u00e8 un edificio dalle forme neoclassiche, situato in viale San Michele 9 a Parma; vi ha sede l'unit\u00e0 di lingue del dipartimento di discipline umanistiche, sociali e delle imprese culturali dell'Universit\u00e0 degli Studi di Parma.\nStoria.\nL'edificio fu costruito nel 1763 lungo la strada che, affiancando le mura cittadine di sud-est, collegava la porta San Michele col Casinetto Petitot; il proprietario Mattia Ortalli lo adib\u00ec a fabbrica di carrozze, con annessa abitazione; nel 1764 il ducato di Parma, per favorire la nuova attivit\u00e0, aument\u00f2 i dazi sulle importazioni di carrozze fabbricate all'esterno dei confini dello Stato e l'industria prosper\u00f2 per anni.\nIn seguito all'annessione del ducato da parte di Napoleone nel 1801, il governo francese acquist\u00f2 la struttura e la destin\u00f2 a ospedale e caserma militare.\nOrmai degradato, l'edificio torn\u00f2 dopo la caduta dell'Imperatore alla sua funzione originaria, ospitando anche un deposito di carrozze funebri; tuttavia, gi\u00e0 nel 1819 il governo ducale decise di restaurarlo completamente e adibirlo a sede della nuova scuola di veterinaria; i lavori furono avviati, ma non furono completati a causa del fallimento della scuola, che il 5 novembre del 1821 fu definitivamente soppressa dalla duchessa Maria Luigia. Il palazzo fu quindi utilizzato come caserma dei Dragoni a cavallo.\nNel 1861, in seguito all'Unit\u00e0 d'Italia, l'edificio divenne la sede della guarnigione e del deposito della Cavalleria del Regio Esercito Italiano. In seguito, nel 1937 fu adibito a \"stazione principale delle Carrozze\" del Corpo dei Carabinieri Reali, che vi rimasero fino al trasferimento nel 1968 nel nuovo edificio di via delle Fonderie.\nDal 1969 al 1973 la struttura fu utilizzata come campo di raccolta dell'organizzazione Mani Tese, gestita dai missionari saveriani, per poi essere abbandonata per alcuni anni.\nNel 1980 il Demanio pubblico cedette ad uso perpetuo l'edificio all'Universit\u00e0 degli Studi di Parma, che ne avvi\u00f2 i lavori di completa ristrutturazione per adibirlo a sede dell'istituto di lingue e letterature straniere, dal 2017 unit\u00e0 di lingue del dipartimento di discipline umanistiche, sociali e delle imprese culturali.\nDescrizione.\nL'ampio edificio si sviluppa su un impianto trapezoidale attorno a un lungo cortile centrale porticato.\nLa larga e semplice facciata principale su viale San Michele, interamente intonacata, si eleva su due livelli separati da una fascia marcapiano e punteggiati da numerose finestre.\nAll'interno si trovano nell'ala est gli uffici amministrativi, nel corpo a sud gli studi dei docenti e due aule, nell'ala ovest le aule didattiche, il laboratorio e la biblioteca e infine nelle strutture a nord l'aula magna e, all'interno dell'antica abitazione del custode, altri studi e la sede del CoLab."}
{"id": "6679799", "revid": "599013", "url": "https://it.wikipedia.org/wiki?curid=6679799", "title": "Adachi (T\u014dky\u014d)", "text": ""}
{"id": "6679802", "revid": "124209720", "url": "https://it.wikipedia.org/wiki?curid=6679802", "title": "Jay Threatt", "text": ""}
{"id": "6679803", "revid": "729019", "url": "https://it.wikipedia.org/wiki?curid=6679803", "title": "Etolin Island", "text": "Etolin Island fa parte dell'arcipelago Alexander, nell'Alaska sud-orientale (Stati Uniti d'America). Amministrativamente appartiene al Borough di Wrangell. La sua popolazione ammontava a 15 persone secondo l'ultimo censimento del 2000.\nGeografia.\nEtolin, circondata da molte piccole isole, si trova a nord-est dell'isola Principe di Galles da cui la divide lo stretto di Clarence. A nord-ovest di Etolin si trova Zarembo Island, a nord Woronkofski Island e a nord-est Wrangell Island. Etolin \u00e8 lunga circa 48\u00a0km e larga dai 16 ai 35\u00a0km; la sua superficie totale \u00e8 di 869,9\u00a0km\u00b2; l'altezza massima \u00e8 di 1204\u00a0m. L'isola si trova all'interno del \"Tongass National Forest\" e la sua parte meridionale \u00e8 stata dichiarata nel 1990 area naturale protetta Parco naturale di Etolin (\"South Etolin Wilderness\"). Nell'isola \u00e8 stata introdotta una popolazione di alci di cui \u00e8 permessa la caccia controllata.\nInsenature e altre masse d'acqua.\nIntorno all'isola da nord e in senso orario sono presenti le seguenti insenature marine:\nPromontori.\nAlcuni promontori presenti sull'isola da nord in senso orario:\nLaghi.\nAlcuni laghi presenti sull'isola (le misure possono essere indicative):\nFiumi.\nPrincipali fiumi dell'isola (le coordinate si riferiscono alla foce):\nMonti.\nElenco di alcuni monti o gruppi montuosi:\nStoria.\nLe coste sud-ovest ed est dell'isola sono state per la prima volta tracciate nel 1793 da James Johnstone, uno degli uomini della spedizione del 1791-1795 di George Vancouver, ma all'epoca Johnstone non si era reso conto che si trattava di un'isola e Vancouver aveva chiamato Duke of York Island tutte le isole comprese tra lo stretto di Clarence e lo stretto di Ernest (\"Ernest Sound\"), considerandole una sola; dopo l'acquisto dell'Alaska \u00e8 stata rinominata dagli Stati Uniti in onore del finlandese Arvid Adolf Ethol\u00e9n (in russo \u0410\u0434\u043e\u043b\u044c\u0444 \u041a\u0430\u0440\u043b\u043e\u0432\u0438\u0447 \u042d\u0442\u043e\u043b\u0438\u043d, Adol'f Karlovi\u010d \u0116tolin) della Compagnia russo-americana, governatore delle colonie dell'America russa dal 1840 al 1845."}
{"id": "6679804", "revid": "547992", "url": "https://it.wikipedia.org/wiki?curid=6679804", "title": "The Resident (serie televisiva)", "text": "The Resident \u00e8 una serie televisiva statunitense creata da Amy Holden Jones, Hayley Schore e Roshan Sethi e trasmessa dal 21 gennaio 2018.\nL'episodio pilota \u00e8 stato ordinato dall\u2019emittente Fox il 10 maggio 2017. Il 7 maggio 2018 la serie \u00e8 stata rinnovata per una seconda stagione di 23 episodi. Il 25 marzo 2019 l\u2019emittente Fox ha rinnovato la serie per una terza stagione. Il 14 marzo 2020, la produzione della terza stagione \u00e8 stata chiusa a causa del coronavirus SARS-CoV-2. Il 19 maggio 2020 \u00e8 stata rinnovata per una quarta stagione. Il 17 maggio 2021 Fox ha rinnovato la serie per una quinta stagione.\nIn Italia le prime tre stagioni sono andate in onda sul canale satellitare Fox Life dal 5 marzo 2018 al 23 giugno 2020. La quarta stagione \u00e8 stata trasmessa su Fox mentre dalla quinta \u00e8 distribuita su Disney+. In chiaro la prima stagione \u00e8 stata trasmessa su Rai 1 dal 25 giugno 2019, dalla seconda va in onda su Rai 2.\nTrama.\nDevon Pravesh \u00e8 un dottore che si \u00e8 appena laureato ad Harvard e che arriva al Chastain Park, un ospedale di Atlanta, come specializzando (o Resident, da cui il nome della serie), e viene assegnato al dott. Conrad, uno specializzando all\u2019ultimo anno che ha dei metodi molto rudi ma \u00e8 un ottimo dottore.\nInoltre Conrad ha avuto una relazione con l'infermiera Nicolette, per la quale prova ancora dei sentimenti.\nNell'ospedale il primario di chirurgia, il dott. Randolph Bell, ha per\u00f2 un problema, un tremore alle mani, che \u00e8 anche la causa della morte di molti pazienti, ma che tiene nascosto per paura di smettere di operare e di non ricevere pi\u00f9 lo stipendio.\nLa trama si basa sul team formato da Conrad, Devon e Nicolette che cercano prima di far sospendere Randolph, ma, dopo che egli diventa l'amministratore delegato dell'ospedale, non possono far pi\u00f9 nulla. Anche la dottoressa Mina Okafor si ritrova presto ad essere d\u2019accordo coi tre ragazzi.\nAllora scoprono che la primaria di oncologia, la dott.ssa Lane Hunter cura i suoi pazienti con dosaggi troppo alti di chemioterapia e che, con ci\u00f2, li uccide solo per far soldi, inoltre solo in seguito scopriranno che diagnostica ai pazienti il cancro anche se non ce l'hanno.\nIntanto Randolph e Lane hanno una relazione, anche se verr\u00e0 interrotta da Randolph che far\u00e0 arrestare la dottoressa per i suoi crimini, senza per\u00f2 ammettere i propri."}
{"id": "6679809", "revid": "300067", "url": "https://it.wikipedia.org/wiki?curid=6679809", "title": "Thomas Bropleh", "text": ""}
{"id": "6679812", "revid": "767487", "url": "https://it.wikipedia.org/wiki?curid=6679812", "title": "Fell for You (Otis Mix)", "text": "Fell for You (Otis Mix) \u00e8 un singolo del gruppo punk rock statunitense Green Day, pubblicato il 4 agosto 2017.\nIl brano contenuto \u00e8 una versione alternativa di \"Fell for You\", estratto dall'album \"\u00a1Uno!\". Il singolo \u00e8 uscito cinque anni dopo rispetto all'album, ed \u00e8 stato prodotto nello studio Otis di Oakland, in California, lo stesso dove registrarono in precedenza \"Revolution Radio\"."}
{"id": "6679817", "revid": "933835", "url": "https://it.wikipedia.org/wiki?curid=6679817", "title": "Ministri presidenti della Renania-Palatinato", "text": "Il Ministro presidente della Renania-Palatinato (in lingua tedesca Rheinland-Pfalz Ministerpr\u00e4sident) \u00e8 il capo di un governo regionale tedesco."}
{"id": "6679820", "revid": "300067", "url": "https://it.wikipedia.org/wiki?curid=6679820", "title": "Steeve Ho You Fat", "text": ""}
{"id": "6679841", "revid": "93176494", "url": "https://it.wikipedia.org/wiki?curid=6679841", "title": "Theo", "text": ""}
{"id": "6679848", "revid": "3732", "url": "https://it.wikipedia.org/wiki?curid=6679848", "title": "Achille Calzi (1811-1850)", "text": "Considerato un disegnatore elegante e di grande finezza, con un segno nitido, fu abile incisore; artista di sensibilit\u00e0 romantica, fu pittore di opere sacre, storiche e letterarie, ritratti e miniature. \u00c8 imparentato con l'altro Achille Calzi, anche lui pittore italiano. \nBiografia.\nNasce a Faenza il 15 giugno 1811 figlio di Giuseppe e Teresa Sansoni.\nCompie studi classici presso il seminario di Faenza seguendo le lezioni di retorica, eloquenza e storia; prima frequenta in privato lo studio del pittore Alessandro Ricciardelli per la pratica del disegno e di miniatura, poi la Scuola di disegno di Faenza sotto la direzione dell'incisore Giuseppe Marri.\nNel 1834 esegue il ritratto di Jacopo Mazzoni per le \"Biografie e ritratti di XXIV uomini illustri romagnoli\".\nTrasferitosi poi a Roma nel 1836 con la protezione di Tommaso Minardi, si fa cos\u00ec conoscere per le buone qualit\u00e0 e la finezza del segno, come nel disegno \"Il Tasso legge la Gerusalemme liberata ad Eleonora d\u2019Este\"; nel 1839 partecipa al concorso dell\u2019Accademia dei Virtuosi al Pantheon vincendo il premio per l'incisione a contorno e mezza macchia \"La predica di Ges\u00f9 Cristo nel deserto\".\nFu poi chiamato dal calcografo Luigi Bardi a collaborare nella pubblicazione delle opere della Galleria palatina per il volume \"Imperiale e reale Galleria Pitti\". Dopo il 1843 si trasferisce a Firenze per seguire l'edizione e incide diversi soggetti (Dal Francia, Garofalo, Bassano, Tintoretto).\nRitornato nel 1844 a Faenza sposa la contessa Maria Bandini e continua l'attivit\u00e0, segnalandosi per la raffinata esecuzione dei ritratti. Stringe amicizia con molti artisti faentini, come Romolo Liverani con il quale collabora per il primo numero del \"Lun\u00eari di Sm\u00e9mbar\", e incide alcune sue celebri vedute di Faenza. Morta sua moglie e sua figlia si trasferisce a Firenze ma, dopo essersi ammalato, torna a Faenza e ci muore.\nOpere.\nLe opere pi\u00f9 famose sono le riproduzioni del \"San Girolamo\" del Correggio, de \"L'origine dei Vespri siciliani\" e di varie incisione di Francesco Hayez, del \"Trionfo di Galatea\" di Francesco Podesti, della \"Maddalena\" del Sassoferrato."}
{"id": "6679850", "revid": "228587", "url": "https://it.wikipedia.org/wiki?curid=6679850", "title": "Azienda Ospedaliera di Rilievo Nazionale e di Alta Specializzazione Garibaldi", "text": "L'Azienda Ospedaliera di Rilievo Nazionale e di Alta Specializzazione \"Garibaldi\" - nota anche come ARNAS Garibaldi - \u00e8 un ente sanitario pubblico con sede a Catania che raggruppa i presidi ospedalieri \"Garibaldi Centro\" e \"Garibaldi Nesima\", entrambi siti nel capoluogo.\nStoria.\nL'ospedale fu fondato a Catania nel 1848 per volont\u00e0 di Francesco Patern\u00f2 Castello, VII duca di Carcaci, come \"Albergo dei poveri accattoni di ambo i sessi\", nel periodo dei moti rivoluzionari anti-borbonici. Inizialmente i locali erano situati nell'allora contrada Fossa dell'Arancio, per poi essere trasferiti nel 1856 nell'Eremo della Mecca, che sorgeva proprio ad ovest dell'odierna piazza Santa Maria di Ges\u00f9. Amministrato da una deputazione presieduta dal medesimo Duca di Carcaci, il pio albergo una volta ingranditosi, ospit\u00f2 tra i 200 e i 300 poveri, che mantenne e cur\u00f2 (per questo era chiamato anche \"Albergo dei Poveri\"). Si sosteneva grazie a contributi volontari di gente facoltosa e di case religiose, e contribu\u00ec a far sparire il problema dell'accattonaggio a Catania.\nNel 1883 la struttura pass\u00f2 sotto la gestione del Comune di Catania, assumendo la denominazione di \"Ospedale Giuseppe Garibaldi\", in memoria del condottiero e patriota nizzardo; nel 1901, a seguito di un regolamento organico approvato dal Consiglio comunale, le funzioni della struttura consistevano nella pratica medico-chirurgica, e nel ricovero dei poveri di ambo i sessi, di inabili al lavoro, di ragazze povere ed orfane, di bambini abbandonati, di dementi temporaneamente in osservazione, di soggetti sospetti di demenza. Divenne ospedale municipale nel 1923, essendo passato completamente sotto la gestione dell'Ente comunale.\nNel 1955 la Giunta comunale istitu\u00ec un reparto di geriatria negli spaziosi locali di Nesima, cui segu\u00ec il trasferimento degli anziani e dei malati cronici. Divenuto ente ospedaliero autonomo nel 1970 e inquadrato nell'Unit\u00e0 Sanitaria Locale n. 34 a seguito della promulgazione della legge n. 883/1978, assieme agli altri ospedali catanesi \"San Luigi Gonzaga-Santi Curr\u00f2\" e \"Maurizio Ascoli-Salvatore Tomaselli\", nel 1983 conflu\u00ec in un nuovo ente sanitario denominato \"Azienda Ospedaliera G. Garibaldi - S. Luigi Gonzaga - S. Curr\u00f2 - M. Ascoli - S. Tomaselli\". Tra gli anni settanta e ottanta il presidio ospedaliero sub\u00ec nuovi interventi con la realizzazione di nuovi padiglioni che ospitarono i reparti malattie infettive e quello di pediatria.\nNel 1993 l'azienda sanitaria assume la denominazione \"Azienda Ospedaliera di Rilievo Nazionale e di Alta Specializzazione \"G. Garibaldi - S. Luigi Gonzaga - S. Curr\u00f2 - M. Ascoli - S. Tomaselli\"\"; a seguito della dismissione dell'ex ospedale \"M. Ascoli - S. Tomaselli\". Nel 2004 viene aperto il nuovo presidio \"Garibaldi - Nesima\", dove vengono trasferiti numerosi reparti, venendo completato definitivamente nel 2006. Nel 2009, a seguito della riforma sanitaria attuata dalla Regione Sicilia con la legge regionale n.5/2009, la struttura assume l'attuale denominazione.\nNel 2013 l'ARNAS Garibaldi ha ottenuto l'attestato di Certificazione di Qualit\u00e0 del Processo di Produzione e Gestione della Terapia Antitumorale; nel 2017 presso i locali del \"Garibaldi Nesima\" viene inaugurato il centro per la procreazione medicalmente assistita.\nLa struttura.\nLe attivit\u00e0 dell'ARNAS Garibaldi di Catania si svolgono nei due presidi denominati \"Garibaldi Centro\" e \"Garibaldi Nesima\".\nIl primo, situato negli storici locali di piazza Santa Maria di Ges\u00f9, svolge la funzione emergenza-urgenza con la presenza del pronto soccorso, e vi sono ospitati dal 2005 gli uffici amministrativi; nel moderno presidio denominato \"Garibaldi Nesima\", situato nell'omonimo quartiere catanese, alla fine di via Palermo, si svolgono tutte le attivit\u00e0 medico-chirurgiche dell'ospedale, esso \u00e8 dotato di un pronto soccorso e di 39 unit\u00e0 operative complesse. L'ARNAS Garibaldi svolge attivit\u00e0 di formazione per il personale medico e infermieristico, sia interno che esterno.\nAl 2017, l'ARNAS Garibaldi disponeva di 570 posti letto (192 al presidio \"Garibaldi Centro\", 378 al presidio \"Garibaldi Nesima\"), di cui 493 per la degenza ordinaria, 88 per il \"day hospital\" e 21 per la riabilitazione; nel 2012, il numero totale di dipendenti era di 1.988, quello dei dirigenti di 506; il numero di accessi al pronto soccorso \u00e8 stato di 101.676 unit\u00e0, i ricoveri di degenza ordinaria pari a 24.662 unit\u00e0.\nPresidi ospedalieri ARNAS Garibaldi dismessi.\nFondato attraverso un consorzio costituito nel 1932 tra la Provincia di Catania, l'Ospedale Vittorio Emanuele e l'Universit\u00e0 di Catania, come clinica oncologica denominata \"Istituto per lo Studio e la Cura del Tumori\", fu uno dei primi centri specializzati in questo particolare settore della medicina a livello nazionale.\nL'istituto increment\u00f2 le proprie attivit\u00e0 dopo pochi anni e cre\u00f2 due sezioni, medica e chirurgica, denominate rispettivamente \"San Marco\" e \"San Luigi Gonzaga\", quest'ultima ospitata nei locali dell'OVE, assieme alla clinica chirurgica universitaria. Diretto dal professor Attilio Basile dal 1956, questi lasci\u00f2 il proprio incarico di direttore e chirurgo primario dell'istituto nel 1969, al professor Santi Curr\u00f2 (1930-1975), docente nell'ateneo catanese, con il quale divenne \"Ente Ospedaliero Provinciale specializzato - Istituto di Oncologia\" nel 1973, le cui attivit\u00e0 vennero trasferite in un moderno complesso situato al viale Alexander Fleming, a ridosso della Circonvallazione di Catania, dove dagli anni cinquanta sorgeva il sanatorio \"San Luigi Gonzaga\". Nel 1976, l'istituto venne intitolato a nome del professor Curr\u00f2, scomparso prematuramente un anno prima. \nNel 1978, le due strutture vennero accorpate e si diede vita ai \"Presidi Ospedalieri Unificati \"San Luigi Gonzaga-Santi Curr\u00f2\"\", che nel 1983, a seguito della riforma sanitaria regionale, confluirono nella USL n. 34 Catania assieme al Garibaldi e all'Ascoli-Tomaselli. \nA partire dal 2004, il nosocomio, facente parte dell'ARNAS Garibaldi, ha subito un processo di ridimensionamento e graduale dismissione dovuto al trasferimento di numerosi reparti nel costruendo presidio \"Garibaldi Nesima\", inaugurato in quel periodo. Delle 7 unit\u00e0 operative ivi presenti, fino al 2015 era attiva soltanto quella di radiologia.\nIl complesso dell'ex ospedale \"San Luigi Gonzaga-Santi Curr\u00f2\", passa in gestione all'Azienda Sanitaria Provinciale Catania n.3, che procede alla sua conversione in Presidio territoriale di assistenza (PTA), inaugurato nel 2016.\nNato come sanatorio INPS nel 1939, appena un anno dopo, nel 1940, fu ad ospedale militare del Regio Esercito, successivamente occupato nel corso della seconda guerra mondiale, da militari tedeschi e poi americani. Nel 1946, a conclusione del conflitto, l'INPS torn\u00f2 in possesso della struttura che torn\u00f2 a svolgere l'attivit\u00e0 sanatoriale, e nel 1960 fu ingrandita con la creazione dell'Istituto di Clinica Tisiologica dell'Universit\u00e0 di Catania.\nDivenuto \"Ospedale Salvatore Tomaselli\" nel 1973, fu accorpato al vicino \"Ospedale Maurizio Ascoli\" (ex clinica privata di propriet\u00e0 della Provincia di Catania dal 1973), a seguito di decreto regionale emanato nel 1978, che dispose la fusione tra i due nosocomi dando cos\u00ec origine al \"Presidio Ospedaliero Maurizio Ascoli-Salvatore Tomaselli\". \nConfluito nel 1983 in un'unica azienda ospedaliera con il Garibaldi e il San Luigi Gonzaga-Santi Curr\u00f2, all'Ascoli-Tomaselli erano attivi molti reparti, quali cardiologia, malattie infettive, chirurgia pediatrica, la chirurgia generale, anestesia e rianimazione, ostetricia e ginecologia. Ridimensionato a partire dagli anni 2000, \u00e8 stato dismesso dopo l'inaugurazione del presidio \"Garibaldi-Nesima\". Sorgeva in via Passo Gravina 187, nel quartiere Santa Sofia, presso Barriera del Bosco."}
{"id": "6679851", "revid": "2730", "url": "https://it.wikipedia.org/wiki?curid=6679851", "title": "Presidenza di Martin Van Buren", "text": "La presidenza di Martin Van Buren ebbe inizio il 4 marzo 1837 con la cerimonia d'insediamento e termin\u00f2 il 4 marzo 1841. Van Buren, vicepresidente uscente e successore designato di Andrew Jackson, assunse la carica come ottavo presidente degli Stati Uniti d'America dopo aver vinto le elezioni presidenziali del 1836. Esponente del Partito Democratico, raccolse 170 grandi elettori contro i 124 andati a William Henry Harrison e ad altri tre candidati del Partito Whig. Insieme a John Adams, Thomas Jefferson e George H. W. Bush, Van Buren \u00e8 uno dei quattro vicepresidenti in carica ad essere eletti presidenti. All'et\u00e0 di 54 anni fu il pi\u00f9 giovane ad assumere la carica fino a quel momento.\nIl problema principale che dovette affrontare la sua presidenza fu la prolungata recessione dell'economia nazionale in seguito al panico del 1837, iniziato poche settimane dopo l'inizio della sua presidenza. Da una parte, Van Buren si oppose a qualsiasi intervento diretto sull'economia da parte del governo federale, dall'altro si impegn\u00f2 a mantenere solvibile il governo e quindi a ridurre le spese. Propose di mantenere il controllo dei fondi federali in un Tesoro indipendente, piuttosto che in banche statali, ma il Congresso avrebbe approvato tale manovra solo nel 1840. Sulla schiavit\u00f9 riteneva che, in quanto presidente \"di tutti\", dovesse opporsi ai tentativi di abolirla nel distretto di Washington contro il volere degli Stati schiavisti del profondo Sud.\nIn politica estera neg\u00f2 l'applicazione alla repubblica del Texas del diritto di ammissione nell'Unione, preoccupato che il suo ingresso avrebbe contribuito a minare l'equilibrio Nord-Sud sulla questione dello schiavismo; sper\u00f2 inoltre che questo avrebbe evitato la guerra con il Messico, che rivendicava la sovranit\u00e0 sul territorio texano. Le relazioni bilaterali con l'impero britannico e le sue colonie in Canada furono messe a dura prova dalla guerra di Aroostook, conclusasi senza spargimento di sangue, e dal \"caso Caroline\"; durante la ribellione del 1837-1838 il presidente proclam\u00f2 la neutralit\u00e0 degli Stati Uniti e riusc\u00ec a tenere sotto controllo l'intervento di privati cittadini statunitensi a fianco dei ribelli.\nLa sua incapacit\u00e0 di affrontare efficacemente la crisi economica, unita alla crescente forza politica dell'opposizione Whig, port\u00f2 alla sua sconfitta nelle elezioni presidenziali del 1840, battuto da Harrison.\nLa sua presidenza venne contrassegnata sia da insuccessi e critiche sia da buoni risultati e lodi; la classifica storica dei presidenti degli Stati Uniti d'America lo valuta nel migliore dei casi nella media.\nIl suo risultato pi\u00f9 duraturo fu l'abile organizzazione del nuovo Partito Democratico, guidandolo verso il dominio nel secondo sistema partitico.\nElezioni presidenziali del 1836.\nIl presidente uscente Andrew Jackson, pur non ripresentandosi, era determinato a rendere il suo vice anche il suo successore, cos\u00ec da poter continuare le politiche adottate dalla sua presidenza; con questo sostegno determinante alle spalle, Van Buren ottenne la nomina alla Convention nazionale del Partito Democratico senza opposizione.\nDue erano i candidati per la vicepresidenza: il deputato alla Camera dei Rappresentanti Richard Mentor Johnson del Kentucky e l'ex senatore William Cabell Rives della Virginia; i Democratici del Sud, ma pure lo stesso Van Buren, preferivano Rives. Jackson, d'altra parte, propendeva a favore del primo; ancora una volta la notevole influenza del presidente uscente prevalse e Johnson ricevette i necessari due terzi dei suffragi.\nVan Buren si mostr\u00f2 contrario alla ricostituzione di una Seconda banca nazionale; sulla questione della schiavit\u00f9 cerc\u00f2 di ottenere il sostegno dei sudisti assicurando che si opponeva all'abolizionismo a livello federale e sosteneva invece il mantenimento della schiavit\u00f9 in tutti quegli Stati federati in cui essa gi\u00e0 esisteva. Personalmente, considerava la schiavit\u00f9 immorale, ma sancita dalla Costituzione.\nI concorrenti di Van Buren furono tre esponenti del Partito Whig, di recente formazione, una coalizione libera basata dall'opposizione alle politiche contro la banca nazionale di Jackson; i Whig non avevano ancora l'unit\u00e0 interna e la forza organizzativa per schierare una singola coppia di candidati o definire un programma unico, decisero quindi di presentare diversi candidati su base geografica nella speranza di impedire l'elezione diretta di Van Buren e di demandare il risultato alla Camera, dove ogni delegazione statale avrebbe avuto un voto singolo e i Whig avrebbero avuto maggiori possibilit\u00e0 di vincere. I tre candidati Whig furono Hugh Lawson White del Tennessee, Daniel Webster del Massachusetts e William Henry Harrison dell'Indiana; oltre ad appoggiare i programmi di lavori pubblici a livello federale e una banca nazionale, ed attaccarono Jackson per \"atti di aggressione e usurpazione del potere\".\nVan Buren vinse con 764.198 voti popolari, il 50,9% del totale e 170 grandi elettori; Harrison guid\u00f2 i Whig con 73 voti elettorali, White ne ricevette 26 e Webster 14. Willie Person Mangum della Carolina del Sud ricevette gli 11 suffragi del suo Stato, che non aveva voto popolare.\nLa vittoria di Van Buren fu il risultato di una combinazione delle sue qualit\u00e0 politiche e personali, della popolarit\u00e0 e dell'appoggio di Jackson, del potere organizzativo del Partito e dell'incapacit\u00e0 dei Whig di raggrupparsi attorno ad un unico candidato e ad una campagna elettorale efficace.\nJohnson ricevette d'altro canto solo 147 preferenze, una in meno del numero necessario per eleggere il vicepresidente; la Virginia era stata vinta da Van Buren ma come vicepresidente aveva vinto William Smith. L'8 febbraio 1837 il Senato si riun\u00ec e, in conformit\u00e0 con il XII emendamento, procedette ad eleggere il vicepresidente tra i due maggiori destinatari del voto elettorale, cio\u00e8 lo stesso Johnson e Francis Granger. I primo vinse con un voto di 33 contro 17.\nL'elezione del 1836 segn\u00f2 un'importante svolta nella storia politica degli Stati Uniti a causa della creazione del \"secondo sistema partitico\"; all'inizio degli anni 1830 i raggruppamenti politici erano ancora in continuo movimento. Alla fine della campagna del 1836 il nuovo sistema invece si trov\u00f2 quasi pressoch\u00e9 stabilizzato, poich\u00e9 quasi ogni fazione era stata assorbita dai Democratici o dai Whig.\nInsediamento.\nIl neoeletto prest\u00f2 giuramento come presidente davanti al presidente della Corte suprema Roger Brooke Taney il 4 marzo, nel corso di una cerimonia tenutasi nel portico orientale del Campidoglio; subito dopo il giuramento venne eseguito l'inno ufficiale del presidente degli Stati Uniti Hail to the Chief per la prima volta nella storia degli insediamenti, tradizione esistente tuttora.. All'et\u00e0 di 54 anni Van Buren era il pi\u00f9 giovane ad assumere la carica fino a quel momento; defin\u00ec il suo ruolo come salvaguardia dell'Unione: \"\"sacro per sostenere quelle istituzioni politiche\" create dai Padri fondatori e in particolare i sacri principi jeffersoniani di un governo federale limitato per lasciare un ampio spazio di libert\u00e0 alla sovranit\u00e0 \"del popolo e degli Stati federati degli Stati Uniti d'America\".\nLa cerimonia d'insediamento segn\u00f2 l'uscita di scena di una personalit\u00e0 molto forte e vitale, Jackson, e l'arrivo del suo numero due, Van Buren, in quella che sembr\u00f2 una nuova dinastia presidenziale; i due si mossero dentro un piccolo phaeton, costruito con il legno della \"USS Constitution\", condotto da quattro cavalli grigi. Era la prima volta che il presidente uscente e quello entrante si dirigevano insieme al Campidoglio. I festeggiamenti del giorno si dimostrarono essere pi\u00f9 un omaggio al presidente uscente che una celebrazione di quello entrante. Il discorso inaugurale prese atto di ci\u00f2:\nSostenitore di lunga data di Jackson, il senatore Thomas Hart Benton, dopo aver osservato la scena, comment\u00f2: \"per una volta, il sorgere del sole \u00e8 stato eclissato dal tramonto\"\".\nPresidenza.\nCronologia.\nGli avvenimenti salienti avvenuti durante la presidenza Van Buren furono:\nGabinetto ministeriale.\nVan Buren conserv\u00f2 gran parte del gabinetto della precedente presidenza di Andrew Jackson oltre ai funzionari di livello inferiore, poich\u00e9 sperava che mantenerli al loro posto avrebbe tenuto a bada i Whig nel Sud e avrebbe mostrato i Democratici come partito di unit\u00e0 nazionale. I ministri rappresentavano le diverse regioni del paese: il segretario al tesoro Levi Woodbury proveniva dalla Nuova Inghilterra, il procuratore generale Benjamin Franklin Butler e il segretario alla Marina Mahlon Dickerson provenivano dagli Stati del Medio Atlantico, il segretario di Stato John Forsyth rappresentava il Sud, mentre il direttore generale delle poste Amos Kendall del Kentucky l'ovest.\nPer il solo incarico rimasto disponibile, di segretario alla Guerra, Van Buren si rivolse inizialmente William Cabell Rives, che aveva cercato la candidatura a vicepresidente alle elezioni presidenziali del 1836; questi per\u00f2 declin\u00f2 e Van Buren nomin\u00f2 invece Joel Roberts Poinsett, esponente della Carolina del Sud che si era opposto alla secessione durante la crisi della nullificazione.\nLa composizione del gabinetto fu criticata da politici della Pennsylvania come James Buchanan, che sostenevano che il loro Stato meritava un posto di governo, e da alcuni Democratici, per i quali Van Buren avrebbe dovuto usare le nomine per rafforzare il suo potere personale. Ma Van Buren riteneva importante evitare conflitti legati alle nomine, e il mantenimento di quasi tutta la compagine di governo di Jackson mise in chiaro che intendeva continuare sulla stessa linea del predecessore.\nNel 1838 a Butler si dimise e fu sostituito da Felix Grundy, senatore del Tennessee molto legato a Jackson. Grundy fu in seguito sostituito a sua volta da Henry Dilworth Gilpin proveniente proprio dalla Pennsylvania; insoddisfatto nei riguardi della disciplina e del morale dell'United States Navy il presidente fece pressioni su Dickerson perch\u00e9 lasciasse libero il posto nel 1838; gli succedette James Kirke Paulding. John Milton Niles, un fedelissimo del partito ed ex senatore del Connecticut, subentr\u00f2 nel 1840 in qualit\u00e0 di nuovo direttore generale delle Poste.\nVan Buren tenne regolari riunioni formali di gabinetto ed interruppe quelle informali con consiglieri non ufficiali, che avevano suscitato attenzione durante la presidenza di Jackson. Chiese pareri ai capi di dipartimento, toller\u00f2 gli scambi aperti e persino franchi tra i suoi ministri, percependo se stesso come \"un mediatore, e in una certa misura un arbitro tra le opinioni contrastanti\" dei suoi consiglieri. L'assunzione di un tale distacco gli permise di esprimere giudizi sopra le parti e di proteggere la propria prerogativa a prendere la decisione finale.\nFirst lady alla Casa Bianca.\nPer la prima met\u00e0 della sua presidenza Van Buren, vedovo da 17 anni, non ebbe una specifica persona per ricoprire il ruolo di \"First lady\" alla Casa Bianca durante gli eventi mondani e gest\u00ec da solo queste occasioni. Quando suo figlio maggiore Abraham Van Buren spos\u00f2 Angelica Singleton, nel 1838, il presidente decise rapidamente che questa poteva diventare la padrona di casa. Angelica si fece aiutare dalla lontana parente Dolley Payne Todd Madison, tornata a Washington dopo la morte del marito, l'ex presidente James Madison, e presto i ricevimenti presidenziali si vivacizzarono. Dopo il ricevimento di fine anno del 1839 il \"Boston Post\" proclam\u00f2: \"[Angelica Van Buren \u00e8 una] donna di rari traguardi, molto modesta ma perfettamente a proprio agio, aggraziata nei modi e libera e vivace nella conversazione [...] da tutti ammirata\".\nMentre la nazione subiva i contraccolpi di una profonda depressione economica, la copertura giornalistica dello stile eccessivamente sfarzoso dato ai ricevimenti di Angelica Van Buren, influenzata in questo dalle sue intense letture sulla vita di corte europea (e il suo ingenuo piacere di essere ricevuta come \"regina degli Stati Uniti\" quando visit\u00f2 il Regno Unito e la Francia subito dopo il suo matrimonio), cos\u00ec come le voci secondo cui intendeva riprogettare i giardini della Casa Bianca per renderli simili a quelli reali d'Europa, furono usati contro il suocero. Un deputato Whig della Pennsylvania, Charles Ogle, si rifer\u00ec in modo indiretto a lei come parte della \"famiglia\" presidenziale nel corso di un suo discorso divenuto celebre come il discorso del cucchiaio d'oro (\"gold spoon oration\"), tenuto alla Camera nell'aprile 1840.\nNomine giuridiche.\nIl presidente nomin\u00f2 due giudici associati della Corte Suprema:\nNomin\u00f2 anche otto giudici federali, tutti nei tribunali distrettuali.\nAffari interni.\nPanico del 1837.\nAppena il presidente entr\u00f2 in carica l'economia nazionale stava per entrare in crisi, e la prosperit\u00e0 degli anni 1830 volgeva al termine. Appena due mesi dopo la sua entrata in carica, il 10 maggio, alcune importanti banche statali di New York a corto di riserva di valuta improvvisamente si rifiutarono di convertire le banconote in oro e argento. Presto altre istituzioni finanziarie in tutta la nazione seguirono l'esempio. Questa grave crisi finanziaria divenne nota come panico del 1837; esso fu seguito da una forte recessione durata cinque anni, durante la quale numerose imprese fallirono con il tasso di disoccupazione che raggiunse livelli senza precedenti.\nIl presidente attribu\u00ec la responsabilit\u00e0 del crollo economico a quelle che considerava \"avide istituzioni\", sia nazionali sia straniere, interessate esclusivamente al profitto, e all'eccesso di credito erogato dalle banche. Gli esponenti del Partito Whig al Congresso diedero facilmente la colpa ai dirigenti del Partito Democratico, insieme alle politiche economiche adottate a suo tempo dalla presidenza di Andrew Jackson, in particolare per quanto riguardava il suo ordine esecutivo \"Specie Circular\" del 1836, che esigeva l'uso di monete in metallo prezioso per l'acquisto di terreni demaniali, minando la fiducia nelle banconote emesse dalle banche. Da pi\u00f9 parti si lev\u00f2 la richiesta di annullare la circolare, tanto che l'ex presidente Jackson invi\u00f2 una lettera a Van Buren raccomandando di non revocare l'ordine, ritenendo che si dovesse attendere il tempo necessario per vederne gli effetti. Altri, come il banchiere Nicholas Biddle, credettero invece che lo smantellamento della Seconda banca degli Stati Uniti ad opera di Jackson fosse direttamente responsabile dell'aumento di banconote in circolazione, che aveva fatto precipitare la crisi.\nNel tentativo di far fronte alla situazione, i Whig proposero la reintroduzione di una banca nazionale. Il presidente replic\u00f2 proponendo l'istituzione di un Tesoro indipendente; un sistema del genere, dichiar\u00f2, avrebbe sottratto la gestione monetaria nazionale all'interferenza politica: il governo avrebbe mantenuto tutti i propri saldi monetari sotto forma di metalli preziosi (moneta forte) e ci\u00f2 avrebbe prodotto una limitazione della stampa di banconote, misura progettata per prevenire l'inflazione.\nVan Buren annunci\u00f2 il suo progetto a settembre, ma incontr\u00f2 l'opposizione delle banche e un'alleanza composta dai conservatori Whig e Democratici imped\u00ec che potesse trasformarsi in legge fino al 1840; il cosiddetto \"Tesoro indipendente\" sarebbe durato solo per un anno, in quanto i Whig abrogarono la direttiva subito dopo la loro vittoria alle elezioni presidenziali del 1840.\nRimozione degli indiani.\nDue delle decisioni con maggiori conseguenze prese da Van Buren durante la sua presidenza furono legate alle popolazioni indigene degli Stati Uniti sud-orientali. La politica federale adottata dalla presidenza di Andrew Jackson aveva cercato, attraverso la legge detta Indian Removal Act del 1830, di spostare tutti i popoli nativi in terre ad ovest del fiume Mississippi; continuando questa prassi il governo federale negozi\u00f2 19 trattati con le nazioni indiane nel corso dei quattro anni della presidenza Van Buren.\nIl trattato di New Echota firmato nel 1835 dal governo federale e da rappresentanti della Nazione Cherokee aveva stabilito i termini in base ai quali l'intera popolazione cedeva il proprio territorio a sud-est e accettava di spostarsi verso ovest nell'odierno Oklahoma; nel 1838 il presidente ordin\u00f2 al generale Winfield Scott di trasferire con la forza tutti i Cherokee (una delle cosiddette \"Cinque Trib\u00f9 Civilizzate\") che non avevano ancora rispettato il trattato. I nativi furono quindi spinti con la violenza in svariati campi d'internamento appositamente allestiti, ove furono trattenuti per tutta l'estate; l'effettivo inizio dell'espulsione verso ovest fu ritardato da un'intensa siccit\u00e0 e dalle temperature molto alte, e si aspett\u00f2 l'autunno. All'incirca 20.000 persone furono espulse con la forza.\nL'amministrazione apr\u00ec un contenzioso anche con i Seminole abitanti nel territorio della Florida, che impegner\u00e0 l'esercito regolare degli Stati Uniti in un conflitto durato sette anni; conosciuta come \"seconda guerra contro i Seminole\" questo conflitto era esploso nel 1835 durante la presidenza Jackson. Prima di lasciare l'incarico, Jackson mise il generale Thomas Sidney Jesup al comando delle truppe statunitensi presenti nella penisola della Florida. Furono stabilite fortificazioni in tutto il territorio indiano, con colonne mobili di soldati per perlustrare le campagne. Sentendo aumentare la pressione nei loro confronti, i Seminole, guidati dal capo Micanopy, si offrirono di arrendersi; si radunarono lentamente nei pressi dell'attuale Tampa per prepararsi all'emigrazione, ma a giugno scapparono dai campi di detenzione, per sfuggire alle malattie importate dai bianchi e ai cacciatori di schiavi, che speravano di catturare come prigionieri i Seminole Neri.\nNel dicembre del 1837 Jesup diede inizio ad una massiccia offensiva, culminata nella battaglia del lago Okeechobee il giorno di Natale; dopo la vittoria dell'esercito federale il conflitto entr\u00f2 in una lunga guerra di logoramento. Nel corso di questo periodo il governo si rese conto che sarebbe stato molto difficile espellere i rimanenti Seminole dalla Florida, tanto che Van Buren mand\u00f2 il generale Alexander Macomb a negoziare un accordo di pace. Questa fu l'unica volta nella storia degli Stati Uniti d'America che una nazione di nativi americani ebbe la meglio, costringendo il governo federale a cercare la pace; fu raggiunto un accordo che consent\u00ec ai Seminole di rimanere nei propri territori d'origine nel sud-ovest della regione. La fragile tregua fu per\u00f2 rotta nel luglio del 1839. Gli scontri continuarono fino al 1842, dopo che la fine della presidenza Van Buren.\nLe guerre seminole, che includono anche la seconda (1816-1819) e la terza (1855-1858), vengono considerate le guerre indiane pi\u00f9 lunghe e costose nella storia degli Stati Uniti.\nSchiavit\u00f9.\nVan Buren consider\u00f2 per tutto il corso della propria amministrazione l'abolizionismo come la pi\u00f9 grande minaccia all'unit\u00e0 della nazione; si oppose a qualsiasi tentativo da parte del Congresso di abolire la schiavit\u00f9 nel distretto di Washington, misura a cui erano fortemente contrari gli Stati schiavisti meridionali, e si astenne dall'interferire con l'istituto della schiavit\u00f9 dove esisteva.\nRiflettendo sulla sua crescente importanza economica, fu il primo presidente a usare la parola \"schiavit\u00f9\" in un discorso inaugurale e le sue posizioni portarono all'accusa nei suoi confronti di essere un \"uomo del Nord con sentimenti del Sud\" (\"doughface\", doppia faccia); tuttavia si dimostr\u00f2 anche sensibile alle preoccupazioni dei nordisti sull'eventuale espansione della pratica e si oppose all'annessione texana con il proposito di evitare l'accendersi di divisioni geografiche.\nL'Amistad e le relazioni con l'impero spagnolo.\nNell'agosto del 1839 una nave negriera battente bandiera spagnola, \"La Amistad\", apparve nella acque territoriali statunitensi al largo delle coste di Long Island. L'imbarcazione aveva a bordo due uomini bianchi di lingua spagnola e una cinquantina di uomini, donne e bambini, rapiti nella regione dell'odierna Sierra Leone per poter essere venduti illegalmente come schiavi e spediti alla capitaneria generale di Cuba; essi erano riusciti a liberarsi dalle catene e a prendere il controllo della nave.\nDopo l'avvistamento, agenti del servizio fiscale costiero degli Stati Uniti salirono a bordo per prenderla in custodia. Gli africani furono trattenuti a New London in attesa che un tribunale decidesse sul caso. Il governo dell'impero spagnolo richiese che la nave con il suo carico, compresi gli africani, fosse riconsegnata. La presidenza Van Buren, cercando di minimizzare le conseguenze politiche, sia internazionali che interne, di questo incidente, nel processo che ne segu\u00ec sostenne la posizione spagnola; tuttavia il giudice del tribunale distrettuale stabil\u00ec che gli africani erano stati rapiti illegalmente. La decisione provoc\u00f2 la rabbia sia degli spagnoli sia dei proprietari di schiavi del sud. Nel tentativo di placare entrambi, Van Buren fece ricorso in appello alla Corte Suprema. \nNel febbraio del 1840 l'ex presidente degli Stati Uniti John Quincy Adams, in un'accesa seduta svoltasi alla Camera dei rappresentanti, sostenne appassionatamente il diritto alla libert\u00e0 per gli africani.\nNel marzo del 1841, all'inizio della presidenza di William Henry Harrison, la Corte Suprema sentenzi\u00f2 che gli africani dell'Amistad erano persone libere e potevano far ritorno in patria.\nLa natura unica del caso, che coinvolse questioni e schieramenti internazionali e la stessa magistratura statunitense, e con persone di colore che testimoniarono per la prima volta in un tribunale federale e assistite da avvocati bianchi di spicco, attir\u00f2 un notevole interesse del pubblico. Il processo contro l'Amistad attir\u00f2 l'attenzione sulle tragedie intime conseguenti alla schiavit\u00f9 e gener\u00f2 sostegno al movimento crescente nel nord che invocava l'abolizione della schiavit\u00f9; contribu\u00ec anche a trasformare le aule di tribunale nel principale luogo di dibattito nazionale sui fondamenti giuridici dello schiavismo, che si trascin\u00f2 per circa vent'anni, fino alla presidenza di Abraham Lincoln.\nMormoni.\nNel 1839 Joseph Smith Jr., il fondatore del movimento dei Santi degli ultimi giorni, fece visita al presidente per chiedere al Governo federale di aiutare circa 20.000 coloni mormoni di Independence, nel Missouri, che erano stati costretti ad abbandonare la loro citt\u00e0 a seguito della guerra mormone del 1838. Il governatore del Missouri Lilburn Boggs aveva emanato il \"Missouri Executive Order 44\" del 27 ottobre 1838, noto come \"Ordine di sterminio\"; esso considerava i mormoni come \"nemici interni\" e autorizzava le truppe della milizia ad usare le armi contro di loro per \"\"sterminarli o cacciarli a forza dallo Stato federato\".\nNel 1839, dopo essersi trasferito nell'Illinois, Smith e i suoi si appellarono ai membri del Congresso e a Van Buren per intercedere a loro favore; secondo il pronipote di Smith Van Buren gli rispose: \"La tua causa \u00e8 giusta, ma non posso far nulla per te, se ti proteggo perder\u00f2 il voto del Missouri\"\".\nPolitica estera.\nRelazioni con il Messico e Repubblica del Texas.\nPoco prima del suo termine, nel marzo del 1837 la presidenza di Andrew Jackson riconobbe a livello diplomatico la neonata Repubblica texana; pur suggerendo la prospettiva di una rapida annessione Jackson temeva lo scoppio di una guerra con i messicani e l'accrescimento delle tensioni interne tra nord e sud. Gli abolizionisti della Nuova Inghilterra accusarono l'esistenza di \"una cospirazione del potere schiavista per l'acquisto del Texas\" e Daniel Webster denunci\u00f2 con eloquenza alla Camera le ipotesi annessioniste.\nGi\u00e0 nel settembre del 1836 i texani bianchi americani avevano votato a stragrande maggioranza a favore dell'ingresso nell'Unione. Invertendo audacemente la politica di Jackson, Van Buren cerc\u00f2 \"la pace all'estero e l'armonia in casa\". Propose una soluzione diplomatica ad una disputa finanziaria di vecchia data tra cittadini statunitensi e governo messicano, facendo cessare la minaccia di Jackson di risolverla con la forza. Allo stesso modo, quando l'agente diplomatico texano a Washington propose al governo federale l'ingresso del Texas nell'Unione nell'agosto del 1837, gli venne risposto che la proposizione non poteva venire accolta. Le ragioni per un tale rifiuto erano gli scrupoli costituzionali e il timore dello scoppio di un conflitto armato con il Messico, ma la preoccupazione che ci\u00f2 avrebbe fatto precipitare lo scontro su base geografica tra gli abolizionisti del nord e i difensori dello schiavismo del sud pes\u00f2 sulla decisione di Van Buren e continu\u00f2 ad essere il principale ostacolo all'annessione. Il Texas ritir\u00f2 la richiesta di ingresso nel 1838.\nRelazioni con l'impero britannico e Canada.\nGli abitanti del Basso Canada (l'odierno Qu\u00e9bec) e dell'Alto Canada (l'odierno Ontario), che erano sudditi britannici, insorsero tra il 1837 e il 1838 per avere pi\u00f9 rappresentanza politica. \nL'insurrezione nell'Alto Canada termin\u00f2 rapidamente (dopo la battaglia di Montgomery's Tavern a dicembre) ma molti dei ribelli fuggirono attraverso il fiume Niagara nello Stato di New York e il leader canadese William Lyon Mackenzie inizi\u00f2 a reclutare volontari a Buffalo. Egli proclam\u00f2 la Repubblica del Canada e prepar\u00f2 un piano in base al quale i guerriglieri avrebbero invaso il Basso Canada partendo dalla disabitata isola Navy, posta sul lato canadese del Niagara; diverse centinaia di volontari vi si recarono nelle settimane immediatamente successive; si procurarono l'imbarcazione a vapore \"Caroline\" e cominciarono ad utilizzarla per consegnare i rifornimenti che giungevano da Fort Schlosser, in territorio statunitense. Cercando di scoraggiare l'invasione, verso la fine dell'anno le forze britanniche oltrepassarono il confine giungendo sulle rive statunitensi, dove bruciarono e affondarono la \"Caroline\". Nell'azione, un cittadino statunitense rimase ucciso ed altri gravemente feriti. Questo suscit\u00f2 negli Stati Uniti un movimento d'opinione favorevole ad una dichiarazione di guerra contro gli inglesi, ed una nave britannica venne data alle fiamme come ritorsione.\nIl presidente, nel tentativo di evitare un conflitto, mand\u00f2 il generale Winfield Scott al confine, dotato di ampi poteri discrezionali, con l'incarico di proteggerlo e di mantenere la pace. Scott convinse i cittadini statunitensi sulla necessit\u00e0 di una soluzione diplomatica della vertenza, chiarendo che il governo federale non avrebbe sostenuto gli avventurieri che si avessero attaccato le truppe inglesi. All'inizio di gennaio Van Buren proclam\u00f2 ufficialmente la neutralit\u00e0 degli Stati Uniti sulla questione dell'indipendenza del Canada. La dichiarazione fu confermata dal Congresso, che approv\u00f2 velocemente una legge sulla neutralit\u00e0 che scoraggiava la partecipazione di cittadini statunitensi nei conflitti esteri.\nNel corso della ribellione in Canada, Charles Duncombe e William Lyon Mackenzie costituirono le milizie \"Hunters' Lodges\" e \"Fr\u00e8res chasseurs\", comprendenti cittadini statunitensi; questi gruppi effettuarono diversi attacchi nell'Alto Canada tra il dicembre del 1837 e il dicembre del 1838, noti collettivamente come \"guerra patriottica\". La presidenza Van Buren applic\u00f2 con scrupolo la legge sulla neutralit\u00e0, incoraggiando il perseguimento dei \"banditi\" e d'altro lato scoraggiando i propri cittadini dal partecipare alle attivit\u00e0 sovversive all'estero.\nA lungo termine, l'opposizione del presidente al conflitto contribu\u00ec alla stabilit\u00e0 delle relazioni bilaterali anglo-americane e statunitensi-canadesi nel corso del XX secolo; d'altra parte, suscit\u00f2 reazioni contrastanti tra i cittadini statunitensi a causa di quella che sembrava un'eccessiva estensione del potere del governo federale.\nGuerra di Aroostok.\nUna nuova crisi arriv\u00f2 alla fine del 1838 nel territorio conteso alla frontiera tra Maine e Nuovo Brunswick, dove cittadini statunitensi continuavano a stanziarsi in terre da tempo rivendicate sia dagli Stati Uniti che dall'impero britannico. La presidenza di Andrew Jackson era stata disposta a rinunciare alle pretese sulla regione in cambio di altre concessioni, ma lo Stato del Maine non era disposto a fare altrettanto sulla zona contesa. Da parte loro gli inglesi consideravano l'area come vitale per una buona difesa del Canada.\nDurante l'inverno 1838-1839 taglialegna sia statunitensi sia canadesi tagliavano legname all'interno del territorio conteso in una tenuta nei pressi del fiume Aroostook. Quando i taglialegna statunitensi si posero a guardia del confine, per impedire l'ingresso dei concorrenti canadesi, segu\u00ec un violento scontro verbale noto come \"battaglia di Caribou\"; le tensioni si trasformarono rapidamente in una specie di guerriglia, con cittadini di entrambe le nazioni arrestati oltre confine. La crisi sembrava pronta a diventare un vero e proprio conflitto armato. Le forze britanniche iniziarono a radunarsi lungo il fiume Saint John, e il governatore del Maine John Fairfield mobilit\u00f2 le milizie statali per affrontare gli inglesi; furono costruite anche diverse fortificazioni.\nLa stampa statunitense reclamava la guerra: \"\"Maine e la sua terra, o SANGUE!\" titol\u00f2 a piena pagina un'editoriale; \"Estraiamo la spada e gettiamo il fodero!\"\" proclam\u00f2 un altro. A giugno il Congresso autorizz\u00f2 l'impiego di 50.000 soldati e un finanziamento di 10 milioni di dollari nel caso in cui truppe militari straniere fossero entrate in territorio statunitense.\nVan Buren non sembrava per\u00f2 disposto ad entrare in guerra per una simile vertenza, sebbene desse continue rassicurazioni al Maine che avrebbe risposto con decisione ad ogni aggressione da parte britannica; nel tentativo di risolvere la crisi il presidente incontr\u00f2 l'ambasciatore britannico Henry Stephen Fox; insieme concordarono di porre fine in via diplomatica la questione dei confini ancora non definiti. Van Buren mand\u00f2 nuovamente Scott nell'area di confine settentrionale, sia per mostrare che l'opzione militare era sempre aperta, sia soprattutto per ridurre le tensioni tra i cittadini statunitensi della zona. Il generale riusc\u00ec a convincere tutte le parti in causa a sottoporre il caso ad un arbitrato; la controversia termin\u00f2 definitivamente pochi anni dopo grazie alla stipula del trattato Webster-Ashburton nel 1842, al principio della presidenza di John Tyler.\nElezioni di medio termine del 1838.\nIl panico del 1837 fu uno degli elementi chiave delle elezioni di medio termine del 1838, poich\u00e9 gli effetti immediati della recessione economica portarono all'aumento di voti per il nuovo Partito Whig sia alla Camera dei rappresentanti sia al Senato. Il Partito Democratico riusc\u00ec a mantenere la maggioranza in entrambe le Camere, ma una divisione interna tra i deputati democratici port\u00f2 all'elezione a presidente della Camera del deputato Whig Robert Mercer Taliaferro Hunter. Allo stesso modo le elezioni statali del 1837-1838 si riveleranno disastrose per i democratici e la parziale ripresa dell'economia nel 1838 fu frenata da una seconda crisi finanziaria scoppiata in quello stesso anno.\nElezioni presidenziali del 1840.\nIl presidente riusc\u00ec facilmente ad ottenere la candidatura per un secondo mandato alla convention nazionale democratica, ma lui e il suo partito dovettero affrontare elezioni difficili. I quattro anni di presidenza si erano rivelati irti di ostacoli, con l'economia in una grave fase di recessione e l'aumento di divisioni su vari temi come la schiavit\u00f9, l'espansione verso ovest e le tensioni con l'impero britannico. Tutto ci\u00f2 forn\u00ec argomenti agli oppositori di Van Buren, compresi alcuni Democratici, per criticare le sue azioni. La sua nomina a candidato non venne mai messa in dubbio, ma gli strateghi del Partito cominciarono a mettere in discussione l'opportunit\u00e0 di mantenere Richard Mentor Johnson come vicepresidente. Persino l'ex presidente Andrew Jackson ammise che Johnson rappresentava un problema e insistette per farlo sostituire con l'ex presidente della Camera dei rappresentanti James Knox Polk del Tennessee. Van Buren era per\u00f2 riluttante ad abbandonare Johnson, che era popolare tra i lavoratori e le frange pi\u00f9 radicali del Nord, ed apportava esperienza in campo militare che avrebbe potuto rivelarsi decisiva contro il probabile candidato Whig William Henry Harrison. La convention democratica decise di non ricandidare Johnson lasciando alle sezioni di partito di ogni Stato la scelta del candidato alla vicepresidenza.\nCome previsto la convention Whig del dicembre del 1839 nomin\u00f2 Harrison. Questi aveva prestato servizio in varie posizioni governative nel corso della propria carriera e si era guadagnato una vasta notoriet\u00e0 per la sua leadership militare nella battaglia di Tippecanoe e nella guerra anglo-americana del 1812; gli affiancarono l'ex senatore John Tyler della Virginia. I Whig presenteranno il loro candidato come l'antitesi del presidente in carica, da loro deriso come inefficace, corrotto e \"sorpassato\"; dipinsero Van Buren come un aristocratico che viveva in grande stile alla Casa Bianca, mentre utilizzarono l'immagine di Harrison per raffigurarlo in una capanna di tronchi mentre sorseggia il sidro per convincere gli elettori che fosse un uomo del popolo.\nL'entusiasmo per \"Tippecanoe e Tyler Too\", unito alla grave crisi economica del paese, rese alla fine impossibile al presidente conquistare un secondo mandato; Harrison vinse con un voto popolare di 1.275.612 preferenze contro 1.130.033 e 234 grandi elettori contro 60. Un sorprendente 80% degli aventi diritto si rec\u00f2 alle urne, rispetto al 55% delle elezioni precedenti. I Whig ottennero per la prima volta la maggioranza sia alla Camera sia al Senato.\nUn'eredit\u00e0 linguistica della campagna del 1840 fu attribuita allo stesso Van Buren, l'espressione \"OK\"; sebbene alcuni esperti la attribuiscano ad altre origini, ad esempio dalla \"lingua Choctaw\" o addirittura dalla lingua wolof, e altri ad un'abbreviazione di \"oll korrect\" (gli \"errori di ortografia\" attribuiti a Andrew Jackson), un'opinione diffusa \u00e8 che derivi invece proprio da Old Kinderhook, ovvero uno dei tanti soprannomi dati a Van Buren. Il primo uso registrato di \"OK\" nel senso dell'approvazione risale a un giornale nel 1839.\nReputazione storica.\n\"Il piccolo mago\" e \"la volpe rossa di Kinderhook\" erano i soprannomi di Van Buren nella politica di New York, ed in seguito \"il Talleyrand americano\"; DeWitt Clinton ha parlato di lui come del \"principe dei cattivi\". Gli avversari lo hanno accusato di essere implicato in sottili intrighi, un indeciso pragmatico; hanno coniato l'aggettivo \"vanburenish\" per indicare una persona che \u00e8 evasiva o non impegnata apertamente con opinioni chiare. I critici pi\u00f9 accaniti rimasero convinti che fu la sua astuzia a muoversi nell'ambiente infido dell'apparato di partito, e non i suoi talenti, ci\u00f2 che lo aveva portato gi\u00e0 nel 1833 quasi al vertice della politica nazionale ed infine al ruolo di successore prescelto di Jackson.\nLa presidenza di Van Buren fu contrassegnata sia da insuccessi e critiche sia da successi e approvazione popolare.\nLa sua presidenza viene solitamente considerata nel migliore dei casi nella media; tuttavia gli storici la ritengono parte integrante dello sviluppo del sistema politico nazionale e che il suo risultato pi\u00f9 duraturo fu quello di aver saputo organizzare compiutamente e aver dato solide basi al nuovo moderno Partito Democratico, guidandolo al dominio nel secondo sistema partitico.\nNel valutare l'impatto complessivo e il suo lascito gli studiosi hanno generalmente operato una distinzione tra la presidenza di Van Buren, spesso giudicata carente e in difficolt\u00e0, e il suo contributo allo sviluppo del sistema politico, che trovano sostanzialmente originale e significativo.\nIn un'era in cui la vicepresidenza raramente portava alla Casa Bianca, solo Van Buren, su 21 vicepresidenti dal 1802 al 1900, riusc\u00ec ad essere eletto presidente; altri quattro (John Tyler, Millard Fillmore, Andrew Johnson e Chester Arthur) raggiunsero la presidenza per la morte del presidente eletto e nessuno di questi riusc\u00ec successivamente a vincere le elezioni.\nLa sua lunga carriera politica raggiunse il proprio culmine con la presidenza, ma la fortuna inizi\u00f2 rapidamente a calare subito dopo il 1836; la nazione fu difatti presa in una morsa dalla lunga recessione economica iniziata con il panico del 1837, di cui fu accusato di essere uno dei maggiori responsabili.\nAlle elezioni presidenziali del 1840, nonostante i numerosi talenti che gli consentirono di costruire, perfezionare e difendere un sistema partitico dapprima a livello solo statale ma poi anche a livello federale, la sua ricandidatura risult\u00f2 irrimediabilmente perdente.\nUn sondaggio d'opinione condotto da C-SPAN nel 2017 vide Martin Van Buren classificato nei gradini pi\u00f9 bassi tra i presidenti di tutti i tempi, sotto la presidenza di George W. Bush e sopra la presidenza di Chester Arthur; fu chiesto a 91 diversi storici presidenziali di classificare i 43 ex presidenti (incluso quello allora uscente Barack Obama) in varie categorie per ottenere un punteggio composito, risultante in una classifica generale: Van Buren si classific\u00f2 al 34\u00b0 (in calo rispetto al 31\u00b0 ottenuto nel 2009 e al 30\u00b0 nel 2000).\nLe valutazioni espresse a suo carico nelle varie categorie di questa ricerca pi\u00f9 recente sono state le seguenti: persuasione pubblica 30\u00b0, capacit\u00e0 di guida in tempi di crisi 35\u00b0, gestione dell'economia 40\u00b0, autorit\u00e0 morale 33\u00b0, relazioni internazionali 26\u00b0, capacit\u00e0 amministrative 26\u00b0, rapporti con il Congresso 28\u00b0, coerenza e solidit\u00e0 di programma 33\u00b0, perseguimento di una giustizia uguale per tutti 30\u00b0, efficacia nel contesto dei tempi 33\u00b0.\nDiversi storici hanno ritenuto Van Buren tra i presidenti pi\u00f9 oscuri della nazione. Un articolo apparso sul \"Time\" del 2014, dedicato ai \"primi 10 presidenti dimenticabili\", notava:"}
{"id": "6679852", "revid": "122938876", "url": "https://it.wikipedia.org/wiki?curid=6679852", "title": "Asami Set\u014d", "text": ", e membro dei Sigma Seven. Asami \u00e8 meglio conosciuta per i ruoli di Chihaya Ayase in \"Chihayafuru\", Shoko Sashinami in \"Valvrave the Liberator\", Asagi Aiba in \"Strike the Blood\" e Konatsu Miyamoto in \"Tari Tari\".\nFilmografia.\nVideogiochi.\n2021"}
{"id": "6679854", "revid": "775372", "url": "https://it.wikipedia.org/wiki?curid=6679854", "title": "Federazione Balcanica", "text": "Il progetto della Federazione Balcanica riguardava la creazione di una federazione o confederazione degli stati della penisola balcanica, basata principalmente su idee politiche di sinistra.\nLa concezione di tale entit\u00e0 emerse alla fine del XIX secolo per la grande presenza di ideologie socialiste nella regione. Il punto centrale era quello di stabilire una nuova unit\u00e0 politica: una repubblica federale che unisse tutta la penisola balcanica sulle basi dell'internazionalismo, patriottismo, socialismo, solidariet\u00e0 e sull'eliminazione della disuguaglianza economica. La visione di base era quella che, nonostante le differenze tra le varie popolazioni, vi era un comune bisogno di unificazione.\nInizialmente, l'idea era considerata la risposta al collasso dell'Impero Ottomano agli inizi del XX secolo, e nella seconda fase, durante il periodo interbellico (1919\u201336), e venne accolta dai partiti comunisti presenti nei Balcani. I leader di questi ultimi si scontrarono contro il dittatore dell'Unione Sovietica con Iosif Stalin, contrario alla riunificazione durante il periodo successivo alla seconda guerra mondiale.\nContesto storico.\nInizialmente, a Belgrado un gruppo di intellettuali radicali dei Balcani fond\u00f2 nel 1865 la Federazione Democratica Orientale, proponendo la nascita di una federazione dalle Alpi a Cipro basata sulla libert\u00e0 politica e l'uguaglianza sociale. Confermarono la loro aderenza agli ideali della Rivoluzione Francese sulla linea del federalismo di Henri de Saint-Simon e in relazione alle idee socialiste di Karl Marx o Michail Bakunin. Successivamente, nacque in Francia nel 1894 la Lega per la Confederazione Balcanica alla quale parteciparono socialisti greci, bulgari, serbi e rumeni, supportando l'autonomia della Macedonia all'interno della federazione dell'Europa sudorientale e cercando di trovare una soluzione alla questione macedone. Il secondo tentativo avvenne subito dopo la rivoluzione dei Giovani Turchi nel 1908: l'anno successivo, a Salonicco l'Associazione socialista dei lavoratori si un\u00ec a due gruppi socialisti bulgari formando cos\u00ec la Federazione Socialista dei Lavoratori Ottomani. Sebbene sia stata sottovalutato fino al 1913, il significato politico del crescente nazionalismo si manifest\u00f2 con la richiesta del diritto di autodeterminazione dei popoli. La leadership prese una posizione moderata tenendo conto delle tendenze nazionalistiche dei partiti socialdemocratici balcanici.\nFederazione Socialista Balcanica.\nTra il 7 ed il 9 gennaio 1910, la prima conferenza socialista balcanica venne organizzata a Belgrado, capitale del Regno di Serbia. I principali argomenti di discussione furono l'unificazione balcanica, le azioni da eseguire contro le guerre in corso e la questione macedone. Nel 1915, dopo una conferenza a Bucarest, venne decisa la creazione di una \"Federazione socialdemocratica rivoluzionaria balcanica del lavoro\", comprendente i gruppi che aderirono alla conferenza di Zimmerwald e che si rifiutarono di partecipare alla prima guerra mondiale. Inizialmente guidata da Christian Rakovskij, ebbe come principali attivisti Vasil Kolarov e Georgi Dimitrov. Nel 1915, Dimitrov scrisse che la Macedonia, \"[...] divisa in tre parti [...]\", sarebbe stata, \"[...] riunita in un singolo stato garante del diritto di eguaglianza all'interno del contesto della Federazione democratica balcanica.\" Questa unita ed indipendente Macedonia avrebbe dovuto consistere nella corrispondente regione geografica compresa tra la Bulgaria, la Jugoslavia e la Grecia. La Federazione venne repressa dai governi nazionali in diversi momenti. Rakovskij venne espulso da vari paesi balcanici e, durante la prima guerra mondiale, divenne un membro fondatore della Federazione socialdemocratica rivoluzionaria del lavoro balcanica. In seguito s\u00ec trasfer\u00ec in Russia, dove ader\u00ec al Partito Bolscevico dopo la Rivoluzione d'ottobre del 1917, e successivamente divent\u00f2 assieme a Dimitrov e Kolarov un membro del Comintern.\nFederazione Comunista Balcanica.\nA seguito della rivoluzione d'ottobre avvenuta nella Repubblica russa, venne creata tra il 1920 e il 1921 una Federazione comunista balcanica, influenzata dalle posizioni di Vladimir Lenin racchiuse nell'internazionalismo proletario. Era una organizzazione che riuniva tutti i partiti comunisti dei Balcani controllata dall'Unione Sovietica e basata sui requisiti del Comintern. Venne dichiarata come una \"Repubblica federale balcanica\" che avrebbe incluso Bulgaria, Jugoslavia, Grecia, e Turchia; alcuni progetti coinvolsero anche la Romania, ma molti di questi prevederono la sua frammentazione. L'organismo avrebbe supervisionato le attivit\u00e0 del Partito Comunista Bulgaro (BKP), del Partito Comunista di Jugoslavia (KPJ), del Partito Comunista di Grecia (KKE), del Partito Comunista di Turchia (TKP) e, in una certa misura, quelle del Partito Comunista Rumeno (PCdR). Venne dissolta nel 1939.\nSin dall'inizio, i Bulgari assunsero un ruolo centrale nella Federazione Balcanica.\nA Sofia, in Bulgaria, tra maggio e giugno del 1922, Kolarov sollev\u00f2 la questione dell'autonomia della Macedonia, Dobruja e della Tracia, sostenuta da Dimitrov, il delegato bulgaro che presiedeva l'incontro. Il delegato greco chiese per un rinvio data la sua riluttanza nell'approvare una mozione non in agenda.\nNel dicembre del 1923, la Federazione comunista balcanica organizz\u00f2 la sua quinta conferenza a Mosca. Nel 1924 il Comintern cerc\u00f2 di negoziare per ottenere una collaborazione tra i comunisti e l'Organizzazione Rivoluzionaria Interna Macedone (ORIM), l'Organizzazione Rivoluzionaria Interna della Tracia (ORIT) e l'Organizzazione Rivoluzionaria Interna di Dobrujane (ORID) per la creazione di movimenti rivoluzionari uniti. L'idea di una nuova organizzazione unificata venne appoggiata dall'Unione Sovietica, che aveva visto una possibilit\u00e0 per diffondere la Rivoluzione nei Balcani e destabilizzare le monarchie locali.\nNel manifesto pubblicato il 6 maggio 1924 (conosciuto anche come \"Manifesto di maggio\"), vennero esposti gli obbiettivi del movimento unito di liberazione macedone: l'indipendenza e l'unificazione della Macedonia ottenuta lottando contro le vicine monarchie balcaniche, la successiva creazione di una Federazione comunista balcanica e la cooperazione con l'Unione sovietica. Nel 1925, dietro l'influenza del Partito Comunista Bulgaro, molti gruppi di sinistra dichiararono le Organizzazioni rivoluzionarie interne di Macedonia, Dobrujan e Traccia, come estranee all'organizzazione principale. Queste militarono per le proprie repubbliche sovietiche che avrebbero fatto parte della Federazione comunista balcanica. Il partito comunista bulgaro venne costretto da Iosif Stalin ad accettare la formazione della Macedonia, Tracia e Dobrujan in modo da poterle includere successivamente nella Federazione. Il 7 gennaio 1934 venne emanata una risoluzione della Federazione comunista balcanica per il riconoscimento dell'etnicit\u00e0 macedone da parte del segretariato balcanico del Comintern. Venne accettata dal segretariato politico a Mosca l'11 gennaio 1934 e approvata dal comitato esecutivo del Comintern.\nIl delegato del Partito Comunista di Grecia (KKE) Nikolaos Sargologos firm\u00f2 la mozione senza l'autorizzazione del partito stesso; invece di tornare ad Atene, emigr\u00f2 negli Stati Uniti. La testata giornalistica e organizzazione politica del KKE, \"Rizospastis\", fu contraria alla mozione perch\u00e9 sarebbe stata positiva per il partito bulgaro ma disastrosa per quello greco. Il KKE inizialmente non si trov\u00f2 molto d'accordo con la posizione della Federazione sulla Macedonia ma in seguito si adegu\u00f2. Nel giugno del 1924, al loro quinto incontro, riconobbe il popolo macedone e nel dicembre 1924 firm\u00f2 a favore di \"una Macedonia unita e indipendente e di una Tracia unita e indipendente\" con la prospettiva di un loro ingresso nella Federazione balcanica \"contro il gioco nazionale e sociale della borghesia greca e bulgara\".\nTuttavia, nel 1928 il KKE sub\u00ec una sconfitta devastante alle elezioni greche, soprattutto nella Macedonia greca. Nel 1927 i dissensi all'interno del partito resero instabile il movimento e a marzo, la conferenza del KKE degener\u00f2, con un'invocazione all'autodeterminazione dei Macedoni fino a quando non avessero aderito alla \"Federazione socialista sovietica dei Balcani\" solo per \"una sezione della Macedonia (l'area della Florina) abitata da Slavomacedoni\". Nel 1935 vennero chiesti \"diritti uguali per tutti\" a causa del \"cambiamento della composizione nazionale della regione greca della Macedonia\" e anche perch\u00e9 \"il principio leninista\u2013stalinista di autodeterminazione richiede la sostituzione del vecchio motto\". Il partito comunista della Jugoslavia aveva problemi interni e dissensi: le paure di una serbianizzazione del partito e della Banovina del Vardar, i cui abitanti si sentivano appartenere pi\u00f9 alla Bulgaria che al Regno di Jugoslavia. Il PCJ segu\u00ec l'esempio del KKE nel 1936, quando le aree di sinistra di ORIM, ORIT e ORID vennero incorporate da un principio regionale nei Partiti comunisti balcanici.\nIn Albania le idee comuniste vennero infiltrate dagli stati adiacenti. Nonostante gli sforzi del Comintern di stabilire un partito comunista inviando e sostenendo emissari come Kosta Boshnjaku e Ali Kelmendi dopo, i gruppi comunisti non erano molto organizzati ed erano abbastanza deboli. Il partito comunista verr\u00e0 fondato solo nel 1941.\nLa Conferenza di pace di Parigi modific\u00f2 i confini dell'Albania stabiliti dalla conferenza di Londra degli ambasciatori prima del primo conflitto mondiale, lasciando aree sostanzialmente abitate da Albanesi fuori dai confini nazionali. Allo stesso tempo, la casta dominante durante i primi anni venti era una classe ottomana che non intendeva affrontare i problemi pi\u00f9 importanti per il paese, come la riforma agraria o la questione degli Albanesi lasciati oltre confine.\nNei primi anni Venti due entit\u00e0 entrarono in contatto con il Comintern: l'opposizione di sinistra, guidata dal vescovo albanese Fan Noli, e il Comitato del Kosovo. Bajram Curri, un albanese di origini kosovare e persona chiave per entrambi i gruppi, dir\u00e0 nel dicembre del 1921 al ministro sovietico a Vienna che \"il popolo albanese aspetta impazientemente la determinazione delle loro frontiere non sulle basi di brutali e sanguinose considerazioni storiche, ma sulle basi della situazione reale che esiste oggi. Con la ferma convinzione che la Russia sovietica sapr\u00e0 determinare in un prossimo futuro i confini dell'Europa, in particolare nei Balcani, in un attimo, e prego che il grande governo sovietico possa soddisfare le nostre richieste in quel momento.\"\nDopo il fallimento della rivoluzione di giugno, Noli e gli altri si stabilirono a Vienna dove formarono il KONARE (Comitato nazionale rivoluzionario), un comitato rivoluzionario apertamente filo sovietico. Nonostante il KONARE e i dissensi interni, il Comitato del Kosovo si un\u00ec alla Federazione balcanica e ricevette aiuti finanziari. Avrebbero cooperato con rivoluzionari ORIM come Todor Aleksandrov e Petar Chaulev. Nel 1928, il KONARE pass\u00f2 di fatto sotto il controllo del Comintern; ventiquattro giovani albanesi vennero mandati a Mosca per seguire i loro corsi nelle istituzioni sovietiche. Ma agli inizi degli anni trenta, la difesa della Jugoslavia divenne ufficialmente una linea comunista. In questo modo non poteva arrivare alcun supporto al Comitato del Kosovo. L'avvicinamento dell'Italia fascista nella questione distrusse ogni connessione tra i nazionalisti irredentisti albanesi e il Comintern. Il KONARE si sarebbe dissolto a met\u00e0 degli anni trenta, lasciando il Comintern con gruppi comunisti frammentati dove figurava l'Albania.\nPeriodo del Cominform (1946-1948).\nPer un breve periodo durante il Cominform, il leader comunista jugoslavo Josip Broz Tito e il leader bulgaro Georgi Dimitrov lavorarono ad un progetto di unificazione dei loro paesi in un'unica Repubblica federale balcanica. Vista come una concessione alla Jugoslavia, le autorit\u00e0 bulgare acconsentirono al riconoscimento di una distinta etnicit\u00e0 dei macedoni nell'area bulgara della regione macedone. Questa era una delle condizioni dell'accordo di Bled firmato tra la Jugoslavia e la Bulgaria il primo agosto del 1947. Nel novembre del 1947, messa sotto pressione sia dagli Jugoslavi che dai Sovietici, la Bulgaria firm\u00f2 anche un trattato di amicizia con la Jugoslavia.\nIl partito comunista bulgaro al governo venne costretto ancora una volta ad adattarsi agli interessi sovietici nei Balcani: le politiche risultanti dall'accordo vennero modificate dopo la rottura tra Tito e Stalin nel giugno del 1948, quando la Bulgaria, all'epoca sotto l'influenza dell'Unione sovietica, venne costretta a prendere una posizione contraria alla Jugoslavia."}
{"id": "6679857", "revid": "1543377", "url": "https://it.wikipedia.org/wiki?curid=6679857", "title": "Link 4", "text": "Il Link 4 \u00e8 uno dei primi Data Link tattici (collegamento di dati tattici) che sono stati sviluppati, per cui \u00e8 estremamente semplice rispetto a quelli pi\u00f9 recenti. \u00c8 stato progettato per lo scambio di informazioni con e tra jet da combattimento. Negli Stati Uniti \u00e8 noto come \"TADIL-C\".\nIl contenuto della sua messaggistica e il protocollo di trasmissione sono definiti dallo STANAG 5504, mentre la sua implementazione operativa \u00e8 definita nel documento NATO ADatP-4.\nNel 2010 il Link 4 \u00e8 caduto in disuso, essendo stato soppiantato dal Link 16.\nIntroduzione.\nQuesto Tactical Data Link \u00e8 stato utilizzato principalmente per fornire ad una pattuglia di aerei in missione Combat Air Patrol (CAP) la posizione degli obiettivi durante un'intercettazione.\nAdottato inizialmente alla fine degli anni \u201950, il Link 4A si \u00e8 guadagnato la reputazione di essere un sistema affidabile. Ma le trasmissioni su Link 4A non sono sicure, n\u00e9 resistenti al disturbo (jamming). Comunque, il Link 4A \u00e8 semplice da utilizzare e manutenere senza causare seri o prolungati problemi di connettivit\u00e0.\nLa capacit\u00e0 del Link 4 in termini di scambio di rilevamenti, al momento della sua progettazione, era stata derivata da quella dei mezzi di rilevamento degli aerei stessi e da quella dei sistemi di missione di elaborare le informazioni ricevute (in termini di potenza di calcolo e memoria tipicamente disponibili al momento della nascita di questo standard).\nLa situazione tattica estremamente ridotta che era riportata su velivoli non-C2, da parte di piattaforme C2, \u00e8 stata adattata ai \"CONOPS\" (sigla inglese per \"concept of operations\" - Concetti Operativi) in vigore prima dell'avvento della Network Centric Warfare o NCW.\nIn questo contesto, il Link 11 era responsabile della diffusione dell'immagine tattica tra le piattaforme C2.\nSui velivoli moderni vengono utilizzati gli NPG (\"Network Participation Groups\") \"Air Control\" e \"Non-C2-to-Non-C2\" del Link 16 invece del Link 4.\nIl Link 4 \u00e8 un link con struttura a rete (\"netted\"), codifica di tipo TDM - Time Division Multiplexing (\"multiplazione a divisione di tempo\") che opera nella banda UHF e offre un bit rate di 5.000 bit al secondo.\nUso del Link 4 nelle forze armate USA.\nLink 4A.\nIl Link 4A aveva un throughput di dati molto limitato, non implementava tecniche di resistenza ai disturbi ECM e poteva soddisfare solo un numero limitato di unit\u00e0 partecipanti (fino a 8). Fu, tuttavia, il primo collegamento dati ad essere integrato nei caccia per fornire un'unit\u00e0 C2 digitale ad un canale di comunicazione per questo tipo di aerei.\nIl Link 4A poteva essere utilizzato come collegamento unidirezionale (ovvero, dove la trasmissione di messaggi di controllo va dall'unit\u00e0 di controllo all'aeromobile) o come collegamento a due vie. Alcuni aerei, ad es. l'USN S-3 Viking, erano equipaggiati solo per le comunicazioni unidirezionali. L'F-14 dell'USN e l'F/A-18 (sia nella versione della Marina che in quella dei Marines) sono in grado di comunicare a due vie e possono rispondere ai messaggi ricevuti. Le risposte possono contenere la loro posizione, il quantitativo di carburante disponibile e lo stato degli armamenti, nonch\u00e9 riporti di tracce del sensore di bordo. Il Link 4 \u00e8 stato installato sulle navi della Marina USA e sugli E-2C Hawkeye, S3 e F-14. \u00c8 stato inoltre installato su piattaforme A-6, EA-6B e F/A-18 gestite da Marina e Marines.\nDal punto di vista operativo, il Link 4A era l'equivalente dell\u2019NPG \"Air Traffic Control\" (ATC) del Link 16 e permetteva lo scambio dei messaggi delle Serie V e Serie R, a supporto di:\nLink 4C.\nLink 4C \u00e8 un collegamento dati da caccia a caccia progettato per integrare le funzionalit\u00e0 del Link 4A, sebbene i 2 collegamenti non comunichino direttamente tra loro. Esso utilizza i messaggi della serie F e fornisce in una certa misura della resistenza ai disturbi ECM. Il Link 4C \u00e8 montato solo sull'F-14, che per\u00f2 non pu\u00f2 comunicare simultaneamente sui Link 4A e 4C. Fino a 4 caccia possono partecipare ad una singola rete Link 4C. I caccia possono cos\u00ec scambiarsi dati posizionali, di stato e di destinazione. \nIl Link 4C \u00e8 l'equivalente dell\u2019NPG \"Non-C2-to-Non-C2\" del Link 16.\nSostituzione del Link 4A.\n\u00c8 previsto che il Link 16 assumer\u00e0 il ruolo del Link 4A nelle operazioni AIC e ATC ed il ruolo del Link 4C nelle operazioni da caccia a caccia. Tuttavia, il Link 16 non \u00e8 attualmente in grado di sostituire la funzione ACLS del Link 4A, per cui \u00e8 probabile che l'aereo controllato rimanga equipaggiato con il Link 4A per eseguire gli appontaggi sulle portaerei."}
{"id": "6679858", "revid": "965985", "url": "https://it.wikipedia.org/wiki?curid=6679858", "title": "West Baraboo (Wisconsin)", "text": ""}
{"id": "6679859", "revid": "767487", "url": "https://it.wikipedia.org/wiki?curid=6679859", "title": "West Baraboo", "text": "West Baraboo \u00e8 un villaggio degli Stati Uniti d'America, situato in Wisconsin, nella contea di Sauk."}
{"id": "6679865", "revid": "767487", "url": "https://it.wikipedia.org/wiki?curid=6679865", "title": "Winter (Wisconsin)", "text": "Winter \u00e8 un villaggio degli Stati Uniti d'America, situato in Wisconsin, nella contea di Sawyer."}
{"id": "6679870", "revid": "767487", "url": "https://it.wikipedia.org/wiki?curid=6679870", "title": "Tigerton (Wisconsin)", "text": "Tigerton \u00e8 un villaggio degli Stati Uniti d'America, situato in Wisconsin, nella contea di Shawano."}
{"id": "6679872", "revid": "767487", "url": "https://it.wikipedia.org/wiki?curid=6679872", "title": "Wittenberg (Wisconsin)", "text": "Wittenberg \u00e8 un villaggio degli Stati Uniti d'America, situato in Wisconsin, nella contea di Shawano."}
{"id": "6679874", "revid": "767487", "url": "https://it.wikipedia.org/wiki?curid=6679874", "title": "Waldo (Wisconsin)", "text": "Waldo \u00e8 un villaggio degli Stati Uniti d'America, situato in Wisconsin, nella contea di Sheboygan."}
{"id": "6679878", "revid": "767487", "url": "https://it.wikipedia.org/wiki?curid=6679878", "title": "Somerset (Wisconsin)", "text": "Somerset \u00e8 un villaggio degli Stati Uniti d'America, situato in Wisconsin, nella contea di St. Croix."}
{"id": "6679879", "revid": "110157", "url": "https://it.wikipedia.org/wiki?curid=6679879", "title": "Star Prairie", "text": "Star Prairie \u00e8 un villaggio degli Stati Uniti d'America, situato in Wisconsin, nella contea di St. Croix."}
{"id": "6679882", "revid": "2056951", "url": "https://it.wikipedia.org/wiki?curid=6679882", "title": "Wilson (Contea di St. Croix, Wisconsin)", "text": "Wilson \u00e8 un villaggio degli Stati Uniti d'America, situato in Wisconsin, nella contea di St. Croix."}
{"id": "6679884", "revid": "1005847", "url": "https://it.wikipedia.org/wiki?curid=6679884", "title": "Elezioni parlamentari in Messico del 2015", "text": "Le elezioni parlamentari in Messico del 2015 si sono tenute il 7 giugno."}
{"id": "6679885", "revid": "965985", "url": "https://it.wikipedia.org/wiki?curid=6679885", "title": "Woodville (Contea di St. Croix, Wisconsin)", "text": ""}
{"id": "6679887", "revid": "110157", "url": "https://it.wikipedia.org/wiki?curid=6679887", "title": "Woodville (contea di St. Croix, Wisconsin)", "text": "Woodville \u00e8 un villaggio degli Stati Uniti d'America, situato in Wisconsin, nella contea di St. Croix."}
{"id": "6679889", "revid": "827882", "url": "https://it.wikipedia.org/wiki?curid=6679889", "title": "Tetsu", "text": "Tetsu \u00e8 un nome proprio di persona maschile giapponese."}
{"id": "6679890", "revid": "729019", "url": "https://it.wikipedia.org/wiki?curid=6679890", "title": "Giuseppe Curia", "text": "Biografia.\n\u00c8 conosciuto per aver recitato in \"La locanda della maladolescenza\" (1980) diretto da Marco Sole, \"La zia svedese\" (1981) e \"Sesso allegro\" (1981), entrambi diretti da Mario Siciliano."}
{"id": "6679891", "revid": "1005847", "url": "https://it.wikipedia.org/wiki?curid=6679891", "title": "Elezioni parlamentari a Cuba del 1956", "text": "Le elezioni parlamentari di medio termine a Cuba del 1956 si tennero il 1\u00ba novembre per eleggere la met\u00e0 dei parlamentari del Senato e della Camera dei Rappresentanti."}
{"id": "6679895", "revid": "1048993", "url": "https://it.wikipedia.org/wiki?curid=6679895", "title": "Tormento d'anime", "text": ""}
{"id": "6679896", "revid": "1361571", "url": "https://it.wikipedia.org/wiki?curid=6679896", "title": "Michele Scaroina", "text": "Biografia.\nMichele Scaronia apparteneva a una famiglia borghese. Sua sorella Candida spos\u00f2 lo scultore molisano Paolo Saverio di Zinno.\nLa citt\u00e0 natale, Campobasso, risulta dalla firma che Michele Scaronia lasci\u00f2 sul dipinto che raffigura l'\"Incoronazione di Maria e santi\" e che \u00e8 conservato nella chiesa di San Nicola, a Celenza Valfortore. Egli dipinse nel 1759 la \"Madonna con Bambino tra San Nicola, San Pietro e Sant'Antonio\", che si trova nella chiesa di Santa Maria Assunta, a Mirabello Sannitico e affreschi nella chiesa di Sant'Antonio Abate a Campobasso. \nNel 1772, per il re Ferdinando I delle Due Sicilie realizz\u00f2 le 17 tele, di taglio favolistico e di gusto orientalista, che dal 2011 sono esposte alla Reggia di Caserta, in una delle nove sale allestite al piano terra, dove una volta era ospitato il laboratorio di restauro."}
{"id": "6679897", "revid": "767487", "url": "https://it.wikipedia.org/wiki?curid=6679897", "title": "Stetsonville", "text": "Stetsonville \u00e8 un villaggio degli Stati Uniti d'America, situato in Wisconsin, nella contea di Taylor."}
{"id": "6679901", "revid": "767487", "url": "https://it.wikipedia.org/wiki?curid=6679901", "title": "Strum (Wisconsin)", "text": "Strum \u00e8 un villaggio degli Stati Uniti d'America, situato in Wisconsin, nella contea di Trempealeau."}
{"id": "6679905", "revid": "767487", "url": "https://it.wikipedia.org/wiki?curid=6679905", "title": "Trempealeau", "text": "Trempealeau \u00e8 un villaggio degli Stati Uniti d'America, situato in Wisconsin, nella contea di Trempealeau."}
{"id": "6679906", "revid": "110157", "url": "https://it.wikipedia.org/wiki?curid=6679906", "title": "Stoddard (Wisconsin)", "text": "Stoddard \u00e8 un villaggio degli Stati Uniti d'America, situato in Wisconsin, nella contea di Vernon."}
{"id": "6679907", "revid": "767487", "url": "https://it.wikipedia.org/wiki?curid=6679907", "title": "Sharon (Wisconsin)", "text": "Sharon \u00e8 un villaggio degli Stati Uniti d'America, situato in Wisconsin, nella contea di Walworth."}
{"id": "6679941", "revid": "287204", "url": "https://it.wikipedia.org/wiki?curid=6679941", "title": "Walworth", "text": ""}
{"id": "6679943", "revid": "767487", "url": "https://it.wikipedia.org/wiki?curid=6679943", "title": "Walworth (Wisconsin)", "text": "Walworth \u00e8 un villaggio degli Stati Uniti d'America, situato in Wisconsin, nella contea di Walworth."}
{"id": "6679946", "revid": "1005847", "url": "https://it.wikipedia.org/wiki?curid=6679946", "title": "Elezioni generali a Cuba del 1954", "text": "Le elezioni generali a Cuba del 1954 si tennero il 1\u00ba novembre.\nFulgencio Batista vinse le elezioni presidenziali con la Coalizione Nazionale Progressista senza oppositori, poich\u00e9 l'unico candidato dell'opposizione, \nRam\u00f3n Grau San Mart\u00edn, ritir\u00f2 la sua candidatura due giorni prima delle elezioni, denunciando le frodi del governo. Il Partito d'Azione Progressista ottenne 36 seggi su 54 al Senato e 60 seggi su 130 alla Camera dei Rappresentanti. L'affluenza fu del 52,4%.\nRisultati.\nElezioni presidenziali.\nLa Coalizione Nazionale Progressista era un'alleanza del Partito d'Azione Progressista, dell'Unione Radicale, del Partito Repubblicano Democratico e del Partito Liberale Autonomista."}
{"id": "6679948", "revid": "1048993", "url": "https://it.wikipedia.org/wiki?curid=6679948", "title": "Il vetturale del Moncenisio (film 1956)", "text": ""}
{"id": "6679950", "revid": "767487", "url": "https://it.wikipedia.org/wiki?curid=6679950", "title": "Slinger", "text": "Slinger \u00e8 un villaggio degli Stati Uniti d'America, situato in Wisconsin, nella contea di Washington."}
{"id": "6679951", "revid": "767487", "url": "https://it.wikipedia.org/wiki?curid=6679951", "title": "Sussex (Wisconsin)", "text": "Sussex \u00e8 un villaggio degli Stati Uniti d'America, situato in Wisconsin, nella contea di Waukesha."}
{"id": "6679952", "revid": "21583", "url": "https://it.wikipedia.org/wiki?curid=6679952", "title": "Wales (Wisconsin)", "text": "Wales \u00e8 un villaggio degli Stati Uniti d'America, situato in Wisconsin, nella contea di Waukesha.\nStoria.\nWales venne fondata da immigrati gallesi nel 1840. Il legame con la storia del Galles \u00e8 evidente nella bandiera del villaggio che riprende la bandiera nazionale gallese."}
{"id": "6679953", "revid": "123963847", "url": "https://it.wikipedia.org/wiki?curid=6679953", "title": "Antonio Acciai", "text": "Biografia.\nSi trasfer\u00ec con la famiglia a Montesignano, in val Bisagno, e collabor\u00f2 fin da subito con la parrocchia del quartiere, nel 1937 entr\u00f2 nel seminario arcivescovile della citt\u00e0 e il 29 giugno 1948 venne ordinato sacerdote dal cardinale Giuseppe Siri.\nPoco dopo venne nominato curato di San Tommaso Apostolo, nel quartiere di Oregina, e il 20 gennaio 1963 divenne parroco titolare di Nostra Signora della Provvidenza nello stesso quartiere. Dato che non c'era nessuna chiesa, inizialmente le messe venivano celebrate in un garage di via Vesuvio. Poco dopo venne costruita,saltuariamente rimboccadosi le maniche e partecipandovi fisicamente, una chiesetta temporanea in via Napoli. e nel 1969 venne completata in via Vesuvio la nuova chiesa in cemento armato, con arredi recuperati da altre strutture, anche abbandonate.\nSi occup\u00f2 di scautismo e per tre anni fu assistente ecclesiastico del reparto \"Ge 1\u00b0 Atlantide\" dell'AGESCI, che venne costituito nel quartiere dietro sua sollecitazione.\nMor\u00ec nella notte del 4 aprile 1974 con la madre Emma Bigiarini e con il curato don Orazio Chiappare, nell'incendio della chiesa che aveva contribuito a costruire: i soccorsi tardarono ad arrivare all'interno dell'edificio a causa delle macchine parcheggiate.\nLe cause dell'incendio rimangono tuttora ignote: nel 1987 Elio Leonardi, gi\u00e0 condannato per furto, venne assolto, sebbene avesse confidato ad un detenuto del carcere di Vercelli di essersi introdotto nella canonica e di aver originato senza volerlo l'incendio. \nDon Acciai venne sepolto nel cimitero di Staglieno, ma gli abitanti del quartiere nel 2014 hanno chiesto al cardinale Angelo Bagnasco che venga tumulato nella chiesa di Nostra Signora della Provvidenza.\nIl parroco aveva anche polemizzato con il sindaco Augusto Pedull\u00e0 per la manutenzione degli impianti a gas che provocano morti nel quartiere e aveva chiesto l'eliminazione del lago del Lagaccio per costruire gli impianti sportivi, come poi avvenne nel 1970. Si mosse anche contro la disoccupazione e nel 1965 fece distribuire volantini al comizio del segretario del PLI, il deputato Giovanni Malagodi, vicino a Confindustria, per chiedere maggiori investimenti contro la disoccupazione.\nA don Acciai sono stati dedicati a Genova un parco, un ponte, una scuola dell'infanzia comunale e un centro comunitario e sociale nel quartiere del Lagaccio."}
{"id": "6679954", "revid": "767487", "url": "https://it.wikipedia.org/wiki?curid=6679954", "title": "Scandinavia (Wisconsin)", "text": "Scandinavia \u00e8 un villaggio degli Stati Uniti d'America, situato in Wisconsin, nella contea di Waupaca."}
{"id": "6679955", "revid": "124123", "url": "https://it.wikipedia.org/wiki?curid=6679955", "title": "Cesare Caso", "text": "Biografia.\nCesare Caso nasce a San Giorgio a Cremano il 21 ottobre del 1903. Eredita la passione per l'arte dal padre, anch'egli pittore e raffinato decoratore, dal quale riceve i primi insegnamenti pittorici. \u00c8 solo un adolescente quando gi\u00e0 partecipa con successo alle prime mostre d'arte nel suo paese, coltivando il sogno di frequentare l'Accademia delle Belle Arti di Napoli, al quale per\u00f2 dovr\u00e0 rinunciare a causa di una malattia che di li a poco colpir\u00e0 il padre. Fu il grande pittore ottocentista Gennaro Villani, che conobbe giovanissimo, a fargli da maestro e del quale rimase per tutta la vita devoto discepolo e sincero amico. Tra la fine degli anni 20 e per quasi tutti gli anni 30, pur continuando a dipingere, si dedica prevalentemente alla decorazione in chiese ed edifici della borghesia locale e napoletana e successivamente alla scenografia nei teatri della rivista a Napoli, campi in cui raccoglie altrettanti consensi ed in cui viene molto apprezzato per la sua maestria tecnica e stilistica. Insieme ai suoi storici amici e colleghi tra cui anche il Maestro Gennaro Villani ed altri valenti pittori della zona vesuviana, partecipa a diverse mostre a Napoli. Da citare la 2\u00aa Mostra Regionale alla Galleria Navarra di Napoli nel gennaio/ febbraio 1946 e le tre edizioni delle Mostre d'Arte al Circolo Professionisti ed Artisti della zona vesuviana rispettivamente nel 1945-46 e 47. Verso la fine degli anni 40 si trasferisce a Pavia, dove gi\u00e0 da anni vive la sorella maggiore Anna; qui oltre alla pittura, svolge (come del resto aveva gi\u00e0 fatto nel suo paese) lavori di scenografia e decorazione nella vicina Milano.\nNon saranno anni facili, quelli pavesi, dove, accolto prima tiepidamente nell'allora chiuso ambiente artistico locale, riuscir\u00e0 tuttavia nel tempo a farsi apprezzare partecipando con consenso di pubblico e di critica favorevoli a diverse esposizioni. Tra le pi\u00f9 importanti, la Mostra Collettiva Artisti Pavesi del 1958, al ridotto del Civico Teatro Franchini di Pavia, dove partecipa con due bellissime opere: Il Venditore di palloncini ed I Vecchi del Pertusano, gi\u00e0 inserite nel volume \" Artisti Viventi\" di Domenico Maggiore nel 1956 con una biografia sull'artista. Nel 1957 si presenta con due dipinti rispettivamente alla Mostra d'Arte Pura al Maschio Angioino a Napoli ed alla Mostra d'Arte Sacra di Caserta, aggiudicandosi, in entrambe le Esposizioni, Medaglia d'Argento e Diploma di Merito. Fu per\u00f2 il periodo milanese il pi\u00f9 fulgido artisticamente. \u00c8 infatti a Milano, citt\u00e0 in cui si trasferisce verso la fine degli anni cinquanta, che ottiene i maggiori riconoscimenti, partecipando a mostre nelle pi\u00f9 importanti Gallerie d'Arte accanto a nomi di prestigio del panorama artistico di quel periodo (come Cantatore, Marinucci e Sassu) e con recensioni e note critiche lusinghiere.\nTrascorre l'ultima parte della sua vita a Sorrento, citt\u00e0 in cui vive per tutti gli anni 70, un'intensa attivit\u00e0 artistica, partecipando a numerose collettive con i pittori sorrentini e allestendo diverse personali con grande successo.\nMuore a Sorrento il 26 agosto del 1987. La stampa qualificata si e' interessata a lui con numerose note critiche e recensioni unitamente a molti colleghi artisti, come Raffaele Barscigli\u00e8, che ne cur\u00f2 le recensioni in molti cataloghi di sue personali a Sorrento."}
{"id": "6679956", "revid": "72396", "url": "https://it.wikipedia.org/wiki?curid=6679956", "title": "Wild Rose (Stati Uniti d'America)", "text": "Wild Rose \u00e8 un villaggio degli Stati Uniti d'America, situato in Wisconsin, nella contea di Waushara."}
{"id": "6679957", "revid": "767487", "url": "https://it.wikipedia.org/wiki?curid=6679957", "title": "Winneconne", "text": "Winneconne \u00e8 un villaggio degli Stati Uniti d'America, situato in Wisconsin, nella contea di Winnebago."}
{"id": "6679958", "revid": "110157", "url": "https://it.wikipedia.org/wiki?curid=6679958", "title": "Vesper (Wisconsin)", "text": "Vesper \u00e8 un villaggio degli Stati Uniti d'America, situato in Wisconsin, nella contea di Wood."}
{"id": "6679960", "revid": "599013", "url": "https://it.wikipedia.org/wiki?curid=6679960", "title": "Roko Bad\u017eim", "text": ""}
{"id": "6679962", "revid": "1516566", "url": "https://it.wikipedia.org/wiki?curid=6679962", "title": "Arpa (araldica)", "text": "In araldica, l'arpa \u00e8 simbolo di \"tranquillit\u00e0\", \"animo eletto\" e \"allegria\". \u00c8 anche simbolo di santa Cecilia, patrona della musica.\n\u00c8 molto rara negli stemmi. Lo stemma dell'Irlanda, un'arpa d'oro con stringhe d'argento in campo blu, deve la sua origine allo strumento di Brian Boru, un re dell'isola. Da questo simbolo traggono origine anche il logo della societ\u00e0 aerea Ryanair, della birra Guinness e l'immagine impressa sulle monete euro irlandesi."}
{"id": "6679963", "revid": "228587", "url": "https://it.wikipedia.org/wiki?curid=6679963", "title": "Rome (Contea di Jefferson, Wisconsin)", "text": "Rome \u00e8 un census-designated place (CDP) degli Stati Uniti d'America, situato in Wisconsin, nella contea di Jefferson.\nGeografia fisica.\nSecondo lo United States Census Bureau ha un'area di 10.2 km\u00b2 di cui 9.6 km\u00b2 di terra e 0.5 km\u00b2 di acqua."}
{"id": "6679964", "revid": "132266", "url": "https://it.wikipedia.org/wiki?curid=6679964", "title": "Ribellione di Gugsa Welle", "text": ""}
{"id": "6679965", "revid": "125495456", "url": "https://it.wikipedia.org/wiki?curid=6679965", "title": "Generoso Jodice", "text": "Di professione avvocato, gi\u00e0 consigliere comunale a Marcianise, \u00e8 stato eletto senatore nelle liste del Partito Socialista Italiano dal 1958 al 1968 per due legislature (III e IV)."}
{"id": "6679966", "revid": "125858305", "url": "https://it.wikipedia.org/wiki?curid=6679966", "title": "Nakiri b\u014dch\u014d", "text": "Un nakiri b\u014dch\u014d \u00e8 un coltello da verdure con affilatura simmetrica. In genere lama alta, dai 15cm ai 16,5 cm (ma esistono anche misure maggiori), biselli con angoli ridottissimi e chiusi a filo. Esiste in due tipoligie, \"East\" e \"West\", una con il filo curvo e una con il filo dritto. Entrambi con punta mozza e curva finale."}
{"id": "6679967", "revid": "110157", "url": "https://it.wikipedia.org/wiki?curid=6679967", "title": "Reserve (Wisconsin)", "text": "Reserve \u00e8 un census-designated place (CDP) degli Stati Uniti d'America, situato in Wisconsin, nella contea di Sawyer."}
{"id": "6679969", "revid": "767487", "url": "https://it.wikipedia.org/wiki?curid=6679969", "title": "Randolph (Wisconsin)", "text": "Randolph \u00e8 un comune degli Stati Uniti d'America, situato in Wisconsin, diviso tra la contea di Columbia e la contea di Dodge."}
{"id": "6679979", "revid": "539155", "url": "https://it.wikipedia.org/wiki?curid=6679979", "title": "Pribautki", "text": "Pribautki (\u041f\u0440\u0438\u0431\u0430\u0443\u0442\u043a\u0438) (\"Chansons plaisantes\") sono quattro brevi composizioni per voce e otto strumenti composte da Igor' F\u00ebdorovi\u010d Stravinskij nel 1914. Il testo originale \u00e8 in russo, ma vengono ugualmente eseguite in francese nella traduzione di Charles-Ferdinand Ramuz.\nStoria.\nNei primi mesi del 1914 Stravinskij, durante un suo breve soggiorno a Kiev, mentre cercava materiale relativo alle nozze contadine nell'ipotesi di scrivere una cantata su questo soggetto, trov\u00f2 alcune raccolte di poesie popolari russe che port\u00f2 con s\u00e9 quando rientr\u00f2 in Svizzera poco prima dello scoppio della guerra. Da queste poesie ne scelse alcune che diventeranno le \"Berceuses du chat\" e le \"Pribautki\". Il testo originale russo venne tradotto dallo scrittore svizzero Ramuz di comune accordo con il musicista che gli spieg\u00f2 le sottigliezze e le particolarit\u00e0 degli accenti della sua lingua madre. La prima esecuzione avvenne a Parigi nel maggio del 1919 alla \"Salle Gaveau\"; nell'autunno furono poi eseguite durante alcuni concerti in citt\u00e0 della Svizzera, unitamente ad altre composizioni da camera di Straviskij, grazie all'aiuto del mecenate Werner Reinhart.\nTesti.\n &lt;poem&gt; Console-toi, vieil oncle Armand;\n tu te fais bien trop de mauvais sang,\n laisse aller tout droit ta jument\n \u00e0 l'auberge du Cheval Blanc:\n l\u00e0 est un joli vin clair,\n qui fait soleil dans le verre;\n le joli vin rend le coeur content:\n noie ton chagrin dedans.&lt;/poem&gt;\n &lt;poem&gt; Louise, viens vite,\n viens vite, ma fille:\n la p\u00e2te est lev\u00e9e...\n cours \u00e0 la cuisine\n chercher la farine...\n Les canards commencent\n \u00e0 souffler dans leurs mirlitons crev\u00e9s.\n Voil\u00e0 le coq qui leur r\u00e9pond\n et les poules qui tournent en rond.&lt;/poem&gt;\n &lt;poem&gt; Le colonel part pour la chasse,\n tire sur une b\u00e9casse, manque la b\u00e9casse,\n tire sur une perdrix, la perdrix s'en fuit,\n tombe et casse son fusil;\n il appelle son chien\n son chien ne r\u00e9pond rien;\n sa femme l'a re\u00e7u, sa femme l'a battu...\n Chassera jamais plus.&lt;/poem&gt;\n &lt;poem&gt; Dans une ville en l'air,\n un vieux assis par terre.\n Et puis voil\u00e0 que le vieux\n fait cuire sa soupe sans feu.\n Un li\u00e8vre sur la route \n lui demande sa soupe.\n Et le vieux a dit comme \u00e7a,\n au bossu de se tenir droit,\n au manchot d'\u00e9tendre les bras,\n et au muet de parler plus bas.&lt;/poem&gt;\nAnalisi.\nBench\u00e9 i \"Pribautki\" siano stati scritti pensando ad una voce maschile (Stravinskij infatti afferma di aver avuto in mente la voce baritonale del fratello Gurij), sono generalmente interpretate da un soprano. La voce \u00e8 protagonista di questi brevi pezzi che sono in sostanza dei \"nonsense\" tratti dalla fantasia popolare. Ad esempio nel primo pezzo, \"L'oncle Armand\", il canto si alterna su due sole brevi linee melodiche ripetute, accompagnate, in contrasto, da una strumentazione che gioca su di un politonalismo appenna accennato, per poi spiegarsi in libert\u00e0 in divertenti vocalizzi. Anche gli altri tre pezzi si discostano notevolmente dai classici brani cameristici per apparentarsi invece ad una spontanea vena rusticana, paesana, intrisa di umorismo. La musica, per\u00f2, come ebbe a precisare lo stesso musicista, non contiene un reale materiale folcloristico; l'aspetto popolaresco delle quattro filastrocche \u00e8 dovuto all'innata capacit\u00e0 di Stravinskij di reinventarsi la musica traendola da una memoria inconscia di melodie antiche della sua terra.\nOrganico.\nVoce, flauto, oboe, corno inglese, clarinetto, violino, viola, violoncello, contrabbasso"}
{"id": "6679982", "revid": "767487", "url": "https://it.wikipedia.org/wiki?curid=6679982", "title": "Rockland (Wisconsin)", "text": "Rockland \u00e8 un comune degli Stati Uniti d'America, situato in Wisconsin, diviso tra la contea di La Crosse e la contea di Monroe."}
{"id": "6679983", "revid": "110157", "url": "https://it.wikipedia.org/wiki?curid=6679983", "title": "Rio (Wisconsin)", "text": "Rio \u00e8 un comune degli Stati Uniti d'America, situato in Wisconsin, nella contea di Columbia."}
{"id": "6679985", "revid": "110157", "url": "https://it.wikipedia.org/wiki?curid=6679985", "title": "Rockdale (Wisconsin)", "text": "Rockdale \u00e8 un comune degli Stati Uniti d'America, situato in Wisconsin, nella contea di Dane."}
{"id": "6679986", "revid": "110157", "url": "https://it.wikipedia.org/wiki?curid=6679986", "title": "Reeseville", "text": "Reeseville \u00e8 un comune degli Stati Uniti d'America, situato in Wisconsin, nella contea di Dodge."}
{"id": "6679987", "revid": "110157", "url": "https://it.wikipedia.org/wiki?curid=6679987", "title": "Rosendale (Wisconsin)", "text": "Rosendale \u00e8 un comune degli Stati Uniti d'America, situato in Wisconsin, nella contea di Fond du Lac."}
{"id": "6679991", "revid": "110157", "url": "https://it.wikipedia.org/wiki?curid=6679991", "title": "Rewey", "text": "Rewey \u00e8 un comune degli Stati Uniti d'America, situato in Wisconsin, nella contea di Iowa."}
{"id": "6679992", "revid": "110157", "url": "https://it.wikipedia.org/wiki?curid=6679992", "title": "Ridgeway (Wisconsin)", "text": "Ridgeway \u00e8 un comune degli Stati Uniti d'America, situato in Wisconsin, nella contea di Iowa."}
{"id": "6679993", "revid": "767487", "url": "https://it.wikipedia.org/wiki?curid=6679993", "title": "Reedsville (Wisconsin)", "text": "Reedsville \u00e8 un comune degli Stati Uniti d'America, situato in Wisconsin, nella contea di Manitowoc."}
{"id": "6679994", "revid": "767487", "url": "https://it.wikipedia.org/wiki?curid=6679994", "title": "Rothschild (Wisconsin)", "text": "Rothschild \u00e8 un comune degli Stati Uniti d'America, situato in Wisconsin, nella contea di Marathon."}
{"id": "6679995", "revid": "767487", "url": "https://it.wikipedia.org/wiki?curid=6679995", "title": "River Hills", "text": "River Hills \u00e8 un comune degli Stati Uniti d'America, situato in Wisconsin, nella contea di Milwaukee."}
{"id": "6679996", "revid": "93180209", "url": "https://it.wikipedia.org/wiki?curid=6679996", "title": "Benedetto di Leonardo", "text": ""}
{"id": "6679998", "revid": "767487", "url": "https://it.wikipedia.org/wiki?curid=6679998", "title": "Rosholt (Wisconsin)", "text": "Rosholt \u00e8 un comune degli Stati Uniti d'America, situato in Wisconsin, nella contea di Portage."}
{"id": "6680014", "revid": "30445", "url": "https://it.wikipedia.org/wiki?curid=6680014", "title": "Obodrita", "text": ""}
