{"id": "6319558", "revid": "1543377", "url": "https://it.wikipedia.org/wiki?curid=6319558", "title": "Signore di Llangollen", "text": "Con il termine signore di Llangollen o dame di Llangollen (in inglese: \"Ladies of Llangollen\") si fa riferimento a due donne irlandesi vissute tra il XVIII e il XIX secolo, Lady Eleanor Butler (1739\u20131829) e Miss Sarah Ponsonby (1755\u20131831), che fuggirono dal proprio Paese a causa della loro relazione sentimentale osteggiata dalle rispettive famiglie per rifugiarsi in Galles, segnatamente a Plas Newydd, una residenza di Llangollen, dove vissero tra il 1780 e il 1829 (anno di morte della Butler) assieme alla loro cameriera, Mary Carryl, indossando spesso abiti maschili.. Oltre che per la loro relazione omosessuale, divennero note anche per la loro intensa vita sociale, che comprendeva frequentazioni con personaggi celebri quali Sir Walter Scott, William Wordsworth, Anna Seward, Josiah Wedgwood e il duca di Wellington, e per le loro relazioni epistolari, che annoveravano la regina Carlotta, Lord Byron e Mary Shelley.\nBiografie.\nEleanor Butler.\nEleanor Charlotte Butler nacque a Cambrai, in Francia, nel 1738 o 1739. Era la figlia pi\u00f9 giovane di Walter Bulter, conte di Ormonde, e di Eleanor de Montmorency Morres, proprietari del castello di Kilkenny.\nFu educata nel monastero benedettino di Nostra Signora della Consolazione a Cambrai, prima di fare ritorno in Irlanda, dove prosegu\u00ec i propri studi.\nA differenza dei suoi fratelli e sorelle, che contrassero matrimoni vantaggiosi, non mostrava particolare inclinazione verso questo vincolo e a 39 anni era ancora nubile.\nSarah Ponsonby.\nSarah Ponsonby nacque nel 1755 ed era figlia di Chambre Brabazon Ponsonby e di Louisa Lyons.. Rimasta presto orfana di entrambi i genitori (la madre mor\u00ec infatti nel 1758, quando lei aveva appena tre anni, mentre il padre mor\u00ec nel 1762, quando lei aveva 7 anni), fu adottata dalla prima cugina del padre, Lady Betty Fownes, e dal marito di quest'ultima, Sir William Fownes.\nFu educata presso la Miss Parke's School di Kilkenny.\nVicende.\nNonostante vivessero a circa 20 miglia di distanza l'una dall'altra (Eleanor Butler abitava al castello di Kilkenny e Sarah Ponsonby a Woodstock), la Butler e la Ponsonby si conobbero quando avevano rispettivamente 29 e 13 anni, ovvero mentre la Ponsonby stava frequentando la scuola a Kilkenny. Dopo essersi conosciute, tra loro inizi\u00f2 un'intensa relazione epistolare.\nIn seguito dopo che la giovane Ponsonby aveva subito delle avances dal suo tutore, Sir William Fownes, un uomo di mezza et\u00e0, che le aveva proposto di sposarla, e che alla Butler era stato paventato un ritorno al convento di Cambrai dove aveva studiato da ragazza, nel 1778 le due pianificarono una fuga insieme verso l'Inghilterra.\nIn un primo tempo, per non essere scoperte dalle proprie famiglie, si travestirono da uomini armati di pistola. La fuga per\u00f2 fall\u00ec e le due vennero subito rintracciate.\nIn seguito, la Butler progett\u00f2 una nuova fuga con la Ponsonby: ad aiutarle fu Mary Carryl, che in seguito divenne la loro cameriera. Stavolta, le rispettive famiglie decisero di non osteggiare la fuga delle due, lasciando loro anche una rendita.\nLe due iniziarono il proprio viaggio il 9 maggio 1778 con l'intento di raggiungere l'Inghilterra. Dopo essere sbarcate a Milford Haven, in Galles, iniziarono per\u00f2 un giro del Galles settentrionale che le fece innamorare della zona, tanto da decidere di rimanervi: il loro girovagare dur\u00f2 circa 6 settimane.\nUna volta stabilitesi a Llangollen, la Butler e la Ponsonby si dedicarono - cos\u00ec si racconta - \"all'amicizia, al nubilato e a fare la calza\". Si dedicavano inoltre alle passeggiate e alle gite in bicicletta.\nLe due donne divennero note anche per il loro taglio corto di capelli e per gli abiti maschili che solevano indossare. Si rivolgevano l'una verso l'altra chiamandosi \"la mia amata\" o \"la mia met\u00e0\".\nNel 1790, apparve un articolo a loro dedicato sul \"General Evening Post\", articolo che sottolineava la loro eleganza, il loro gusto e la loro pulizia. Inoltre, si diceva di Eleanor Butler che \"vestiva come una cavallerizza\", mentre Sarah Ponsonby veniva descritta come \"graziosa\" e \"femminile\".\nAssieme a loro visse fino alla sua morte la cameriera, Mary Carryl, soprannominata \"Mary the Bruiser\", ovvero \"Mary la prepotente\". Dopo la sua morte, fu sepolta nel cimitero della chiesa di San Collen di Llangollen, dove la Butler e la Ponsonby fecero erigere un grande monumento in sua memoria.\nLady Eleanor Butler mor\u00ec nel giugno del 1829, all'et\u00e0 di 90 anni. Due anni dopo mor\u00ec, all'et\u00e0 di 76 anni, anche Miss Sarah Ponsonby.\nPlas Newydd, la dimora delle signore di Llangollen.\nPlas Newydd (\"Palazzo Nuovo\"), la residenza dove vissero le \"signore di Llangollen\", \u00e8 un edificio in stile gotico e Tudor con rivestimenti in legno di quercia ed \u00e8 dotato di cinque stanze con mobili in stile elisabettiano e giacobiano e circondato da giardini all'italiana."}
{"id": "6319571", "revid": "110157", "url": "https://it.wikipedia.org/wiki?curid=6319571", "title": "Chiesa di San Francesco di Sales (Milano)", "text": "San Francesco di Sales \u00e8 una chiesa parrocchiale cattolica che sorge nel centro di Milano, in via della Commenda n. 37. \u00c8 compresa nel Decanato del Centro Storico nella Zona pastorale I. La chiesa venne eretta tra il 1968 e il 1970 su progetto dell'architetto razionalista Vittorio Gandolfi (1919-1999). All'interno opere di Genesio Fumagalli, Carlo Paganini, Romano Rui ed Eros Pellini, quest'ultimo autore anche de \"Le sette opere di misericordia corporale\" a sinistra dell'ingresso e la \"Madonna con Bambino\"."}
{"id": "6319587", "revid": "736476", "url": "https://it.wikipedia.org/wiki?curid=6319587", "title": "Dame di Llangollen", "text": ""}
{"id": "6319588", "revid": "363629", "url": "https://it.wikipedia.org/wiki?curid=6319588", "title": "Et\u00e0 dinomenide", "text": ""}
{"id": "6319620", "revid": "729019", "url": "https://it.wikipedia.org/wiki?curid=6319620", "title": "Ferrovia della Matinha", "text": "La ferrovia della Matinha (in portoghese \"Linha da Matinha\") \u00e8 un breve tratto di ferrovia che collega la stazione di Lisbona Santa Apol\u00f3nia al porto di Lisbona nella zona detta della Matinha. \u00c8 lungo 2,8\u00a0km ed \u00e8 usato esclusivamente per il trasporto merci.\nStoria.\nLa \"Linha da Matinha\" \u00e8 quanto rimane di una ferrovia pi\u00f9 lunga che procedeva verso Nord fino a raggiungere la ferrovia del Nord nella stazione di Sacav\u00e9m. La soppressione della tratta risale agli anni novanta e il suo uso attuale dall'Expo 1998.\nNegli anni quaranta la linea era in uso per l'accesso all'idroscalo di Lisbona (sito nella Doca dos Olivais), collegandolo alla rete ferroviaria europea quale accesso ai voli transatlantici passeggeri e merci."}
{"id": "6319621", "revid": "1104133", "url": "https://it.wikipedia.org/wiki?curid=6319621", "title": "Kakegurui", "text": " \u00e8 un manga scritto da Homura Kawamoto e disegnato da T\u014dru Naomura, serializzato sul \"Gangan Joker\" di Square Enix dal 22 marzo 2014. Tre manga spin-off sono pubblicati sempre da Square Enix rispettivamente dal 2015, 2016 e 2017. Un adattamento anime, prodotto da MAPPA, ha iniziato la trasmissione televisiva in Giappone il 1\u00ba luglio 2017.\nTrama.\nL'Accademia Privata Hyakkaou \u00e8 famosa per ospitare i figli di uomini d'affari, politici e di ricchi e influenti personaggi in Giappone, contando molti futuri leader e professionisti tra il corpo studentesco. Nella scuola, la gerarchia studentesca \u00e8 determinata dai contributi al consiglio studentesco che sono alimentati da un intricato sistema di gioco in cui gli studenti scommettono le loro fortune gli uni contro gli altri. Coloro che non sono in grado di contribuire a causa dei loro debiti diventano \"bestie\" o \"animali domestici\", ovvero schiavi per i capricci di coloro che detengono i loro debiti. Coloro che non estinguono i loro debiti alla fine del loro tempo presso la scuola ricevono programmi di vita che ne dettano la carriera, con chi devono sposarsi e avere figli.\nLa studentessa appena trasferitasi Yumeko Jabami \u00e8 entusiasta di iniziare a partecipare, ma presto viene rivelato che il suo fine ultimo \u00e8 scommettere sul brivido dato dal gioco d'azzardo piuttosto che sul guadagno finanziario o sociale. Con un'eccezionale capacit\u00e0 di scoprire le truffe nel gioco d'azzardo, interrompe rapidamente la gerarchia della scuola, creando problemi al consiglio studentesco che cercher\u00e0 freneticamente di trovare il modo di schiacciarla.\nMedia.\nManga.\nIl manga, scritto da Homura Kawamoto e disegnato da T\u014dru Naomura, ha iniziato la serializzazione sulla rivista \"sh\u014dnen\" \"Gangan Joker\" di Square Enix il 22 marzo 2014. Il primo volume \"tank\u014dbon\" \u00e8 stato pubblicato il 22 ottobre 2014 e al 21 ottobre 2021 ne sono stati messi in vendita in tutto quindici. In Italia la serie \u00e8 stata annunciata a luglio 2017 da J-Pop e pubblicata da ottobre 2017. L'editore italiano ha indicato come target un pubblico pi\u00f9 maturo, ovvero \"seinen\". In America del Nord i diritti sono stati acquistati da Yen Press.\nManga spin-off.\nLa serie ha ottenuto tre manga spin-off. Il primo, intitolato e disegnato da Kei Saiki, ha iniziato la serializzazione sul \"Gangan Joker\" il 19 settembre 2015. Undici volumi \"tank\u014dbon\" sono stati pubblicati tra il 22 dicembre 2015 e il 22 febbraio 2021. In Italia la serie viene pubblicata da J-Pop dall'11 luglio 2018, dove il primo numero fu distribuito assieme al sesto della serie regolare. Negli Stati Uniti i diritti di distribuzione in lingua inglese sono stati acquistati da sempre da Yen Press.\nIl secondo, intitolato e disegnato da Taku Kawamura, \u00e8 un manga \"yonkoma\" di genere comico che ha iniziato la serializzazione sempre sul \"Gangan Joker\" il 22 dicembre 2016. Otto volumi \"tank\u014dbon\" sono stati pubblicati tra il 22 luglio 2017 e il 22 febbraio 2021.\nIl suo nome deriva dall'ufficializzazione della serie come Kakkokari nonostante la corretta lettura del kanji \u4eee sia \"Kari\".\nIl terzo, intitolato e disegnato da Y\u016bichi Hiiragi, \u00e8 stato lanciato sull'app \"Manga Up!\" di Square Enix il 21 febbraio 2017. Quattro volumi \"tank\u014dbon\" sono stati pubblicati rispettivamente il 22 luglio 2017 e il 22 giugno 2020. In Italia la serie \u00e8 stata annunciata al Lucca Comics &amp; Games 2021 da Edizioni BD che pubblicher\u00e0 la serie sotto l'etichetta J-Pop a marzo 2022.\nAnime.\nUn adattamento anime di dodici episodi, prodotto da MAPPA e diretto da Y\u016bichir\u014d Hayashi, \u00e8 andato in onda dal 1\u00ba luglio al 23 settembre 2017. La composizione della serie \u00e8 stata affidata a Yasuko Kobayashi, mentre la colonna sonora \u00e8 stata composta dai Technoboys Pulcraft Green-Fund. Le sigle di apertura e chiusura sono rispettivamente \"Deal with the Devil\" di Tia e \"LAYon-theLINE\" dei D-selections. Un'edizione italiana \u00e8 stata resa disponibile in streaming su Netflix dal 1\u00ba febbraio 2018.\nUna seconda stagione, intitolata , ha iniziato la trasmissione televisiva l'8 gennaio 2019. Il cast e lo staff principali sono gli stessi della prima stagione, eccetto Kiyoshi Matsuda che ha affiancato Hayashi nel ruolo di regista. Le sigle di apertura e chiusura sono rispettivamente di Junna e \"AlegriA\" dei D-selections. La seconda stagione \u00e8 composta da 12 episodi.\nNel novembre 2021 \u00e8 stato annunciato che \"Kakegurui twin\" verr\u00e0 adattato come ONA da parte dello studio MAPPA e uscir\u00e0 a livello internazionale distribuito da Netflix ad agosto 2022.\nLive action.\nIl 21 novembre 2017 \u00e8 stato annunciato un dorama live action diretto da Tsutomu Hanabusa che \u00e8 andata in onda per la prima volta il 14 gennaio 2018 su MBS. Tale trasposizione ha come protagonisti Ry\u014dta Suzui e Yumeko Jabami che sono stati interpretati rispettivamente da Mahiro Takasugi e Minami Hamabe.\nAccoglienza.\nA febbraio 2019, il manga ha venduto pi\u00f9 di cinque milioni di copie."}
{"id": "6319623", "revid": "1494169", "url": "https://it.wikipedia.org/wiki?curid=6319623", "title": "DuckTales (disambigua)", "text": ""}
{"id": "6319624", "revid": "486946", "url": "https://it.wikipedia.org/wiki?curid=6319624", "title": "Seconda repubblica siracusana", "text": ""}
{"id": "6319626", "revid": "736476", "url": "https://it.wikipedia.org/wiki?curid=6319626", "title": "Eleanor Charlotte Butler", "text": ""}
{"id": "6319627", "revid": "736476", "url": "https://it.wikipedia.org/wiki?curid=6319627", "title": "Sarah Ponsonby", "text": ""}
{"id": "6319628", "revid": "1305772", "url": "https://it.wikipedia.org/wiki?curid=6319628", "title": "Dellacasa", "text": ""}
{"id": "6319631", "revid": "1494169", "url": "https://it.wikipedia.org/wiki?curid=6319631", "title": "Ratto delle Sabine (disambigua)", "text": ""}
{"id": "6319632", "revid": "991694", "url": "https://it.wikipedia.org/wiki?curid=6319632", "title": "Et\u00e0 agatoclea", "text": ""}
{"id": "6319635", "revid": "287204", "url": "https://it.wikipedia.org/wiki?curid=6319635", "title": "Ratto delle Sabine (dipinto)", "text": ""}
{"id": "6319638", "revid": "599013", "url": "https://it.wikipedia.org/wiki?curid=6319638", "title": "Andrea Norheim", "text": "Carriera.\nClub.\nAndrea Norheim cresce in una famiglia di sportivi; il padre Stig Norheim, vincitore di una Norgesmesterskapet, la coppa di Norvegia, con il Byrne nel 1987, trasmette a lei e al fratello Sondre la passione per il calcio, mentre la madre, Monica Penne Norheim, \u00e8 tre volte campionessa norvegese di atletica leggera.\nA 14 anni si tessera con il Byrne giocando nelle sue formazioni giovanili, passando al Klepp l'anno seguente, giocando in una formazione interamente femminile sia nel campionato giovanile che in Toppserien, massimo livello del campionato norvegese, nel corso della stagione 2014.\nNorheim rimane con la societ\u00e0 dell'omonima cittadina della contea di Rogaland per due stagioni e mezza, con il miglior risultato il sesto posto conseguito in Toppserien 2015, scendendo in campo in 19 occasioni e siglando 4 reti.\nNel febbraio 2016 coglie l'occasione offertale dall'Olympique Lione per sottoscrivere un contratto per giocare nel suo primo campionato estero, il D1, livello di vertice del campionato francese, dalla stagione 2016-2017 e dove trova la connazionale Ada Hegerberg.\nNel corso della sosta natalizia della stagione 2017-2018 ha lasciato l'Olympique Lione per trasferirsi al Pite\u00e5 IF, partecipante al campionato di Damallsvenskan, massima serie del campionato svedese, societ\u00e0 con cui al termine del campionato 2018 vince il suo primo titolo di Campione di Svezia.\nNazionale.\nGrazie alle sue prestazioni in campionato, Andrea Norheim inizia ad essere convocata dalla Norges Fotballforbund, la federazione calcistica nazionale, per vestire le maglie delle giovanili, inizialmente nelle Under-15 nel 2014, per passare poi alle Under-16 l'anno successivo.\nSempre nel 2015 il responsabile tecnico della formazione Under-17 Lena Tyriberget decide di inserirla in rosa facendola debuttare l'11 aprile al Voithplatz di Vienna, rilevando al 41' Susanne Oliver Haaland durante l'incontro vinto per 3-2 con le avversarie pari et\u00e0 dell'Austria e valido per la fase \u00c9lite di qualificazione agli Europei di categoria di Islanda 2015. Da allora resta una presenza fissa nella squadra, contribuendo alla qualificazione della Norvegia alla fase finale. Tyriberget la schiera nuovamente nella formazione Under-17 che affronta le qualificazioni a Bielorussia 2016, condividendo con le compagne il superamento delle due fasi iniziali e l'accesso alla fase finale, conquistando alla fine del torneo la semifinale del 16 maggio 2016 persa sul terreno del Traktor Stadium di Minsk con le avversarie dell'Inghilterra.\nNel 2016 viene convocata nella formazione Under-19 che partecipa alle qualificazioni agli Europei Under-19 di Irlanda del Nord 2017."}
{"id": "6319643", "revid": "1305772", "url": "https://it.wikipedia.org/wiki?curid=6319643", "title": "Camera di mina", "text": "La camera di mina \u00e8 un luogo scavato artificialmente dove si fanno esplodere esplosivi per differenti scopi.\nUtilizzo.\nUtilizzo in ambito civile.\nIn ambito civile si utilizza tale tecnica grazie alla quale si riesce ad eliminare strati di rocce oppure ad abbattere interi edifici. Per aumentarne l'efficacia si apre un'apposita camera di mina, dove si inserisce la carica esplosiva e quindi ci si assicura che sia successivamente ben chiusa. Le camere di mina vengono utilizzate spesso negli scavi in miniera, in cave, e in passato per lo scavo di tunnel stradali o ferroviari.\nUtilizzo in ambito militare.\nLe camere di mina venivano anche utilizzate in ambito militare. Oltre agli scopi precedentemente elencati che potevano essere riutilizzati anche in ambito militare, qui una camera di mina serviva a rallentare in caso di ritirata l'avanzare del nemico. Con questo sistema si potevano far saltare importanti infrastrutture strategiche, come per esempio ponti, gallerie e anche dighe.\nMa in ambito militare ha anche un secondo significato; ovvero quello che veniva utilizzato nella guerra di mina. Anche durante l'assedio francese a Torino del 1706 venne utilizzata tale tecnica. La tecnica della camera di mina fu utilizzata quindi spesso durante gli assedi dove furono scavate gallerie oltre le mura nemiche e alla fine venivano sistemati numerosi pali di sostegno a cui si dava fuoco per ottenere il crollo della galleria stessa che comportava quindi anche il crollo delle mura nemiche soprastanti. Nella prima guerra mondiale questa tecnica fu largamente utilizzata soprattutto nella Guerra Bianca, dove si scavavano gallerie nella neve."}
{"id": "6319645", "revid": "486946", "url": "https://it.wikipedia.org/wiki?curid=6319645", "title": "Et\u00e0 jeroniana e archimedea", "text": ""}
{"id": "6319651", "revid": "767487", "url": "https://it.wikipedia.org/wiki?curid=6319651", "title": "Johnny Cash and the Tennessee Two", "text": "Johnny Cash and The Tennessee Two, successivamente The Tennessee Three, \u00e8 stato il primo gruppo di supporto del cantautore country Johnny Cash; il nucleo originario comprendeva oltre a Cash, il bassista Marshall Grant ed il chitarrista Luther Perkins.\nStoria del gruppo.\nRoy Cash Sr., fratello maggiore di Johnny Cash, lavorava come dirigente presso un autosalone a Memphis (Tennessee). Nel 1953, mentre Johnny era stanziato in Germania ovest con la US Air Force, Luther Perkins entr\u00f2 nello staff dell'officina dell'autosalone, dove incontr\u00f2 i colleghi Marshall Grant e A.W. \"Red\" Kernodle. Grant, Kernodle e Perkins iniziarono a portarsi le chitarre al lavoro, e a suonare insieme quando gli affari andavano a rilento per passare il tempo.\nQuando Johnny Cash si trasfer\u00ec a Memphis al ritorno dalla Germania nel 1954, Roy Cash gli present\u00f2 Grant, Kernodle e Perkins. I quattro iniziarono a ritrovarsi alla sera a casa di Perkins o Grant per suonare insieme gospel e brani country. Fu durante questo periodo che decisero di mettere su un gruppo. Lo stile di Perkins alla chitarra elettrica defin\u00ec quello che venne successivamente definito il celebre stile della band, detto \"boom-chicka-boom\" o ritmo \"freight train\". Per le melodie infatti, metteva semplicemente la mano sopra al ponte della chitarra bloccando le corde. Nel mentre suonava, alternando il basso e la melodia dell'accordo. Usava soltanto chitarre Fender Esquire, Jaguar e Jazzmaster ed amplificatori Fender.\nNel 1955, Cash e soci andarono agli studi della Sun Records per un'audizione con il produttore Sam Phillips. Kernodle era cos\u00ec nervoso che decise di andarsene prima del provino, lasciando di fatto la band. Quindi gli altri si presentarono come \"Tennessee Three\", ma Phillips sugger\u00ec che il nome avrebbe dovuto essere Johnny Cash and the Tennessee Two. Quando nel 1958 Cash pass\u00f2 alla Columbia Records, il gruppo lo segu\u00ec.\nNel 1960, si un\u00ec alla band il batterista W.S. Holland, cosa che fece definitivamente rinominare il gruppo The Tennessee Three. Holland era uno dei primi batteristi country. Nei primi anni cinquanta, aveva collaborato con Cash in delle incisioni, oltre ad aver suonato con Carl Perkins. Nel 1961 il gruppo pubblic\u00f2 due singoli strumentali per la Columbia (incisi nel 1959 prima dell'arrivo di Holland) a nome The Tennessee Two and Friend.\nNell'agosto 1968 Luther Perkins mor\u00ec nell'incendio della propria casa dopo che si era addormentato con la sigaretta accesa a letto. Lo sostitu\u00ec nella band Bob Wootton.\nNel 1971, il gruppo registr\u00f2 un album strumentale dedicato alla memoria di Perkins: \"The Tennessee Three: The Sound Behind Johnny Cash\".\nNegli anni settanta, i Tennessee Three continuarono a lavorare con Cash in studio e come sua backing band dal vivo.\nNel 1980 Cash licenzi\u00f2 Marshall Grant estromettendolo dal gruppo, aument\u00f2 l'organico e la band cambi\u00f2 nome in The Great Eighties Eight.\nNel settembre 1989, Cash assunse Kerry Marx e Steve Logan come chitarrista e bassista rispettivamente, e rinomin\u00f2 nuovamente il gruppo The Johnny Cash Show Band.\nNei primi anni novanta la band era composta da Bob Wootton (chitarra), W.S. Holland (batteria), Dave Roe (basso), John Carter Cash (chitarra ritmica) ed Earl Poole Ball (pianoforte). Questa fu l'ultima formazione della band prima della morte di Johnny Cash nel 2003 (sebbene Marty Stuart si fosse unito al gruppo per estemporanee esibizioni come nel caso del concerto al \"The Tonight Show with Jay Leno\" del 1996).\nNel 2006, la band ha pubblicato l'album tributo a Johnny Cash intitolato \"The Sound Must Go On\"."}
{"id": "6319653", "revid": "298229", "url": "https://it.wikipedia.org/wiki?curid=6319653", "title": "Assemblee cristiane in Argentina", "text": "Le Assemblee cristiane sono un gruppo di chiese pentecostali originatesi in seguito alla predicazione a Buenos Aires, in Argentina, di Luigi Francescon, Lucia Menna e Giacomo Lombardi tra 1909 e 1910.\nIl nome iniziale adottato dalla prima comunit\u00e0 pentecostale del paese fu quello di \"Asamblea Cristiana Reunidos en el Nombre de Jes\u00fas\".\nStoria.\nL'origine della pi\u00f9 antica comunit\u00e0 di Buenos Aires risale al 1909 quando, in seguito alla richiesta di Lucia Menna i cui parenti erano emigrati in Argentina, Luigi Francescon e Giacomo Lombardi si imbarcarono per raggiungere la capitale argentina approdandovi nel mese di aprile. La loro permanenza fu di circa un anno durante il quale visitarono varie localit\u00e0 del circondario.\nDai primi gruppi organizzati come \"congregazioni\" ebbero origine le varie \"Asambleas cristianas\". La loro struttura autonoma le ha portate ad una notevole crescita ma anche, in ragione di divergenge dottrinali e organizzative a dividersi, nel tempo, in almeno quattro grandi gruppi.\nNel 1916 giunse a Buenos Aires il missionario Narciso Nartucci accompagnato da Francisco Anfuso e furono ospitati dalla sorella di questo, Rosalia coniugata Mingrino; il gruppo familiare si convert\u00ec alla fede pentecostale e ad esso si aggiunsero altri. Nel 1917 il gruppo di credenti era cresciuto e dovette cercare locali pi\u00f9 ampi per le riunioni.\nLa pi\u00f9 antica, \"Asamblea Cristiana Evang\u00e9lica\", conta un centinaio di chiese in Argentina. La \"Chiesa madre\" si trova sin dalla fondazione a Villa Devoto, Buenos Aires, e conta circa 500 membri.\nLa pi\u00f9 grande delle denominazioni, che ha il nome di \"Asamblea Cristiana Dios es Amor\", ha sede a Santa Fe e conta circa 900 comunit\u00e0 nel territorio argentino oltre a quelle in Paraguay, Uruguay, Cile e Bolivia.\nNel 1965, la \"Asamblea Cristiana de Villa Loncha\" si \u00e8 fusa con la \"Congregazione cristiana nel Brasile\" del Brasile, prendendo il nuovo nome di \"Congregaci\u00f3n Cristiana en la Argentina\"; si compone di circa 180 chiese.\nUn ramo minore, la \"Iglesia Cristiana B\u00edblica\" \u00e8 affiliata al Consiglio mondiale delle Chiese."}
{"id": "6319654", "revid": "2184720", "url": "https://it.wikipedia.org/wiki?curid=6319654", "title": "ONG (Italia)", "text": "Le organizzazioni non governative in Italia che si occupano di cooperazione con i paesi in via di sviluppo (PVS), devono ottenere il riconoscimento da parte del Ministero degli affari esteri per poter beneficiare dei contributi della cooperazione italiana.\nTale riconoscimento \u00e8 previsto dal 1979 (legge 38 sulla cooperazione) e, in particolare dalla legge di riforma (49/87). Le ONG riconosciute ai sensi della Legge 49/1987 sono considerate onlus di diritto.\nL'elenco delle ONG riconosciute italiane \u00e8 tenuto dall'Agenzia italiana per la cooperazione allo sviluppo, a sua volta sottoposta al controllo ed indirizzo del Ministero degli affari esteri tramite la Direzione generale per la cooperazione allo sviluppo.\nAl 2017 sono circa 230 le ONG riconosciute che lavorano in questo settore."}
{"id": "6319677", "revid": "964734", "url": "https://it.wikipedia.org/wiki?curid=6319677", "title": "San Brandano di Clonfert", "text": ""}
{"id": "6319678", "revid": "124123", "url": "https://it.wikipedia.org/wiki?curid=6319678", "title": "Celeste Bissardella", "text": "Con la maglia delle Eagles Bolzano ha vinto tre titoli italiani (2003-2004, 2004-2005 e 2005-2006). Ha vestito la maglia azzurra a ."}
{"id": "6319701", "revid": "1023546", "url": "https://it.wikipedia.org/wiki?curid=6319701", "title": "Panorama in Interlingua", "text": "Panorama in Interlingua \u00e8 la rivista che funge da organo ufficiale dell'UMI (Union Mundial pro Interlingua), per la diffusione della lingua ausiliaria internazionale denominata Interlingua, codificata dalla IALA nel 1951.\nStoria.\nNonostante la rivista sia uno dei principali strumenti per la diffusione dell'Interlingua, oltre alle notizie relative alla lingua vengono pubblicati anche molti articoli su argomenti disparati quali attualit\u00e0, cronaca, reportages, viaggi, letteratura, recensioni di libri, curiosit\u00e0 ed enigmistica. Pur essendo una rivista neutrale dal punto di vista politico e religioso, pubblica anche articoli su questi temi. Il periodico si propone lo scopo di \"informare, stimolare e divertire\".\nEsce con periodicit\u00e0 bimestrale (6 numeri all'anno) dal gennaio del 1988. Ciascuna edizione \u00e8 scritta interamente in Interlingua, e comprende 28 pagine in formato A5. \n\u00c8 disponibile anche in versione integrale on-line ad un prezzo ridotto.\nLa rivista serve anche da collegamento tra i membri dell'UMI. Ma allo stesso tempo vuole essere una finestra aperta verso il mondo esterno, per dimostrare le possibilit\u00e0 dell'uso dell'Interlingua. A tal fine viene spesso usata per il suo insegnamento, e si rivolge anche ai possibili nuovi interessati. \nL'attuale testata \u00e8 il risultato della fusione di due testate precedenti: il trimestrale \"Currero\" (ISSN 0105-8401), edito dall'UMI dal 1964; e il bimestrale \"Heraldo de Interlingua\", pubblicato privatamente (ISSN 0108-0598). \nLa rivista si avvale di collaboratori e corrispondenti da tutto il mondo. Non esiste la carica di direttore. La carica pi\u00f9 alta \u00e8 quella di redattore capo, svolta dal danese Thomas Breinstrup. La redazione \u00e8 situata nella citt\u00e0 di Taastrup in Danimarca. I coredattori sono lo svedese Kenneth Platter, il portoghese Carlos Soreto e l'inglese Peter Gopsill. Il correttore di bozze \u00e8 Julian Mendez, residente in Germania. Il responsabile dell'amministrazione \u00e8 l'italiano, ma residente in Finlandia, Alberto Mardegan. \u00c8 stampata dall'azienda \"Imago\" di Utrecht nei Paesi Bassi."}
{"id": "6319702", "revid": "599013", "url": "https://it.wikipedia.org/wiki?curid=6319702", "title": "Heidi Caldart", "text": "Con la maglia dell'Agordo ha vinto sei titoli italiani (2000-2001, 2001-2002, 2002-2003, 2006-2007, 2007-2008 e 2008-2009). Dopo lo scioglimento della squadra ha militato nelle compagini che ne hanno portato avanti l'eredit\u00e0, il Feltreghiaccio prima, l'Alleghe poi.\nHa vestito la maglia azzurra a , ed a sette edizioni del campionato del mondo (1999, 2000, 2001, 2003, 2004, 2005, 2014).\nHa recitato nel film \"La ragazza del lago\" di Andrea Molaioli. "}
{"id": "6319706", "revid": "295403", "url": "https://it.wikipedia.org/wiki?curid=6319706", "title": "Harry Shipp", "text": "Carriera.\nChicago Fire.\nHarry Shipp si forma calcisticamente nel Chicago Fire dove firma il suo primo contratto da professionista.\nFa il suo esordio nella Major League Soccer il 16 marzo 2014 contro il Portland Timbers,partendo da titolare e giocando tutti i 90 minuti.\nSegna la sua prima rete e prima tripletta da professionista l'11 maggio 2014 nel pirotecnico 5-4 contro i New York Red Bull.\nIl 7 giugno 2014 segna la sua prima doppietta nella sconfitta della sua squadra per 3-2 contro i Seattle Sounders.\nMontreal Impact.\nIl 13 febbraio firma per il Montreal Impact e vi rimane fino a fine stagione collezionando 27 presenze e 2 reti.\nSeattle Sounders.\nIl 22 dicembre 2016 si trasferisce ai Seattle Sounders,campioni uscenti della stagione appena terminata.\nFa il suo debutto l'11 marzo 2017 nel pareggio per 2-2 proprio contro la sua ex squadra del Montreal Impact.\nSegna la sua prima rete nella vittoria per 3-1 contro i N.Y. Red Bull il 19 marzo 2017; conclude la sua prima stagione con 21 presenze e due reti. La stagione successiva inizia giocando poco, anche a causa di un infortunio, e realizza il primo goal stagionale nella partita di U.S. Open Cup persa 2-1 contro i Sacramento Republic.\nIl 21 giugno 2020 annuncia il ritiro dal calcio per continuare gli studi accademici. \nStatistiche.\n\"Statistiche aggiornate al 3 aprile 2020.\""}
{"id": "6319731", "revid": "1634976", "url": "https://it.wikipedia.org/wiki?curid=6319731", "title": "Assassinio di Galeazzo Maria Sforza", "text": "L'assassinio di Galeazzo Maria Sforza, perpetrato il 26 dicembre 1476, fu ordito da alcuni membri dell'aristocrazia milanese con lo scopo di stroncare la tirannia del duca Galeazzo Maria Sforza e l'egemonia degli stessi Sforza, probabilmente con la \"longa manus\" del re di Francia. La congiura port\u00f2 all'uccisione del duca, ma non compromise la signoria sforzesca sul milanese che perdur\u00f2 ancora per un trentennio. Tutti i congiurati furono uccisi o giustiziati.\nAntefatti.\nDopo la morte del padre Francesco Sforza, primo duca di Milano dell'omonima casata, il giovane figlio Galeazzo Maria venne chiamato a succedergli al trono.\nDurante gli anni della giovinezza, Galeazzo Maria era cresciuto perlopi\u00f9 all'ombra del genitore che, pur di tenerlo lontano dalla conduzione degli affari di stato, gli aveva consentito di dedicarsi alle attivit\u00e0 che maggiormente egli apprezzava come la caccia.\nDue anni dopo la sua ascesa, le aspettative economiche del duca vennero rimpinguate dalla copiosa dote apportata alla sua famiglia dal matrimonio proficuo con Bona di Savoia, figlia del duca Ludovico. Con queste somme il duca si circond\u00f2 di grande lusso ed avvi\u00f2 dei lavori di abbellimento nel Castello Sforzesco oltre ad utilizzare il denaro pubblico per una serie di opere come la navigazione del Naviglio della Martesana, introducendo il censimento civile, risistemando i valori emessi dalla zecca di Milano. Malgrado ci\u00f2 la sua superbia divenne nota anche all'estero, soprattutto nel 1471 in occasione della visita ai Medici di Firenze con un grandioso corteo degno di un vero e proprio principe rinascimentale, reso possibile in gran parte con pesanti tassazioni inflitte alle citt\u00e0 di Pavia, Como, Piacenza e Parma che andarono a costituire anche la somma di 15.000 ducati annui concessi alla consorte ad uso personale.\nLa reputazione del duca venne inoltre danneggiata dall'amante Lucia Marliani che divenne una \"duchessa ombra\" ottenendo tutte le rendite della navigazione del Martesana ed il ricco feudo di Melzo, creando gelosie interne alla corte ed agli ambienti aristocratici. Con quanti per\u00f2 osavano opporvisi, Galeazzo rispondeva con la forza e punizioni crudeli.\nPer le inimicizie create e le tensioni a corte, Galeazzo Maria Sforza negli anni aveva collezionato molti nemici anche all'interno dello stesso palazzo ducale. Tra i pi\u00f9 accaniti oppositori del duca vi era il retore Cola Montano che era stato suo maestro e aveva aperto una scuola di eloquenza in citt\u00e0 sin dal 1466. I rapporti tra i due erano ulteriormente peggiorati dopo che Galeazzo, avendolo colto a indugiare nei vizi di cui lo accusava, lo aveva fatto frustare pubblicamente vendicandosi dei rimproveri e delle scoppole ricevute quando era suo studente. Cola rimproverava il duca considerandolo un tiranno, lo infamava pubblicamente e incitava i suoi allievi a deporlo con la violenza al fine di instaurare una repubblica. Tra i suoi studenti pi\u00f9 intimi vi erano Giovanni Andrea Lampugnani, Carlo Visconti e Girolamo Olgiati.\nGiovanni Andrea Lampugnani era gi\u00e0 stato condannato a morte da Francesco Sforza per poi essere graziato dallo stesso Galeazzo ma, indomito, era ancora fermo nel proposito di uccidere il duca sperando che il popolo milanese si sarebbe sollevato appoggiando i congiurati. \nCarlo Visconti era il fratello di una delle amanti di Galeazzo che fu poi pubblicamente svergognata dal duca, gli era stato inoltre confiscato un ricco podere a Morimondo e la sua famiglia aveva perso il ducato in favore degli Sforza.\nGirolamo Olgiati, il pi\u00f9 giovane, avendo appena ventidue anni e ancora imberbe, non aveva invece alcun conto in sospeso con il duca ma credeva che la sua morte gli avrebbe permesso di ottenere la gloria di grandi figure del passato come Bruto e Catilina, continuamente citati quali fulgidi esempi da Cola Montano. Secondo Antonio Perria invece la sorella dell'Olgiati sarebbe stata violentata dal duca dopo essersi rifiutata di corrispondere al suo desiderio.\nNel dicembre del 1476 l'esercito sforzesco ritorn\u00f2 dal Piemonte dove aveva combattuto al fianco di Filiberto I di Savoia riuscendo a scacciare Carlo I di Borgogna. Essendo giunto l'inverno, Galeazzo ordin\u00f2 alle truppe di ritirarsi nei quartieri invernali pensando di rinnovare le operazioni la primavera successiva e si rec\u00f2 a Vigevano. Da quella citt\u00e0 si diresse a cavallo alla volta di Milano per celebrare il Natale in famiglia, come da tradizione. Il Corio racconta che sulla strada il duca fu molestato da una serie di presagi funesti. Giunto nei pressi di Abbiategrasso scorse in cielo una cometa, allora considerata segno di sventura poi ricevette la notizia che la sua camera da letto al Castello era andata in fiamme quindi tre corvi gli svolazzarono sopra la testa ed egli cerc\u00f2 di scacciarli a colpi di balestra, senza riuscirvi. Si ricord\u00f2 inoltre della profezia di un prete astrologo che aveva vaticinato che il suo regno non sarebbe durato nemmeno undici anni; infuriato, Galeazzo lo aveva fatto rinchiudere in un fondo di torre dove era morto di inedia dodici giorni dopo, avendo ricevuto durante la prigionia solo una pagnotta, del vino e un'ala di cappone. Il duca fu sul punto di tornare indietro ma alla fine spron\u00f2 il cavallo.La mattina del 20 dicembre un silenzioso e tetro corteo ducale entr\u00f2 a Milano senza che vi fosse alcuna manifestazione di giubilo per la vittoria ottenuta. Galeazzo ordin\u00f2 che alla messa dell'indomani tutti i cantori si vestissero a lutto e che cantassero tutti i giorni l'ufficio per i morti. Il duca era ben conscio dei rischi che ogni giorno correva, tant'\u00e8 che aveva rafforzato la sua scorta armata e ridotto fortemente le proprie uscite da palazzo.\nLa vigilia di Natale il duca celebr\u00f2 il rito del ceppo nella \"Sala dei Fazuoli\" insieme alla famiglia e ai pi\u00f9 alti feudatari. Non erano per\u00f2 presenti i fratelli Sforza e Ludovico che aveva esiliato in Francia alcuni mesi prima. Il giorno di Natale il duca era vestito con un lungo abito di damasco cremesino e assistette a tre messe che per\u00f2 si tennero nella cappella ducale del Castello, e non, come da tradizione, nel Duomo. Fece un discorso autocelebrativo nella Sala delle Colombine quindi pranz\u00f2 con la famiglia infine pass\u00f2 il resto del giorno a dilettarsi con i falconi.\nSecondo la confessione deposta dall'Olgiati poco prima di morire, furono lui e il Lampugnani ad ideare l'attentato e dopo quattro giorni, quando avevano ormai deciso la data, il luogo e le modalit\u00e0, coinvolsero anche il Visconti. Ebbero quale base operativa la casa del Lampugnani dove progettarono l'assassinio per sei mesi, arrivando a realizzare un pupazzo con le sembianze del duca su cui erano soliti accanirsi verbalmente ed esercitarsi a colpi di pugnale. Pare che i tre fossero stati educati all'uso delle armi da Bartolomeo Colleoni, morto l'anno precedente. I tre cercarono di sobillare amici e popolani a ribellarsi al duca, ricordando a tutti i suoi delitti e le sue malefatte, imbastendo banchetti e promettendo loro favori una volta tolto di mezzo il tiranno. Otto o dieci giorni prima del Natale si riunirono nel vicolo che divideva gli orti del monastero di Sant'Ambrogio e l'Olgiati entrato nella basilica, preg\u00f2 il patrono per il sostegno all'impresa. Nella notte tra il 25 e il 26 dicembre si adunarono nuovamente rinnovando i patti e promettendosi a vicenda che se qualcuno di loro fosse caduto, gli altri avrebbero dovuto raggiungere l'obiettivo a tutti i costi. Fissarono quindi l'ora in cui sarebbero dovuti entrare in chiesa e si divisero i compiti quindi si congedarono verso la mezzanotte.\nL'assassinio.\nLa mattina del 26 dicembre Milano era offuscata da una nebbia gelata. Galeazzo, malgrado fosse di umore cupo e temesse per la sua incolumit\u00e0 alla luce degli avvenimenti dei giorni precedenti,\nritenne doveroso di porgere omaggio al primo santo e martire nell'antica basilica di Santo Stefano Maggiore, una delle pi\u00f9 insigni della citt\u00e0.\nSi racconta che durante la notte la duchessa Bona di Savoia avesse avuto un incubo nel quale aveva visto un uomo trucidato all'interno della basilica. Ne inform\u00f2 il marito che decise di assistere alla messa presso la cappella ducale del Castello. I consiglieri, tuttavia, lo informarono che il cappellano si era gi\u00e0 recato in Santo Stefano e vi aveva portato i paramenti sacri. Si decise quindi di sostituirlo con Branda Castiglioni, vescovo di Como, che per\u00f2 mand\u00f2 a dire di essere indisposto, forse su ordine dello stesso Galeazzo in quanto secondo il Corio ad attenderlo in chiesa vi erano anche alcune sue amanti e persino alcune prostitute.\nMalgrado le suppliche di Bona e i tentativi di dissuasione da parte di alcuni cortigiani, Galeazzo decise di allora recarsi in citt\u00e0. Indossava una veste di raso cremisi foderata di zibellino, cinta da un cordone di seta morella e dello stesso colore erano il berretto e la calza sinistra mentre la destra era bianca e bianche le due \"bottine\" ai piedi. Per precauzione indoss\u00f2 una corazza che per\u00f2 si tolse subito in quanto lo faceva apparire troppo grasso e lo soffocava. Giunto ai piedi della scalinata della corte ducale mand\u00f2 a chiamare i figli Gian Galeazzo ed Ermes e li salut\u00f2 affettuosamente per l'ultima volta, quasi presago del suo destino. Si diresse poi a piedi tenendo a braccetto Niccol\u00f2 ambasciatore di Ferrara e il pisano Zaccaria de' Saggi, ambasciatore di Mantova. Giunto nel foro subito fuori dal Castello che era ghiacciato durante la notte, mont\u00f2 a cavallo seguito da tutto il resto del corteo di cui facevano parte, tra gli altri, i fratelli Filippo e Ottaviano, Branda Castiglioni vescovo di Como e Giovanni Simonetta, umanista fratello del pi\u00f9 noto Cicco. Bernardino Corio, principale narratore della vicenda, che era allora cameriere ducale non ancora diciassettenne, decise di recarsi a piedi alla basilica percorrendo alcune vie laterali in modo da anticiparne l'arrivo. L\u00e0 scorse quelli che si sarebbero poi rivelati i congiurati e ne fu sorpreso in quanto avrebbero dovuto accompagnare il duca. Il corteo si diresse lentamente verso il centro della citt\u00e0 tra due ali di folla, percorrendo strade anguste (allora non esisteva ancora via Dante) e verso mezzogiorno, sotto un pallido sole, giunse nel piazzale davanti alla basilica, gremito di gente. All'epoca, la chiesa conservava ancora il suo aspetto altomedievale. Davanti al portale d'ingresso vi era un antico nartece (rimosso poi durante i lavori di sistemazione della chiesa nel Seicento), all'interno era costituita da tre navate separate da sei grandi arcate ed era priva di cupola. \nAll'alba del 26 dicembre i tre congiurati, seguiti da undici sgherri, erano entrati nella basilica di Santo Stefano e avevano pregato il primo martire e San Carlo di intercedere per loro e di perdonarli per lo spargimento di sangue recitando un'orazione scritta da Carlo Visconti. Terminate le preghiere, avevano udito la messa poi, prima di tornare a casa, l'Olgiati era riuscito ad ottenere le chiavi delle camere dell'arciprete Barenzo (o Barengone), connivente con i tre. Fu in quella stanza che udirono avvicinarsi il corteo ducale.\nUsciti dalla chiesa, i congiurati attesero il duca disposti in questo modo: Giovanni Andrea Lampugnani e Girolamo Olgiati, insieme a Francione da Venezia e i fratelli Baldassarre e Jacopo da Bellinzona, si trovavano a destra dell'ingresso laterale, riservato alla corte, che si apriva dove oggi si trova la cappella di San Carlo. I due indossavano una corazzina ricoperta da una veste corta di raso cremisi ed erano armati di daga; il Lampugnani era inoltre protetto da una celata. Carlo Visconti si trovava alla sinistra dell'ingresso, nascosto tra la folla con accanto Bernardino de' Porri. Gli congiurati al servizio dell'Olgiati erano Cornelio Portalupo, Gabriele Porro, Pietro Paolo da Cermenate, Alberto de' Porri e un certo Alvisio mentre quelli trascinati dal Lampugnani erano i parenti Mamino, Cavazza, Martino e Riccardo, Cristoforo da Imbersago, Francesco Porro, Cesare da Vimercate, due fratelli Barbieri insieme ad altri due loro compagni e diversi altri disarmati.\nGaleazzo giunse nel piazzale, preceduto dalla guardia ducale comandata da Ambrosino da Longhignana e dagli staffieri, ivi smont\u00f2 da cavallo lasciandone le redini ad un moro e si diresse dritto verso l'ingresso mentre il coro all'interno della chiesa cantava \"Sic transit gloria mundi\". I congiurati, una volta avvistato il duca, si fecero largo tra la folla. Il Lampugnani, avvicinatosi alla sua persona, fece un gesto di saluto con il berretto poi, fingendo di inginocchiarsi, sferr\u00f2 un fendente dal basso verso l'alto con la daga che aveva nascosto nella manica, colpendo Galeazzo alla coscia e recidendogli l'arteria femorale sinistra. Il duca vacill\u00f2, fece per accasciarsi ma fu subito assistito dagli ambasciatori di Ferrara e di Mantova che gli stavano a fianco. Presto fu raggiunto da un secondo fendente al collo (o allo stomaco secondo il Cenni). Sopraggiunse quindi l'Olgiati che infier\u00ec con un colpo al pettorale sinistro, uno alla gola e uno al polso, poi fu il turno del Visconti che lo fer\u00ec alla schiena e alla spalla quindi Francione lo trafisse con uno stocco alla schiena. I colpi ricevuti successivamente, stando al Cenni, affondarono nella giugulare sinistra, sull'arcata orbitale sinistra e sulla tempia oltre che sul capo. Il duca mor\u00ec quasi istantaneamente ma secondo il Corio prima di spirare ebbe il tempo di proferire \"Oh Nostra Donna!\". Si contarono in tutto quattordici coltellate, di cui otto mortali. \nOrfeo Cenni da Ricavo, amico e consigliere ducale e che come il Corio fu presente in prima persona quella mattina in veste di cortigiano, descrive l'assassinio in questo modo: \nIl ricavi fu uno dei pochi che dopo i primi colpi rimase accanto al corpo del duca ma fu poi persuaso da Pietro Visconti a rifugiarsi al Castello.\nPoco dopo sotto i fendenti di Francione cadde anche Francesco da Ripa, staffiere ducale noto per la sua statura colossale, mentre cercava di difendersi con la spada. \nA questo punto i congiurati tentarono di darsi alla fuga. Il Lampugnani fugg\u00ec in mezzo ad un gruppo di donne sperando di raggiungere un cavallo che lo attendeva fuori dalla chiesa ma inciamp\u00f2 nelle vesti di una di queste e cadde bocconi a terra. Fu raggiunto da uno staffiere moro noto come Gallo Mauro che lo trafisse nella schiena con uno spiedo. Scoppi\u00f2 allora un gran tumulto con il popolo che cercava di uscire dai portoni mentre la guardia ducale, armata di picche, alabarde e partigiane vi entrava per arrestare i congiurati; nella confusione molti furono calpestati e alcune nobildonne rapinate dei gioielli che indossavano al collo e tra i capelli. Dopo qualche tempo la guardia ducale riusc\u00ec a catturare vivi tutti i congiurati rimasti con l'eccezione del Visconti e dell'Olgiati che riuscirono a fuggire. La chiesa si svuot\u00f2 e un gruppo di giovani si impadron\u00ec del corpo del Lampugnani portandolo fuori dalla chiesa. Dopo averlo legato per un piede ad un cavallo, fu trascinato per le vie della citt\u00e0 per tre giorni subendo il disprezzo e le percosse della folla, finch\u00e9 il suo cadavere non fu talmente straziato da risultare irriconoscibile, infine fu gettato nel fossato del castello da cui fu ripescato ed appeso per un piede alla torre del Broletto Nuovo. Quando la chiesa si fu nuovamente svuotata, i preti raccolsero il cadavere del duca, lo spogliarono, lo lavarono e lo composero nella sagrestia, dove si erano rifugiati allo scoppio del tumulto. La duchessa Bona, informata del fatto da Cicco Simonetta, invi\u00f2 loro una veste di broccato d'oro bianco per la sepoltura, rispettando il volere del marito, insieme a tre anelli con incastonato un turchese, un rubino e il sigillo ducale d'oro. A tarda sera il corpo venne segretamente sepolto nel Duomo in un luogo imprecisato tra due colonne.\nConseguenze.\nGli undici congiurati catturati in chiesa vennero condotti al Castello dove furono squartati, impiccati sulle merlate e lasciati esposti come monito al popolo. Il Visconti fu catturato alcuni giorni dopo e fu costretto a confessare sotto tortura per poi essere squartato a sua volta; secondo un'altra versione fu ucciso dalla folla il giorno stesso fuori dalla basilica. Le case del Lampugnani e del Visconti furono date alle fiamme dal popolo.\nQuanto all'Olgiati, terrorizzato da quanto accaduto ai compagni, si rifugi\u00f2 in casa del padre. Questi, venuto a sapere che il figlio aveva partecipato alla congiura, lo insult\u00f2 e lo cacci\u00f2 di casa minacciandolo di ucciderlo. Girolamo si rec\u00f2 allora nella vicina casa del cognato Domenico Calcaterra e si nascose nel solaio insieme ad alcune donne. Poco dopo giunse il padrone di casa accompagnato dal padre e fu costretto nuovamente a fuggire. Sua madre, convinta della sua innocenza, ebbe compassione e chiese aiuto al prete Pietro Pellizone che, travestitolo con l'abito talare, lo ospit\u00f2 a casa sua. Durante la permanenza scrisse alcune lettere a chi credeva avrebbe potuto appoggiare una rivolta armata contro il duca senza avvedersi che il popolo non aveva alcuna intenzione di sollevarsi. Quella sera consum\u00f2 un'ultima cena a casa del prete, poi si nascose nel sottotetto. Le guardie ducali fecero irruzione nella casa e la perquisirono accuratamente ma l'Olgiati, trasvestito da facchino e portando in spalla un materasso, riusc\u00ec a scappare rifugiandosi da Filippo Marescotti. Ne fu cacciato e trov\u00f2 accoglienza da Gabriele della Flora dove fu nascosto in una stanza segreta assistito da due servi e da un ragazzino. Fu tutto inutile in quanto, alla fine, le guardie ducali lo scovarono e lo arrestarono portandolo al Castello. Qui fu torturato e costretto a confessare le modalit\u00e0 della congiura al suo difensore Marco Trotti. Non si pent\u00ec dell'atto neppure davanti ad un prete inviato dalla duchessa. Fu infine squartato vivo come i suoi compagni ma in una stanza segreta affinch\u00e9 il popolo non lo udisse. Prima di morire, mentre la mannaia poco affilata del boia faticava ad entrare nelle sue carni provocandogli incidibili sofferenze, continu\u00f2 a ripetere in latino \"Collige te, Hyeronime, stabit vetus memoria facti. Mors acerba, fama perpetua.\" I suoi resti furono appesi a ciascuna delle porte della citt\u00e0, la testa conficcata su una picca ed esposta sulla torre del Broletto Nuovo.\nCola Montano fu esiliato da Milano e trov\u00f2 riparo alla corte di Napoli sotto re Ferdinando I. Egli sfrutt\u00f2 la sua eloquenza inviandolo tra i lucchesi per dissuaderli dall'alleanza con Lorenzo il Magnifico che il retore riteneva un tiranno tanto quanto Galeazzo. Il Magnifico ne dispose la cattura e Cola venne scovato tra le colline del bolognese dove fu impiccato e lasciato in pasto agli uccelli.\nIl popolo milanese non si ribell\u00f2 e presto il primogenito Gian Galeazzo Maria Sforza, che aveva appena otto anni, fu riconosciuto nuovo duca sotto la reggenza di Bona di Savoia anche se il potere rimase di fatto nelle mani dei maggiori consiglieri della corte, primo tra tutti l'ormai anziano ma pur sempre abile Cicco Simonetta.\nIn seguito Bona di Savoia scrisse una lettera a Sisto IV chiedendogli l'assoluzione per il marito, pur conscia dei delitti e degli eccessi che questi aveva commesso in vita. In cambio avrebbe donato un ingente somma di denaro da destinare ad opere pie, all'edificazione di monasteri, al completamento dell'Ospedale Maggiore e sarebbe stata disposta ad effettuare digiuni e penitenze.\nUn secolo dopo l'assassinio di Galeazzo Maria, venne scritto un \"Lamento\" anonimo per celebrare la morte del sovrano e nel 1826, Francesco Hayez dipinse \"La congiura dei Lampugnani\", ispirata all'episodio. Nel punto preciso dell'assassinio del duca venne posta nel Seicento (col rifacimento appunto della chiesa) una lapide commemorativa ancora oggi presente.\nQuasi certamente l'assassinio di Galeazzo Maria Sforza fu la base per la Congiura dei Pazzi che si tenne in modalit\u00e0 e tempi strettamente analoghi a Firenze, dopo appena due anni da questo tragico evento.\nIl mistero della sepoltura.\nDel corpo del duca non si seppe pi\u00f9 nulla, n\u00e9 esso venne ricercato da sua moglie, n\u00e9 dal figlio n\u00e9 tanto meno dal fratello Ludovico il Moro che successivamente fu anch'egli duca di Milano. Il fatto, di per s\u00e9 piuttosto strano, ha fatto presumere che il corpo sia stato spostato in seguito alla morte del duca stesso per concedergli una pi\u00f9 degna sepoltura.\nA tal proposito nella citt\u00e0 di Melzo (che come abbiamo visto era legata a doppio filo con la Marliani, amante favorita del duca) nel 1980, durante i restauri della locale chiesa di Sant'Andrea (di origini medievali) venne rinvenuta nella pavimentazione della zona absidale la sepoltura di un cranio con evidenti fratture e mal conservato. La datazione al Carbonio 14 fece subito comprendere come il proprietario dovesse essere morto tra il 1430 ed il 1480 e che la vittima, un maschio, doveva avere un'et\u00e0 compresa tra i 32 ed i 39 anni. L'idea che subito leg\u00f2 questi resti alla persona del duca Galeazzo Maria furono non solo le condizioni dei resti ritrovati, ma anche il fatto che tali ossa si trovavano nella zona absidale, la pi\u00f9 sacra e quindi doveva trattarsi di una personalit\u00e0 di grande rilievo. Oltre a questo, come gi\u00e0 ricordato, Melzo fu feudo dell'amante di maggior rilievo del duca, dalla quale egli aveva avuto anche dei figli, ed era quindi comprensibile il suo desiderio di portare i resti dell'amato presso di s\u00e9.\nUn'analisi pi\u00f9 attenta del cranio, ha riportato due piccole lesioni rinsaldatesi sull'area frontale del capo che hanno lasciato intendere come questi traumi avessero potuto coincidere con danni procuratisi dallo stesso Galeazzo Maria nel corso di duelli coi fratelli per allenare le proprie capacit\u00e0 belliche. Lo studio poi dei denti rinvenuti hanno potuto concludere come il defunto avesse una nutrizione adeguata e regolare che sicuramente identificava il morto con un appartenente ad un ceto abbiente. Alcuni denti apparivano per\u00f2 ipoplastici, cio\u00e8 non correttamente sviluppati, patologia che spesso si presenta come un motivo di stress che pu\u00f2 manifestarsi tra i sei ed i nove anni, nel momento in cui cio\u00e8 l'arcata dentaria si assesta definitivamente. Confrontando la biografia di Galeazzo Maria, infatti, si \u00e8 potuto notare come il duca difatti non abbia goduto di buona salute durante gli anni della prima giovinezza, soffrendo in diverse occasioni di malaria."}
{"id": "6319732", "revid": "311148", "url": "https://it.wikipedia.org/wiki?curid=6319732", "title": "Bishnoi", "text": "I Bishnoi, o \"Vishnoi\" (da \"bish\", \u00abventi\u00bb, e noi, \u00abnove\u00bb in rajasthani, una forma dialettale dell'hindi), sono i membri di una comunit\u00e0 vishnuita presente soprattutto nello Stato del Rajasthan, specialmente nelle regioni di Jodhpur e di Bikaner, e in minor numero nel vicino Stato dell'Haryana, in India. Essa \u00e8 stata creata dal guru Jambeshwar Bhagavan, noto comunemente come \"Jambaji\" (1451-1536). Al 2019 vi erano circa 960.000 Bishnoi in India centro-settentrionale.\nI Bishnoi sono forse gli ambientalisti pi\u00f9 determinati del mondo. Essi ritengono che tutti gli animali siano sacri, in particolare l'antilope cervicapra (una variet\u00e0 di antilope dalle lunghe corna a spirale), specie a rischio di estinzione. Talvolta seppelliscono gli esemplari morti e segnano il luogo con delle pietre; si dice anche che le loro donne allattino i piccoli che rimangono orfani. I Bishnoi credono infatti che dopo la morte la loro anima si reincarner\u00e0 in un corpo di antilope. Inoltre, hanno una lunga tradizione nella salvaguardia del \"khejri\", un albero sacro, per il quale in passato non hanno esitato a sacrificare la propria vita. Gli uomini sono riconoscibili grazie al grande turbante bianco, mentre le donne in genere vestono di rosso (o di viola per esprimere il proprio lutto), portano un grosso anello al naso, una gonna con un punto bianco e una \"dupatta\" (lunga sciarpa) rossa con il bordo verde.\nLa setta fu fondata nel XV secolo, in un periodo in cui la regione intorno a Jodhpur era colpita da una grave siccit\u00e0. Un uomo di nome Jambeshwar fece un sogno che gli rivel\u00f2 come la mancanza d'acqua fosse da collegare all'ingerenza umana nell'ordine naturale. Stabil\u00ec allora 29 precetti per proteggere la natura, che vietano ai membri della setta di uccidere animali, di abbattere alberi e di usare la legna per le pire (i Bishnoi, a differenza della maggior parte degli hindu, seppelliscono i morti). Altri comandamenti impongono di fare il bagno al mattino presto, di astenersi dall'oppio, dalla canapa indiana e dall'alcol, di evitare polemiche inutili e di non indossare il blu (si ritiene che questo precetto avesse lo scopo di salvaguardare la pianta dell'indaco). Jambeshwar divenne noto come Guru Jambaji e i suoi seguaci furono battezzati Bishnoi (che significa \u00ab29\u00bb), dal numero dei comandamenti.\nNel 1730 i Bishnoi misero in atto il loro pi\u00f9 celebre sacrificio. Il maharaja di Jodhpur mand\u00f2 dei taglialegna nei villaggi bishnoi per abbattere dei khejri destinati alle fornaci reali. Una donna chiamata Amrita Devi si strinse a uno degli alberi gridando \u00abUna testa mozzata vale meno di un albero abbattuto\u00bb. Un boscaiolo la decapit\u00f2 con l'ascia. Altri Bishnoi seguirono il suo esempio e si consegnarono ai taglialegna, i quali uccisero 363 persone. Il maharaja, nell'udire della carneficina, decise di proteggere la zona intorno ai villaggi bishnoi, vietando l'abbattimento di alberi e la caccia di frodo.\nOggi il sito di Khejarli \u00e8 un pacifico boschetto di khejri, con un tempio che commemora il sacrificio. I Bishnoi continuano a vivere secondo il loro severo codice e difendendo la flora e la fauna locali. Nel 1996 un abitante di un villaggio della zona, Nihal Chand Bishnoi, fu ucciso da un cacciatore di frodo nei pressi di Bikaner mentre cercava di salvare la vita ad alcune \"chinkara\" (gazzelle indiane). Nell'ottobre 1998 l'attore di Bollywood, Salman Khan, fu arrestato per aver ucciso due antilopi cervicapra vicino a un villaggio bishnoi. Le autorit\u00e0 furono informate dell'accaduto dagli abitanti dei villaggi, i quali misero in fuga Khan e presentarono i corpi delle antilopi come prova. Khan, infine, comparve davanti al tribunale e, tra appelli e udienze per la determinazione della cauzione, trascorse brevi periodi in carcere tra il 2006 e il 2007, prima che il caso finisse nel buco nero della burocrazia. Secondo i Bishnoi, il risalto dato all'accaduto ha contribuito a diminuire l'attivit\u00e0 dei cacciatori di frodo. Oggi, circa il 90% delle antilopi cervicapra vive sotto la protezione dei bishnoi."}
{"id": "6319733", "revid": "110157", "url": "https://it.wikipedia.org/wiki?curid=6319733", "title": "Irene Dionisio", "text": "Biografia.\nLaureata in Filosofia della Storia, si \u00e8 successivamente formata con il collettivo curatoriale d'arte pubblica \"a.titolo\", che ha prodotto i suoi documentari, con il documentarista Daniele Segre (Master Fare Cinema, Bobbio) e con la regista Alina Marazzi. \u00c8 stata per tre anni direttrice artistica del Lovers - storico festival LGBTQI del Museo Nazionale del Cinema. La sua produzione artistica include video-installazioni e documentari, fra i quali: \"Sponde. Nel sicuro sole del nord\" (2015) e \"La fabbrica \u00e8 piena. Tragicommedia in otto atti\" (2011) che hanno partecipato a vari festival internazionali e ricevuto diversi premi tra i quali il Premio Cariddi - Taormina Film Festival e il Premio Solinas come Miglior Sceneggiatura Documentario per il cinema. Le sue videoinstallazioni da artista sono state esposte al Padiglione d'arte contemporanea di Milano, al Museo Berardo di Lisbona e al MamBo di Bologna. \"Le ultime cose\" prodotto da Carlo Cresto-Dina e Rai Cinema per Tempesta film \u00e8 il suo primo lungometraggio di finzione, presentato in anteprima mondiale durante la Settimana della Critica di Venezia e distribuito dall'Istituto Luce Cinecitt\u00e0 nell'autunno 2016. Il film \u00e8 stato nominato ai David di Donatello 2017 per il Miglior Attore Non Protagonista, al Globo d\u2019Oro 2017 come miglior opera prima e ha vinto un Nastro D'argento Speciale alla sceneggiatura nel 2017."}
{"id": "6319734", "revid": "1543377", "url": "https://it.wikipedia.org/wiki?curid=6319734", "title": "Behind Bars (Slick Rick)", "text": "Behind Bars \u00e8 il terzo album del rapper statunitense Slick Rick, pubblicato il 22 novembre 1994. Sulle produzioni si alternano Vance Wright, Slick Rick, Large Professor, Pete Rock, Prince Paul ed Easy Mo Bee, mentre l'album vede le collaborazioni di Doug E. Fresh, Nice &amp; Smooth e Warren G.\n\"Behind Bars\" ottiene un discreto successo commerciale, raggiungendo la cinquantunesima posizione sulla Billboard 200 e l'undicesima tra i Top R&amp;B/Hip-Hop Albums. Dall'album sono estratti due singoli, \"Behind Bars\" e \"Sittin' in My Car\", che arrivano rispettivamente alla dodicesima e all'undicesima posizione della Hot Rap Songs.\nL'album riceve recensioni generalmente negative: mentre \"Entertainment Weekly\" attribuisce all'album una \"B\", \"Rolling Stone\" e AllMusic gli assegnano due stelle su cinque e il critico Robert Christgau assegna a \"Behind Bars\" una forbice, salvando dall'album le sole canzoni \"All Alone (No One to Be with)\" e \"Behind Bars\"."}
{"id": "6319737", "revid": "1154737", "url": "https://it.wikipedia.org/wiki?curid=6319737", "title": "Olba (Italia)", "text": "Olba \u00e8 stato un comune italiano della provincia di Savona in Liguria. Fino al 1929 fu comune autonomo e poi unito al comune di Martina Olba per la costituzione del comune di Urbe.\nStoria.\nOriginariamente conosciuta con il semplice toponimo di Olba fece parte della Selva dell'Orba, una foresta e terreno di caccia dei re longobardi.\nPassato dalle propriet\u00e0 ecclesiastiche dei vescovi di Acqui alla badia di Tiglieto, il territorio di Olba venne inglobato come \"quartiere\" della podesteria di Sassello, facente parte della Repubblica di Genova della quale, fino al 1797, ne segu\u00ec le vicende storiche e politiche.\nCon la caduta della repubblica, sull'onda della rivoluzione francese e a seguito della prima campagna d'Italia di Napoleone Bonaparte, il nucleo di Olba rientr\u00f2 dal 2 dicembre 1797 nel Dipartimento del Letimbro (con capoluogo Savona), all'interno della Repubblica Ligure.\nDal 28 aprile del 1798 con i nuovi ordinamenti francesi, Olba rientr\u00f2 nel X Cantone (capoluogo Sassello), della Giurisdizione di Colombo e dal 1803 inserito nel III Cantone dell'Erro nella Giurisdizione di Colombo. Annesso al Primo Impero francese dal 13 giugno 1805 al 1814 fece parte del Dipartimento di Montenotte.\nNel 1815 venne inglobato nel Regno di Sardegna, cos\u00ec come stabil\u00ec il Congresso di Vienna del 1814 anche per gli altri comuni della repubblica ligure, e successivamente nel Regno d'Italia dal 1861. Dal 1859 al 1927 il territorio fu compreso nel III mandamento di Sassello del circondario di Savona facente parte della provincia di Genova; nel 1927 pass\u00f2 sotto la neo costituita provincia di Savona.\nSolamente nel 1929 fu costituito ufficialmente il comune di Urbe, sopprimendo i precedenti comuni di Martina Olba e Olba."}
{"id": "6319741", "revid": "124123", "url": "https://it.wikipedia.org/wiki?curid=6319741", "title": "Simon Jenko", "text": "Biografia.\nJenko nacque in una famiglia contadina di umili origini. \nIl percorso di studi di Jenko culmin\u00f2 con la frequentazione del ginnasio francescano a Novo mesto e dell'universit\u00e0 a Vienna. Jenko, subito dopo il ginnasio, nel 1855, entr\u00f2 nel seminario di Klagenfurt, dove rest\u00f2 per un anno, dopodich\u00e9 decise di rinunciare a diventare sacerdote, e di trasferirsi invece a Vienna, dove lavor\u00f2 come insegnante per mantenersi gli studi universitari in legge, filologia classica e storia.\nCon il progredire degli studi in legge, Jenko trov\u00f2 un lavoro dapprima presso uno studio notarile e successivamente presso uno studio di avvocati.\nJenko si avvicin\u00f2 alla letteratura gi\u00e0 durante gli studi scolastici prediligendo la lettura di autori come Heine, Lermontov, Byron, e all'et\u00e0 di trent'anni pubblic\u00f2 il suo primo volume di poesie intitolato \"Pesmi\" (\"Poesie\", 1865). In precedenza le sue liriche erano comparse sulle riviste \"Vaje\" (\"Esercizi\"), \"Slovenska b\u010dela\" (\"Ape della Slovenia\") e \"Slovenski glasnik\" (\"Il messaggero sloveno\"). \nGrazie all'aiuto dello zio Nikolaj, Jenko impar\u00f2 la lingua italiana e francese.\nAnche se Jenko non riscosse durante la sua breve esistenza molti consensi da parte del pubblico e della critica letteraria, viene ora considerato uno dei pi\u00f9 importanti poeti sloveni del XIX secolo.\nJenko, pur scrivendo opere anche in prosa, fu principalmente un poeta che tradusse in lirica i suoi travagli interiori, la tristezza per la situazione politica difficile della Slovenia, gli slanci patriottici, l'entusiasmo per le bellezze della natura. Jenko, unendo un modo di scrivere realistico con temi romantici, sostenne sia la necessit\u00e0 di rinnovamenti sociali sia il bisogno di recuperare e conservare le tradizioni grazie a ballate e romanze folcloristiche, tra le quali si possono citare \"Zimski ve\u010der\" (\"Sera d'inverno\"), \"Knezov zet\" (\"Il genero del principe\") e \"Zaklad\" (\"Il tesoro\"). Tra le liriche patriottiche scritte da Jenko, le pi\u00f9 significative furono \"Slovenska zgodovina\" (\"Storia della Slovenia\"), \"Samo\" (\"Solo\") e \"Adrijansko mare\" (\"Adria\").\nInsieme ad un gruppo di poeti sloveni, tra i quali Simon Gregor\u010di\u010d, Jenko ader\u00ec ad un'ideologia politica progressista e nazionalista, non mancante di elementi panslavici.\nUna delle caratteristiche che imprezios\u00ec le opere di Jenko risult\u00f2 il continuo alternarsi di elementi, di stati d'animo, di umori contrastanti ed opposti, nell'ambito di una manifestazione espressiva fondamentalmente sincera e piena di umanit\u00e0.\nJenko scrisse il testo del cosiddetto \"Inno dei Serbi, dei Croati e degli Sloveni\" (Himna Srba, Hrvata i Slovenaca), mentre la musica fu arrangiata dal fratello, Davorin Jenko.\nIl Premio Jenko.\nIl Premio Jenko viene assegnato ogni anno dall\"'Associazione di scrittori sloveni\" per la migliore collezione di poesie pubblicate nei due anni precedenti."}
{"id": "6319745", "revid": "729019", "url": "https://it.wikipedia.org/wiki?curid=6319745", "title": "Enzo Gragnaniello (album)", "text": "Enzo Gragnaniello \u00e8 un album del cantautore italiano omonimo, pubblicato nel 1983."}
{"id": "6319748", "revid": "86651658", "url": "https://it.wikipedia.org/wiki?curid=6319748", "title": "Am\u012br", "text": ""}
{"id": "6319751", "revid": "599013", "url": "https://it.wikipedia.org/wiki?curid=6319751", "title": "Tusun Pasci\u00e0", "text": ""}
{"id": "6319753", "revid": "729019", "url": "https://it.wikipedia.org/wiki?curid=6319753", "title": "Salita Trinit\u00e0 degli Spagnoli", "text": "Salita Trinit\u00e0 degli Spagnoli \u00e8 un album di Enzo Gragnaniello, pubblicato nel 1985."}
{"id": "6319756", "revid": "599013", "url": "https://it.wikipedia.org/wiki?curid=6319756", "title": "Ibrahim Pasci\u00e0", "text": ""}
{"id": "6319771", "revid": "1305772", "url": "https://it.wikipedia.org/wiki?curid=6319771", "title": "Pinball World", "text": "Pinball World \u00e8 un videogioco di tipo simulatore di flipper uscito nel 1995 per sistema MS-DOS, pubblicato da 21st Century Entertainment.\nModalit\u00e0 di gioco.\nIl videogioco non \u00e8 un flipper convenzionale infatti lo scrolling della pallina, oltre che verticalmente, avviene anche lateralmente e i respingenti sono molti in ogni schema. Comprende nove tavoli flipper selezionabili giocando ad un \"mini flipper game\" mandando la pallina ad attivare la destinazione e facendo poi cadere la pallina, si permetter\u00e0 al giocatore di selezionare i tavoli ambientati in diverse zone del globo terrestre. Per finire il videogioco bisogna completare tutti i tavoli facendo cos\u00ec un giro del mondo completo."}
{"id": "6319772", "revid": "767487", "url": "https://it.wikipedia.org/wiki?curid=6319772", "title": "Fujente", "text": "Fujente \u00e8 un album di Enzo Gragnaniello, pubblicato nel 1990."}
{"id": "6319787", "revid": "767487", "url": "https://it.wikipedia.org/wiki?curid=6319787", "title": "Ambrosia (film)", "text": "Ambrosia \u00e8 un film del 2012 diretto da Baharak Saeid Monir.\nTrama.\nIl film parla di una coppia di lesbiche che cerca di emigrare in Canada.."}
{"id": "6319803", "revid": "425701", "url": "https://it.wikipedia.org/wiki?curid=6319803", "title": "Piball World", "text": ""}
{"id": "6319804", "revid": "1100311", "url": "https://it.wikipedia.org/wiki?curid=6319804", "title": "Justin Morrow", "text": "Carriera.\nSan Jose Earthquakes.\nJustin Morrow fa il suo debutto professionistico e segna la sua prima rete con il San Jose Earthquakes durante una partita di U.S. Lamar Hunt Open Cup contro il Real Salt Lake.\nFa il suo debutto in Major League Soccer il 1\u00ba maggio 2010 contro il Colorado Rapids. \nNel 2012 si conquista un posto da titolare nella squadra ed a fine stagione raggiungono il successo conquistando la stagione regolare in maniera sorprendente. Dopo l'ottima stagione viene convocato per l'All Star Game.\nToronto.\nNel 2013 si trasferisce al Toronto FC.\nNel 2015 firma un contratto pluriennale con i canadesi.\nIl 30 settembre 2017 segna la sua prima tripletta in carriera nella vittoria sul New York Red Bulls per 4-2, grazie alla quale i canadesi conquistano il loro primo MLS Supporters' Shield.\nDurante la fase play-off gioca tutte le partite, compresa la finale vittoriosa sui Seattle Sounders per 2-0 che ha consegnato ai \"Reds\" il loro primo titolo MLS.\nNazionale.\nNel 2012, a seguito dell'ottima stagione appena disputata, Morrow viene convocato dalla Nazionale statunitense, esordendo nel gennaio 2013 nell'amichevole giocata e pareggiata contro la Nazionale canadese.\nNel 2017 viene convocato per la fase finale della Gold Cup dove gioca due partite da titolare, contribuendo alla conquista del titolo.\nStatistiche.\nPresenze e reti nei club.\n\"Statistiche aggiornate al 1\u00ba ottobre 2017.\""}
{"id": "6319811", "revid": "86652281", "url": "https://it.wikipedia.org/wiki?curid=6319811", "title": "TV2 (Danimarca)", "text": ""}
{"id": "6319814", "revid": "1543377", "url": "https://it.wikipedia.org/wiki?curid=6319814", "title": "Presidenti dell'AFC", "text": "Quella che segue \u00e8 una lista dei presidenti della AFC, l'organo di governo del calcio asiatico."}
{"id": "6319824", "revid": "767487", "url": "https://it.wikipedia.org/wiki?curid=6319824", "title": "John Howard Pyle", "text": "\u00c8 stato il governatore dell'Arizona dal gennaio 1951 al gennaio 1955. Era rappresentante del Partito Repubblicano."}
{"id": "6319825", "revid": "124577651", "url": "https://it.wikipedia.org/wiki?curid=6319825", "title": "Ali di Johor", "text": "\u00c8 citato nel poema malese Syair Rakis, scritto da un suo lontano parente.\nPrimi anni di vita.\nAli di Johor nacque a Singapore nel 1824 ed era il quinto figlio del sultano Hussein Shah. Sua madre era Tengku Perbu. Venne educato privatamente.\nSultano di Johor.\nPrimi anni.\nTengku Ali succedette al padre nel 1835 ma non fu mai riconosciuto come legittimo monarca per i primi anni del suo regno. Un atto del governo coloniale britannico del 16 settembre 1840 gli concesse lo status di legittimo erede di suo padre, ma non un riconoscimento formale come sultano di Johor.\nNel 1840 il Johor cominci\u00f2 a ricevere i primi coloni cinesi, la maggior parte dei quali provenivano da Shantou e Chaozhou. Il giovane temenggong Tun Ibrahim era a capo dell'amministrazione dello Stato. Egli impose delle tasse su questi coloni e ne incamer\u00f2 i proventi. Tuttavia, a differenza del temenggong, Ali non era disposto a essere coinvolto negli affari di Stato anche se allo stesso tempo si lamentava di ricevere un'indennit\u00e0 insufficiente dagli inglesi. Era ben nota la sua passione per uno stile di vita stravagante e dal 1850 fece molti debiti.\nNel frattempo la frattura tra la nobilt\u00e0 malese e la famiglia reale divenne sempre pi\u00f9 profonda. Nel 1852, Thomas Church, il consigliere residente di Singapore, riassunse la situazione politica della costa orientale della penisola malese con la frase: \"In questo paese, ci sono due partiti, da un lato, il sultano di Lingga, il sultano di Terengganu e i giovani principi di Johor; dall'altra, il raja bendahara di Pahang e il Temenggong Sri Maharaja\".\nTuttavia, non vi furono ostilit\u00e0 importanti derivanti da tale divisione. Nello stesso anno, un mercante inglese, William Henry Macleod Read, ottenne il controllo del sigillo reale del sultano Ali in cambio della promessa di saldare i suoi debiti. Read era stato un attivo sostenitore della pretesa del sultano Ali per il riconoscimento come legittimo sovrano di Johor e della visione del temenggong come suo vassallo. Come risultato della pressione economica e politica di questi operatori, il Governatore consider\u00f2 la concessione di un riconoscimento formale ad Ali come legittimo sovrano di Johor ma in fase di valutazione ricevette una forte protesta dal temenggong e dal suo giovane figlio, Abu Bakar.\nAll'inizio degli anni '50, il Johor era effettivamente sotto il controllo del temenggong e coloro che tentarono di agire nell'interesse del sultano Ali vennero rapidamente espulsi dai seguaci di Tun Ibrahim.\nSecessione di Johor.\nSegu\u00ec una serie di negoziati tra il sovrano e il temenggong con il governo coloniale britannico come intermediario. Ali aveva infatti messo in discussione i diritti di governo di Tun Ibrahim. Inizialmente quest'ultimo propose di dividere il reddito commerciale del Johor a condizione che il monarca cedesse le sue pretese di sovranit\u00e0 sullo Stato. Questo accordo fu rifiutato dal sultano Ali. Entrambe le parti convennero di chiedere l'intervento diretto del governo britannico. L'esecutivo chiam\u00f2 il governatore britannico degli Stabilimenti dello Stretto, il colonnello William Butterworth, e il suo successore, Edmund Blundell ad agire come mediatori.\nI britannici avrebbero preferito affidare l'amministrazione del sultanato a Tun Ibrahim. Le rivendicazioni di sovranit\u00e0 avanzate dal sultano Ali vennero rapidamente confutate dagli inglesi e il temenggong si affrett\u00f2 a sottolineare che il defunto padre del sultano, Hussein Shah, non aveva mai perseguito rivendicazioni attive dei suoi diritti di sovranit\u00e0 sul paese nonostante il suo riconoscimento da parte degli inglesi nel trattato anglo-olandese del 1824. In quel tempo il sultanato pass\u00f2 infatti sotto la guida del defunto padre del Temenggong, Abdul Rahman. Contemporaneamente il Pahang, formalmente parte del Johor, era governato dal bendahara. Altri documenti rivelano che se il Johor fosse dovuto essere controllato da un monarca, il diritto di sovranit\u00e0 sarebbe spettato al sultano di Lingga, Mahmud Muzaffar Shah.\nTun Ibrahim e il sultano Ali presentarono le loro proposte al governatore britannico nell'aprile del 1854. Il temenggong accett\u00f2 la richiesta di riconoscere Ali come sovrano titolare ma fu irremovibile nel voler mantenere la guida assoluta del reame. D'altra parte, Ali aveva espresso il suo desiderio di governatore direttamente almeno il Kesang, il territorio circostante la citt\u00e0 di Muar, adducendo il motivo che alcuni dei suoi antenati erano sepolti l\u00ec. Gli inglesi persuasero Tun Ibrahim a cedere alla richiesta di Ali ed egli accett\u00f2 dopo attenta considerazione.\nIl 10 marzo 1855 venne siglato un trattato in cui il monarca cedeva formalmente i suoi diritti di sovranit\u00e0 sul Johor al temenggong in modo permanente con l'eccezione del territorio del Kesang. In cambio ad Ali venne garantito il riconoscimento del titolo di sultano dal temenggong e il governo britannico gli concesse una somma forfettaria di 5000 dollari di risarcimento. Ad Ali fu promessa un'ulteriore rendita di 500 dollari da Tun Ibrahim sotto la pressione del governatore di Singapore Edmund Blundell che sperava di porre fine alle lamentele e ai problemi finanziari di Ali.\nSultano di Muar.\nIl sultano Ali deleg\u00f2 gli affari amministrativi della citt\u00e0 di Muar al raja temenggung di Muar (conosciuto anche con il titolo di temenggong paduka tuan di Muar) e trascorse la maggior parte del suo tempo a Malacca. Muar era scarsamente popolata nel 1855 avendo una popolazione di appena 800 persone e non vi era alcuna struttura formale di governo. Nel 1860 il sultano Ali rifer\u00ec di aver preso in prestito 53\u00a0600 dollari da un usuraio Chettiar, Kavana Chana Shellapah. Ali firm\u00f2 un accordo con Shellapah in cui dichiarava di passargli una parte del suo assegno mensile per rimborsare il debito. Tuttavia, Ali si trov\u00f2 impossibilitato a rispettare gli impegni in tempo e un infuriato Shellapah scrisse al governo britannico nel 1866. Messo sotto pressione per liquidare i suoi debiti in tempo, Ali garant\u00ec a Shellapah il diritto di commerciare fuori Muar, nel territorio del temenggong, se non fosse stato in grado di pagare i suoi debiti in tempo.\nI rapporti con Tun Ibrahim rimasero tesi. Nel 1860 Ali permise a un avventuriero bugis, Suliwatang, e ai capi di Rembau e Sungei Ujong di stabilirsi a Muar per preparare un attacco al Johor. Tale cattivo sangue tra il sultano e Tun Ibrahim venne tramandato al figlio di quest'ultimo, Abu Bakar, succeduto al padre nel 1862. Poco dopo essere diventato temenggong, Abu Bakar invi\u00f2 una missiva al sultano in cui riaffermava la sua sovranit\u00e0 su Johor e Segamat. Le controversie per la sovranit\u00e0 sul Segamat portarono a un focolaio di guerra tra gli uomini del temenggong e quelli del sultano. Undici anni dopo, nel 1873, i tentativi fatti da Suliwatang di riscuotere le tasse dagli abitanti alla foce del Muar portarono a ulteriori conflitti con gli uomini di Abu Bakar che nel 1868 era diventato Maharaja.\nDurante gli ultimi anni di regno di Ali, non vi fu alcuna attivit\u00e0 economica notevole a Muar. Tuttavia, il monarca deleg\u00f2 il compito di raccogliere i ricavi della citt\u00e0 a Suliwatang e a i suoi agenti, i quali in seguito fecero avvelenare il temenggong Paduka Tuan. Nel 1868 il sultano Ali diede l'incarico a Babu Ramasamy, un maestro di scuola Tamil di raccogliere le rendite della citt\u00e0. Nel 1872 un minatore europeo ottenne il diritto di estrazione esclusiva su tutto il territorio del Kesang per cinque anni. Tre anni pi\u00f9 tardi, a un commerciante americano fu concesso l'acquisto di 45 miglia quadrate (120\u00a0km\u00b2) di terra nel territorio del sultano.\nMorte e controversia nella successione.\nAli trascorse i suoi ultimi anni a Umbai, nella Malacca, e si manteneva con un piccolo stipendio mensile che la Compagnia britannica delle Indie orientali gli aveva concesso. Egli costru\u00ec un palazzo per s\u00e9 e visse l\u00ec con la sua terza moglie, Cik' Sembuk fino alla sua morte avvenuta il 21 giugno 1877. Fu sepolto in un mausoleo all'interno della moschea cittadina. Poco prima della sua morte, Ali dispose di lasciare il territorio del Kesang a Tengku Mahmood, il suo figlio undicenne nato da Cik' Sembuk. La sua decisione venne accolta con notevole disapprovazione dai malesi di Singapore, che avrebbero preferito Tengku Alam come erede del territorio del Kesang essendo il figlio pi\u00f9 anziano avuto con Daing Siti, figlia di un nobile bugis. Cik' Sembuk era infatti di origini non nobili. Al momento della sua morte, la custodia del territorio del Kesang fu presa da Ungku Jalil, suo fratello maggiore. Ungku Jalil consegn\u00f2 il Kesang al maharaja Abu Bakar, dopo che il governo britannico organizz\u00f2 una votazione del Temenggong Paduka Tuan di Muar e dei capi del territorio per decidere il destino di quelle terre. Essi votarono all'unanimit\u00e0 per passare sotto il governo di Abu Bakar. Il governatore britannico consegn\u00f2 l'amministrazione del Kesang al maharaja, sconvolgendo Tengku Alam e molti dei suoi sostenitori. Le loro pretese sul territorio del Kesang portarono allo scoppi\u00f2 della guerra civile Jementah nel 1879 che fu vinta dalla fazione guidata da Abu Bakar."}
{"id": "6319830", "revid": "124123", "url": "https://it.wikipedia.org/wiki?curid=6319830", "title": "Dan Edward Garvey", "text": "\u00c8 stato il governatore dell'Arizona dal maggio 1948 al gennaio 1951. Rappresentante del Partito Democratico, \u00e8 stato inoltre Segretario di Stato dell'Arizona dal novembre 1942 al maggio 1948 con Sidney Preston Osborn governatore."}
{"id": "6319831", "revid": "729019", "url": "https://it.wikipedia.org/wiki?curid=6319831", "title": "Banco del Geyser", "text": "Il Banco del Geyser (in francese \"Banc du Geyser\"), chiamato anche Banco del Geysir, \u00e8 una scogliera quasi del tutto sommersa situata nell'Oceano Indiano.\nGeografia.\nIl Banco del Geyser \u00e8 sito nella parte nordorientale del canale del Mozambico, 125\u00a0km a nord-est di Mayotte, 112\u00a0km a sud-ovest delle isole Gloriose e 200\u00a0km al largo della costa nordoccidentale del Madagascar.\nCirca 20\u00a0km a sud-ovest da esso \u00e8 situato il Banco di Z\u00e9l\u00e9\u00e8.\nAd eccezione di alcune formazioni rocciose nella parte meridionale, il Banco del Geyser, che misura 8\u00a0km in lunghezza e 5 in larghezza e occupa un'area di 175\u00a0km2, affiora soltanto durante le fasi di bassa marea. Le rocce che lo formano hanno un'altezza compresa generalmente tra 1,5 e 3\u00a0m, con alcune eccezioni, come la Roccia del Sud, la pi\u00f9 grande di esse, che arriva agli 8\u00a0m di altezza. Nella parte orientale sono presenti alcune isole coralline sabbiose dove \u00e8 presente anche un minimo di vegetazione costituita da erbe e bassi cespugli e che risultano generalmente ricoperte dal guano dei molti uccelli marini che le usano come base di riposo.\nL'entrata nella laguna centrale \u00e8 possibile da sud-sudest.\nStoria.\nGi\u00e0 conosciuto dai marinai arabi nel 700, il Banco del Geyser \u00e8 apparso per la prima volta su carte di navigazioni risalenti all'incirca all'anno 800. Attorno al 1650 la scogliera era segnalata sulle mappe spagnole come \"Arecife de Santo Antonio\", infine, il nome attuale le venne dato nel 1678 in onore del vascello inglese \"Geysir\" che lo visit\u00f2 il 23 dicembre del 1678.\nAspetti economici.\nSia la Francia che l'Unione delle Comore rivendicano il Banco del Geyser come parte della loro zona economica esclusiva (ZEE); dal punto di vista francese esso \u00e8 infatti parte della ZEE delle isole Gloriose, facenti parte del distretto delle Isole sparse dell'Oceano Indiano, distretto del territorio francese d'oltremare chiamato Terre Australi e Antartiche Francesi. La scogliera \u00e8 rivendicata anche dal Madagascar che arriv\u00f2 ad annunciarne l'annessione nel 1976 probabilmente attirato dalle possibilit\u00e0 di sfruttamento dei depositi di idrocarburi presenti nelle vicinanze del Banco, tuttavia il Banco del Geyser \u00e8, nei fatti, controllato dalle francesi \"forces arm\u00e9es de la zone sud de l'oc\u00e9an Indien\". Nel 2012 la Francia ha incluso la scogliera nel \"parc naturel marin des Glorieuses\", un'area marina protetta volta a preservare il fragile ecosistema delle isole Gloriose."}
{"id": "6319833", "revid": "102862389", "url": "https://it.wikipedia.org/wiki?curid=6319833", "title": "Un mondo che non c'\u00e8", "text": "Un mondo che non c'\u00e8 \u00e8 un album del cantautore italiano Enzo Gragnaniello, pubblicato nel 1993."}
{"id": "6319836", "revid": "767487", "url": "https://it.wikipedia.org/wiki?curid=6319836", "title": "Sidney Preston Osborn", "text": "\u00c8 stato il governatore dell'Arizona dal gennaio 1941 al maggio 1948. Rappresentante del Partito Democratico, \u00e8 stato inoltre Segretario di Stato dell'Arizona dal febbraio 1912 al gennaio 1919."}
{"id": "6319840", "revid": "86652705", "url": "https://it.wikipedia.org/wiki?curid=6319840", "title": "Giorgina Craufurd", "text": ""}
{"id": "6319843", "revid": "767487", "url": "https://it.wikipedia.org/wiki?curid=6319843", "title": "Robert Taylor Jones", "text": "\u00c8 stato il governatore dell'Arizona dal gennaio 1939 al gennaio 1941. Era rappresentante del Partito Democratico."}
{"id": "6319847", "revid": "767487", "url": "https://it.wikipedia.org/wiki?curid=6319847", "title": "Rawghlie Clement Stanford", "text": "\u00c8 stato il governatore dell'Arizona dal gennaio 1937 al gennaio 1939. Rappresentante del Partito Democratico, \u00e8 stato inoltre membro della Corte Suprema dell'Arizona dal 1943 al 1955."}
{"id": "6319848", "revid": "640277", "url": "https://it.wikipedia.org/wiki?curid=6319848", "title": "Osnangeles", "text": "Osnangeles \u00e8 il primo romanzo di Francesco Mandelli, edito da Baldini &amp; Castoldi nel 2014. A fare da cornice narrativa ai racconti di cui si compone \u00e8 l'ambientazione dei fatti, Osnago, dove l'autore ha trascorso l'infanzia. Il titolo del libro gioca sulla crasi tra i nomi di \"Osnago\" e \"Los Angeles\", luoghi lontani dal punto di vista geografico, culturale e demografico ma accomunate, secondo il narratore, dalla possibilit\u00e0 che avrebbero gli abitanti delle due citt\u00e0 di condurre vite simili."}
{"id": "6319850", "revid": "1699816", "url": "https://it.wikipedia.org/wiki?curid=6319850", "title": "Siamo noi stessi", "text": "Siamo noi stessi \u00e8 un singolo del cantante italiano Entics, il secondo estratto dal quarto album in studio \"Purple Haze\" e pubblicato il 17 febbraio 2017.\nLa canzone.\n\"Siamo noi stessi\" \u00e8 un brano alternative R&amp;B prodotto da Dj Nais, e arrangiato e mixato da Eiemgei. Il brano tratta temi introspettivi dal punto di vista della vita del cantante, e di come i condizionamenti delle persone possono portare a fare scelte fuori dalla propria personalit\u00e0, con la consapevolezza da parte dell'artista di voler prendere le distanze da un sistema sempre pi\u00f9 standardizzato della musica.\nIn un'intervista, Entics ha raccontato di aver tratto ispirazione per il brano dopo una chiacchierata con un suo amico sull'essere umani, e sull'essere accettati.\nVideo musicale.\nIl videoclip del brano \u00e8 stato pubblicato il 17 febbraio del 2017 sul canale VEVO dell'artista."}
{"id": "6319851", "revid": "767487", "url": "https://it.wikipedia.org/wiki?curid=6319851", "title": "Benjamin Baker Moeur", "text": "\u00c8 stato il governatore dell'Arizona dal gennaio 1933 al gennaio 1937. Nato in Tennessee, era rappresentante del Partito Democratico."}
{"id": "6319853", "revid": "1543377", "url": "https://it.wikipedia.org/wiki?curid=6319853", "title": "Claude Nori", "text": "Ha creato le edizioni Contrejour a Parigi, la rivista \"Cam\u00e9ra International\" e \"les Cahiers de la Photographie.\" Ha preso pare a numerosi eventi culturali prima di fondare nel 1999 il festival \"Terre d\u2019images\" a Biarritz, dove risiede. \nBiografia.\nScopre la fotografia a 19 anni grazie a Patrick Chapuis, mentre si apprestava a diventare regista avendo studiato al Conservatoire du Cin\u00e9ma fran\u00e7ais.\nI due nel 1974 realizzano insieme la loro prima mostra e vengono pubblicati sulla rivista \"Photographie nouvelle\".\nSempre nel 1974 Nori lascia Tolosa per Parigi, stringe amicizia col fotografo Bernard Plossu e fonda Contrejour, che \u00e8 al tempo stesso una rivista, una casa editrice e una galleria a Montparnasse, e ben presto questa diventa luogo di incontro e diffusione della nuova fotografia. Pubblica libri di fotografi quali Guy Le Querrec, Bernard Plossu, Arnaud Claass, Denis Roche, Pierre et Gilles, Sebasti\u00e3o Salgado, Jeanloup Sieff, Gilles Peress, Luigi Ghirri, il gruppo degli \"humanistes\", Robert Doisneau, Edouard Boubat, Willy Ronis e Sabine Weiss.\nDopo aver lavorato per \"Vogue e\" \"Daily Telegraph Magazine\", nel 1976 Nori pubblica il suo primo libro di fotografie, \"Lunettes,\" con una prefazione di Agn\u00e8s Varda, quindi un romanzo sulla fotografa americana Donna Ferrato edito da Seuil, due film e numerosi libri nei quali persegue una ricerca foto-autobiografica incentrata su temi ricorrenti: il flirt fotografico (in cui la fotocamera fa da tramite), l'adolescenza, l'Italia e il buonumore. Espone in numerosi festival (Arles, Malm\u00f6, Houston, Tokyo, Valencia, Roma, Corigliano, Rio de Janeiro, Coimbra...) e gallerie, e le sue opere fanno parte di molte collezioni. Nel 1984 \u00e8 tra i fotografi del progetto (libro + mostra) \"Viaggio in Italia\" ideato da Luigi Ghirri; con lui Mimmo Jodice, Mario Cresci, Olivo Barbieri, Gabriele Basilico, Guido Guidi, Giovanni Chiaramonte, Vittore Fossati e altri.\nNel 1999 con la moglie Isabelle si trasferisce a Biarritz dove fondano il festival Terre d'Images e la rivista \"Photo Nouvelles\". Nel giugno 2011 vengono presentate le nuove edizioni Contrejour."}
{"id": "6319855", "revid": "124539962", "url": "https://it.wikipedia.org/wiki?curid=6319855", "title": "Friedrich-Albert Lange", "text": "Biografia.\nLange nacque il 28 settembre 1828 a Wald vicino a Solingen, in Germania. Era il figlio di un teologo protestante, Johann Peter Lange. Poco dopo, la sua famiglia si trasfer\u00ec a Langenberg vicino a Elberfeld e poi nel 1832 a Duisburg. Lange fece sia la scuola elementare che il liceo a Duisburg. La famiglia si trasfer\u00ec nel 1841 a Zurigo in modo che suo padre potesse lavorare come professore di teologia che per\u00f2 fu licenziato da David Friedrich Strauss a seguito di controversia sul suo libro, \"The Life of Jesus\".\nLange continu\u00f2 comunque la sua formazione a Zurigo, e frequent\u00f2 delle lezioni, per due semestri, di filologia e di teologia. Nel 1848 and\u00f2 a studiare filologia presso l'Universit\u00e0 di Bonn sotto Friedrich Ritschl. Sempre nella medesima universit\u00e0 approfond\u00ec il suo studio facendo dei corsi sulla filosofia, sulla storia della letteratura classica tedesca, e sulla geometria analitica e calcolo. Port\u00f2 come tesi la poesia greca, \"Quaestiones metricae\", dal quale gli assegnarono anche il dottorato nel 1851.\nDopo aver fatto il servizio militare a Colonia, divent\u00f2 insegnante assistente della scuola superiore nel 1852 presso la Friedrich-Wilhelms-Gymnasium. Non avendo ottenuto una promozione benefica si dimise e and\u00f2 insegnare presso l'Universit\u00e0 di Bonn. Nel 1855 \u00e8 diventato un \"Privat dozent\" di filosofia e di pedagogia presso la medesima universit\u00e0, per\u00f2 c'\u00e8 da sottolineare che non ebbe un notevole interesse tra gli studenti. Tuttavia, non avendo trovato una posizione migliore si dimise e torn\u00f2 nuovamente nella sua vecchia scuola, la Duisburg Gymnasium, dal 1858 al 1862, dal quale diede le sue lezioni in greco, latino e tedesco.\nScrisse molti articoli per l'enciclopedia di Karl Schmid, dal quale proprio in questo periodo divent\u00f2 veramente interessato nella filosofia, e nella politica.\nNel suo tempo libero scrisse dei libri di varia importanza: \"Die Leibesitbungen\" (1863), \"Die Arbeiterfrage\" (1865, 5\u00aa ed. 1894), \"Geschichte des Materialismus und Kritik seiner Bedeutung in der Gegenwart\" (1866; 7\u00aa ed. con cenni biografici di H. Cohen, 1902; Eng. trans., E. C. Thomas, 1877), e \"J. S. Mills Ansichten uber die sociale Frage\" (1866). Nel 1866, si trasfer\u00ec a Winterthur, a causa degli eventi che stavano accadendo in Germania, dal quale diventa collaboratore del giornale democratico \"Wintert/zurer Landbote.\"\nNel 1869 si iscrisse alla facolt\u00e0 di Zurigo come \"Privat dozent\", e finalmente dopo un anno ricevette la cattedra, anche se, purtroppo, Lange era gi\u00e0 malato di cancro. Nonostante la malattia continu\u00f2 lo stesso a lavorare sulla seconda edizione della \"Storia del materialismo\" (Lange 1873-1875). Dopo aver respinto le offerte a K\u00f6nigsberg e W\u00fcrzburg, accett\u00f2 l'invito di assumere una cattedra a Marburgo nel 1872. Diede le sue lezioni fino alla sua morte avvenuta nel 21 novembre 1875 a Marburgo.\nIl suo \"Logische\" \"Studien\" fu pubblicato da H.Cohen nel 1877 (II ed., 1894).\nLogica e metodologia scientifica.\nLa sua opera pi\u00f9 notevole \u00e8 la \"Storia del materialismo\" (\"Geschichte des Materialismus\"), scritto brillantemente e con ampia conoscenza scientifica, dal quale e molto vicino al pensiero inglese di quanto sia solito in Germania, ed \u00e8 pi\u00f9 un\u2019esposizione didattica di principi che una storia nel vero senso del termine. Adottando il punto di vista kantiano, Lange sostenne che n\u00e9 il materialismo n\u00e9 altri sistemi metafisici abbiano un accesso alla verit\u00e0. La metafisica ideale, ebbe un alto valore per la poesia e per la religione. Lange si riteneva come uno dei primi rappresentanti maggiori del neocritiscmo.\nMa dopo Kant il materialismo divent\u00f2 un principio metafisico. I fenomeni studiati dalla scienza sono relativi alla nostra percezione, la quale a sua volta \u00e8 condizionata dalla nostra organizzazione mentale innata.\nNella sua opera \"Logische\" \"Studien\", Lange, tent\u00f2 di ricostruire la logica formale, l\u2019idea portante \u00e8 che il ragionare ha validit\u00e0 nella misura in cui pu\u00f2 essere rappresentato in termini di spazio. Il suo \"Arbeiterf\" difende il socialismo, e protesta contro l\u2019egoismo industriale contemporaneo, e sul principio darwiniano della lotta per la sopravvivenza.\nOpere.\n\"La Question des travailleurs\" (titolo tedesco: \"Die Arbeiterfrage in ihrer Bedeutung f\u00fcr Gegenwart und Zukunft\") (1865)"}
{"id": "6319856", "revid": "1543377", "url": "https://it.wikipedia.org/wiki?curid=6319856", "title": "Gino Barbieri (economista)", "text": "Vita e studi.\nStorico dell'economia italiana e del pensiero economico, nativo di Legnago; dopo il liceo classico a Verona, comp\u00ec gli studi presso l\u2019Universit\u00e0 Cattolica del Sacro Cuore, dove nel 1935 ottenne la laurea \"cum laude\" in Economia e Commercio. A Milano ebbe modo di frequentare noti studiosi italiani e stranieri (essendo la Cattolica d'allora \"roccaforte\" europea del Neotomismo), tra i quali padre Agostino Gemelli e Amintore Fanfani di cui divenne l'allievo prediletto.\nAl pari d'un altro grande legnaghese, Giovanni Battista Cavalcaselle, Barbieri si serv\u00ec sempre nelle proprie ricerche di documenti d'archivio prima pazientemente raccolti e poi rifusi in pregevoli e pionieristici volumi (esemplare in tal senso \"Economia e politica nel ducato di Milano\", ancor oggi imprescindibile monografia sullo Stato visconteo-sforzesco e l'economia lombarda del tempo).\nPer l'alto magistero fu chiamato gi\u00e0 nel 1940 - cio\u00e8 a soli ventisette anni - a ricoprire la prestigiosa cattedra di Storia Economica che fu di Luigi Dal Pane, presso la facolt\u00e0 di Bari, dove rimase sino al 1963. In quegli anni condusse svariati e decisivi studi politico-economici (sulla dottrina sociale della Chiesa, intesa come \"terza via\" rispetto a Capitalismo e Marxismo) e socio-economici (negli \"Ideali economici degli italiani\" che \u00e8 un'opera del 1940 - in realt\u00e0 riscrittura della sua tesi di laurea - intu\u00ec profeticamente i rischi della finanza).\nDa sempre legato alla sua terra d'origine (ne sono dimostrazione numerosi articoli di storia locale), fu insieme a Giorgio Zanotto uno dei fondatori dell\u2019Universit\u00e0 di Verona (che nel 1982 affranc\u00f2 da quella patavina), nonch\u00e9 preside della facolt\u00e0 di Economia e Commercio della medesima. Rimase ai vertici dell'ateneo scaligero - ove s'impose inoltre come caposcuola - sino alla nomina a presidente della Cassa di Risparmio di Verona, Vicenza, Belluno e Ancona (dal 1982 al 1986); nella nuova veste di banchiere si distinse per le molte opere di filantropia e mecenatismo.\nDifficile rendere conto dell'attivit\u00e0 scientifica di Barbieri sparsa com'\u00e8 in molteplici volumi e in centinaia d'articoli specialistici (tra l'altro diresse per anni \"Economia e storia\", autorevole rivista di settore); tre comunque sono i grandi temi che ne caratterizzano gl'interessi di studio: il primo, la valenza sociale ed economica, oltre che spirituale, del Vangelo (e di qui la sua \"declinazione economica\" nelle figure dei Santi, nella Scolastica e durante la Controriforma, ovvero quando l'etica riusc\u00ec a porre un argine all'economia); il secondo, la nascita del capitalismo in relazione alle preesistenti forme politiche, economiche e religiose (ricerche sul capitalismo lombardo, sulle scoperte geografiche e la conseguente mercatura, sull'usura interpretata come anticipazione della finanza, sui mutamenti economici italiani a cavallo tra Medioevo e Rinascimento, e - pi\u00f9 in generale - sulle fonti storico-dottrinarie dell'economia dall'Antichit\u00e0 classica a oggi); infine, il confronto teoretico con alcuni importanti economisti (quali Werner Sombart, Max Weber, Giuseppe Toniolo) e storici (Ernst Troeltsch, Amintore Fanfani), maestri a lui affini per metodo o indagini. A queste sterminate competenze storico-economiche, Barbieri sapeva unire - cosa rara - anche l'eleganza e la facondia d'un vero umanista (rinverdendo in ci\u00f2 l'esempio di Scipione Maffei); come dimostra d'altronde il lascito della sua biblioteca, ricca di ben oltre 10000 volumi, alla Fondazione \"Maria Fioroni\" di Legnago. Per serbare memoria del concittadino, il comune di Legnago ha intestato a Gino Barbieri una via e una scuola media."}
{"id": "6319857", "revid": "1543377", "url": "https://it.wikipedia.org/wiki?curid=6319857", "title": "George W. P. Hunt", "text": "\u00c8 stato il governatore dell'Arizona per quattro periodi: dal 1912 al 1917, dal 1917 al 1919, dal 1923 al 1929 e dal 1931 al 1933. Inoltre, dal maggio 1920 all'ottobre 1921, \u00e8 stato Ministro statunitense per il Siam sotto la presidenza di Woodrow Wilson. Nato in Missouri, era rappresentante del Partito Democratico."}
{"id": "6319863", "revid": "767487", "url": "https://it.wikipedia.org/wiki?curid=6319863", "title": "John Calhoun Phillips", "text": "\u00c8 stato il governatore dell'Arizona dal gennaio 1929 al gennaio 1931. Nato in Illinois, era rappresentante del Partito Repubblicano."}
{"id": "6319865", "revid": "1431409", "url": "https://it.wikipedia.org/wiki?curid=6319865", "title": "Ethan Finlay", "text": "Carriera.\nEthan Finley viene selezionato come 10\u00aa scelta al SuperDraft del 2012 dal Columbus Crew.\nFa il suo esordio in Major League Soccer il 10 marzo 2012 nella sconfitta per 2-0 contro il Colorado Rapids.\nSegna la prima rete da professionista nel maggio 2014 contro i Portland Timbers, match terminato 3-3.\nLa stagione MLS 2015 \u00e8 la sua miglior stagione a livello realizzativo, con 12 gol e 13 assist.\nIl 9 agosto 2017, a stagione in corso, viene ceduto al Minnesota United con i quali termina la stagione totalizzando 11 presenze e tre reti.\nIl 20 dicembre 2021, passa a titolo gratuito all'Austin FC.\nStatistiche.\n\"Statistiche aggiornate al 21 dicembre 2021.\""}
{"id": "6319872", "revid": "1699816", "url": "https://it.wikipedia.org/wiki?curid=6319872", "title": "Il finale", "text": "Il finale \u00e8 un singolo del cantante italiano Entics, il terzo estratto dal quarto album in studio \"Purple Haze\" e pubblicato il 3 marzo 2017.\nLa canzone.\n\"Il finale\" \u00e8 un brano che spazia dall'alternative R&amp;B ad un hip hop melodico e cantato, ed \u00e8 stato prodotto da Dj Nais. Nel brano il cantante parla, tra consapevolezza e introspezione, della sua evoluzione e crescita sia artistica che personale avvenuta grazie a una consapevolezza ed una convinzione raggiunte insieme alla maturit\u00e0 conquistata nei precedenti anni.\nVideo musicale.\nIl videoclip del brano, diretto da Fabio Berton, \u00e8 stato girato a Brighton e pubblicato il 10 marzo del 2017 sul canale VEVO dell'artista."}
{"id": "6319875", "revid": "889014", "url": "https://it.wikipedia.org/wiki?curid=6319875", "title": "GNU LGPL v2.1", "text": ""}
{"id": "6319890", "revid": "124123", "url": "https://it.wikipedia.org/wiki?curid=6319890", "title": "Thomas Edward Campbell", "text": "\u00c8 stato il governatore dell'Arizona per due periodi dal gennaio al dicembre 1917 e dal gennaio 1919 al gennaio 1923. Era rappresentante del Partito Repubblicano."}
{"id": "6319919", "revid": "86653307", "url": "https://it.wikipedia.org/wiki?curid=6319919", "title": "Luciano von Ingenheim", "text": ""}
{"id": "6319924", "revid": "110157", "url": "https://it.wikipedia.org/wiki?curid=6319924", "title": "1. Lig 2017", "text": "La 1. Lig 2017 \u00e8 la 13\u00aa edizione del campionato di football americano di primo livello, organizzato dalla TBSF.\nStagione regolare.\nClassifica.\nLe classifiche della regular season sono le seguenti:"}
{"id": "6319925", "revid": "124123", "url": "https://it.wikipedia.org/wiki?curid=6319925", "title": "Sid McMath", "text": "\u00c8 stato il governatore dell'Arkansas dal gennaio 1949 al gennaio 1953. Rappresentante del Partito Democratico, era general-maggiore dei Marines."}
{"id": "6319927", "revid": "86656302", "url": "https://it.wikipedia.org/wiki?curid=6319927", "title": "Cercando il sole", "text": "Cercando il sole \u00e8 un album del cantautore italiano Enzo Gragnaniello, pubblicato nel 1994."}
{"id": "6319930", "revid": "21583", "url": "https://it.wikipedia.org/wiki?curid=6319930", "title": "Kathryn Merteuil", "text": "Kathryn Merteuil \u00e8 un personaggio immaginario che appare nei film \"Cruel Intentions - Prima regola non innamorarsi\" e \"Cruel Intentions 2 - Non illudersi mai\".\nBiografia.\nNei film Kathryn \u00e8 una ragazza ricca, bella e popolare, appartenente al Upper East Side. \u00c8 raffigurata come una mente manipolatrice che usa e distrugge le persone per suo divertimento; \u00e8 anche raffigurata come una ragazza dipendente dalla cocaina che nasconde nel suo rosario, e pu\u00f2 anche soffrire di bulimia, come affermano il suo ex fidanzato Curt Reynolds e il suo fratellastro Sebastian Valmont. La ragazza nasconde la sua vera natura dietro la faccia di una studentessa modello profondamente religiosa, ingannando tutti quelli che la conoscono, tranne il suo fratellastro narcisista Sebastian. Kathryn mostra segni di tratti psicopatici e narcisistici, trattando la morte del suo presunto \"amato\" fratello con freddo disprezzo e allegramente, godendo di essere riuscita a distruggere la sua vita, cos\u00ec come quelle delle persone che lei percepisce come minacce o inferiori a lei.\nNonostante questo la ragazza non \u00e8 realmente una sociopatica (lei non soffre di un disturbo antisociale di personalit\u00e0), inoltre ha provato dei sentimenti per un paio di uomini nella sua vita e ha mostrato emozioni autentiche - tratti che se fosse sociopatica non potrebbe esporre. Ha un forte complesso di superiorit\u00e0, tuttavia l'entit\u00e0 del suo interesse per Sebastian resta ambiguo.\nCollegamenti esterni.\n "}
{"id": "6319931", "revid": "74415", "url": "https://it.wikipedia.org/wiki?curid=6319931", "title": "Assemblee Cristiane in Argentina", "text": ""}
{"id": "6319932", "revid": "52953", "url": "https://it.wikipedia.org/wiki?curid=6319932", "title": "Elena Anguissola", "text": "Biografia.\nElena Anguissola (diventata monaca col nome di suor Minerva) era figlia di Amilcare e di Bianca Ponzoni. La grafia del cognome, nei documenti del cinquecento, varia in Angosciola e Angussola.\nI suoi genitori erano di nobili origini. Il padre apparteneva alla nobilt\u00e0 genovese e si era trasferito in Lombardia. Con la famiglia viveva a Cremona, in un palazzo in via Pellegrino Tibaldi. Diede a tutti i figli una cultura umanistica, con lettura di testi latini e italiani, e avvi\u00f2 alla pittura le figlie maggiori Elena e Sofonisba, sotto la guida di Bernardino Campi (1522\u20131591). Esse vissero tre anni in casa del Campi e nel 1546, quando il pittore lasci\u00f2 Cremona e si trasfer\u00ec a Milano, Sofonisba Anguissola divenne l'insegnante di pittura delle sue sorelle minori. Si tratta del primo caso, documentato in Italia, di ragazze mandate a vivere a casa di un pittore, per assecondare la loro inclinazione verso l'arte. Ma \u00e8 anche la prima famiglia italiana che ha dato sorelle pittrici.\nNel 1550 le due sorelle maggiori Elena e Sofonisba passarono nella bottega di Bernardino Gatti, detto \"il Sojaro\". Si specializzarono nel ritratto e prendevano spunto anche dall'arte del Moretto e dal manierismo del ritratto spagnolo. Le due sorelle si recarono a Mantova, dove furono accolte alla corte dei Gonzaga. Nel 1566 Vasari arriv\u00f2 a Cremona e, ospite in casa Anguissola, si meravigli\u00f2 dell'arte delle sorelle. Elena si ritirer\u00e0, come suora domenicana, nel convento di San Vincenzo a Mantova, assumendo il nome di suor Minerva. Il suo nome \u00e8 citato in una lettera del 1557, scritta da suo padre alla duchessa di Mantova e nel testamento del fratello, del 1575. Nel 1585 era ancora viva. Forse \u00e8 di sua mano il \"Ritratto di domenicana come Santa Caterina da Siena\" - potrebbe essere un suo autoritratto - conservato alla Galleria Borghese di Roma.\nUna sorella minore di Elena e di Sofonisba si chiamava Minerva, da non confondere con suor Minerva.\nRitratti e interni di famiglia Anguissola.\nIl presunto ritratto di Minerva Anguissola (o autoritratto di Sofonisba) \u00e8 stato dipinto da Sofonisba Anguissola. La giovane Minerva \u00e8 costretta in un abito di pesante broccato color morello, profilato di pelliccia e foderato di seta di color naturale; indossa una preziosa camicia bianca, bordata di merletto e rialzata \"alla veneziana\" e al collo ha un vezzo di micro perle. La pittrice indugia sui dettagli: le pieghe della veste, la luce dei merletti, la complessa pettinatura a trecce. Caratteristica di Sofonisba \u00e8 la profondit\u00e0 degli occhi, dalle pupille un po' dilatate.\nConosciamo un altro ritratto, anche questo opera di Sofonisba. Rappresenta una giovane donna, adorna di gioielli di oro e corallo, con le mani poggiate su un manicotto. Si ritiene che sia sua sorella minore Minerva.\nIn \"Partita a scacchi\", sono raffigurate Lucia (a sinistra), Minerva adolescente (a destra) e la sorellina Europa; sul fondo si vede la \"tata\", la cui presenza discreta, insieme al sorriso aperto e infantile di Europa - un tocco discreto di umorismo che contrasta con l'attenzione agli scacchi delle sorelle maggiori - rende la scena intima, carica di affetti familiari. Le due ragazze giocano \u00abun combattimento fra amazzoni, una competizione che allude alla ricerca e alla conquista di un primato femminile, di un'eccellenza in grado di competere, almeno sul piano culturale e intellettuale, con quella maschile. [...] Vere amazzoni e regine appaiono le sorelle Anguissola, adeguatamente abbigliate per l'occasione e protese verso una vittoria che si identifica con l'obiettivo di una vita spesa nello studio e nelle occupazioni virtuose\u00bb. Sul fondo si apre un paesaggio azzurrato, \"alla fiamminga\".\n\"Amilcare Anguissola coi figli Minerva e Asdrubale\" di Sofonisba Anguissola \u00e8 un altro \"interno\" di famiglia Anguissola. Minerva con una mano solleva un lembo della veste, di pesante broccato blu, e con l'atra tiene un mazzetto di fiori. L'attenzione del padre \u00e8 tutta per il figlio maschio, penultimo nato, che cinge con un braccio in segno di protezione. Un cagnolino completa la scena. Sullo sfondo si apre un paesaggio ameno, tinto di azzurrino, di chiara influenza nordica.\n\"Ritratto di monaca\" di Sofonisba Anguissola, firmato e datato, forse \u00e8 un ritratto della sorella Elena, nelle vesti di suor Minerva. La monaca novizia tiene in mano un libro, foderato di pelle rossa e con fregi in oro.\nFigli di Amilcare Anguissola e di Bianca Ponzoni.\nIl testo di riferimento, per questo elenco, \u00e8 il catalogo pubblicato nel 1994 da Leonardo Arte che \u00e8 stata l'occasione per rivedere documenti antichi, noti e per confrontarli con altri documenti, inediti. I dati fondamentali sono: 1530, data del matrimonio dei genitori; 1551 anno di nascita di Amilcare e la successione cronologica delle nascite dei figli. Non solo documenti coevi sono stati studiati, ma anche l'et\u00e0 apparente dei componenti la famiglia Anguissola, nei dipinti di Sofonisba. Le altre date di nascita, nel catalogo citato, sono espresse sotto forma di forchetta, tra due o tre anni. Per rispettare tuttavia la successione cronologica delle nascite dei figli, si \u00e8 optato in qualche caso per una datazione intermedia, all'interno della forchetta. I nomi non devono stupire perch\u00e9, tranne Lucia e Elena che erano i nomi delle nonne, in casa Anguissola si prendevano i nomi dalla mitologia o dalla storia antica. Nessun riferimento invece \u00e8 stato trovato per Anna Maria."}
{"id": "6319936", "revid": "1718925", "url": "https://it.wikipedia.org/wiki?curid=6319936", "title": "T\u00e8 turco", "text": "Il t\u00e8 (in lingua turca \"\u00e7ay\") \u00e8 la bevanda calda pi\u00f9 diffusa in Turchia e tra i turchi della diaspora. La cultura del t\u00e8 turco si estende alla zona nord di Cipro e ad alcuni paesi dei Balcani come Albania\nProduzione.\nLa maggior parte del t\u00e8 prodotto in Turchia \u00e8 il t\u00e8 di Rize, una variet\u00e0 prodotta nella provincia di Rize, sulla costa orientale del mar Nero, dove c'\u00e8 un clima mite con precipitazioni elevate e terreno fertile. Questo t\u00e8 \u00e8 di solito lavorato come t\u00e8 nero.\nNel 2004 la Turchia produsse 205.500 tonnellate di t\u00e8 (6,4% della produzione mondiale), facendo di essa uno del pi\u00f9 grandi mercati al mondo, con 120.000 tonnellate consumate all'interno del paese e il resto destinato all'esportazione. Inoltre, nel 2004, la Turchia ha avuto il pi\u00f9 alto consumo pro capite di t\u00e8 in tutto il mondo, con 2,5 kg seguita dal Regno Unito (2,1\u00a0kg). Il t\u00e8 in Turchia viene prodotto quasi esclusivamente nella provincia di Rize.\nPreparazione.\nIl t\u00e8 turco viene normalmente preparato utilizzando due bollitori impilati, chiamati \"\u00e7aydanl\u0131k\", appositamente progettati per la preparazione del t\u00e8. L'acqua viene portata ad ebollizione nella caldaia pi\u00f9 ampia inferiore e una parte dell'acqua contenuta viene utilizzata per riempire il bollitore pi\u00f9 piccolo sulla parte superiore, passando rapidamente (infusione) attraverso diversi cucchiai di foglie di t\u00e8 sfuso, producendo un t\u00e8 molto forte. Una volta servito, l'acqua rimanente viene usata per diluire il t\u00e8 secondo il proprio gusto, dando cos\u00ec la possibilit\u00e0 ai consumatori di scegliere tra t\u00e8 nero (\"koyu\"), sangue di coniglio (\"tav\u015fan kan\u0131\") e leggero (\"a\u00e7\u0131k\"). Il t\u00e8 viene servito in piccoli bicchieri (\"ince belli\", letteralmente \"fianchi stretti\") di vetro per gustarlo caldo oltre a godere del suo colore, con cubetti di zucchero di barbabietola e senza latte.\nStoria.\nIl t\u00e8 \u00e8 un elemento importante della cultura turca, ed \u00e8 la bevanda calda pi\u00f9 comunemente consumata, nonostante la lunga storia del paese nel consumo di caff\u00e8. Servire il t\u00e8 agli ospiti \u00e8 parte dell'ospitalit\u00e0 turca. Il t\u00e8 \u00e8 pi\u00f9 spesso consumato nelle famiglie, nei negozi e nei \"k\u0131raathane\", incontri sociali degli uomini. Nonostante la sua popolarit\u00e0, il t\u00e8 \u00e8 diventato la bevanda nazionale in Turchia soltanto nel XX secolo. Inizialmente venne incoraggiato come alternativa al caff\u00e8, che era diventato costoso e a volte non disponibile nel periodo successivo alla prima guerra mondiale. Con la perdita dei territori del sud-est, dopo la caduta dell'Impero ottomano, il caff\u00e8 divenne una merce d'importazione molto costosa. Sotto la spinta del fondatore della repubblica turca, Atat\u00fcrk, la gente inizi\u00f2 a consumare pi\u00f9 t\u00e8 in quanto prodotto in patria. Il t\u00e8 turco \u00e8 tradizionalmente offerto in piccoli bicchieri a forma di tulipano che abitualmente si tengono dal bordo, al fine di non scottarsi le dita in quanto la bevanda viene servita bollente.\nDolci serviti con il t\u00e8.\nIl pi\u00f9 delle volte, il t\u00e8 viene servito con biscotti salati o dolci chiamati kurabiye. Il baklava viene tradizionalmente servito con la limonata, non con il t\u00e8, poich\u00e9 la limonata bilancia la dolcezza eccessiva del baklava."}
{"id": "6319938", "revid": "1543377", "url": "https://it.wikipedia.org/wiki?curid=6319938", "title": "Antigone antigone", "text": "La gru antigone (Antigone antigone ()) \u00e8 una grande gru stanziale che vive in alcune parti del subcontinente indiano, sud-est asiatico e in Australia.\nIn posizione eretta raggiunge un'altezza massima di quasi 2 metri rendendosi ben visibile e iconica tra le specie tipiche delle zone umide aperte. \u00c8 facilmente distinguibile, dalle altre gru delle regioni citate, dal colore grigio complessivo e dal contrasto con il rosso della parte superiore del collo e del capo. Si nutre, nelle paludi e zone umide poco profonde, di radici, tuberi, insetti, crostacei e piccole prede vertebrate. Come altre gru, forma legami di coppia duraturi e mantiene i territori all'interno dei quali svolge esibizioni territoriali e di corteggiamento che comprendono forti schiamazzi, salti e movenze simili a danze. In India \u00e8 considerata simbolo di fedelt\u00e0 coniugale e si ritiene che si accompagni per tutta la vita con lo stesso partner e languisca la perdita del compagno/compagna fino al punto di morire di fame. La stagione riproduttiva principale \u00e8 durante la stagione delle piogge, quando la coppia costruisce un nido enorme: una piattaforma circolare di canne ed erbe di quasi due metri di diametro e alta a sufficienza per galleggiare sopra l'acqua circostante. Il numero di esemplari \u00e8 diminuito notevolmente nel XX secolo ed \u00e8 stato suggerito che la popolazione attuale sia un decimo o meno dei capi presenti a met\u00e0 del 1800. La roccaforte della specie \u00e8 in India, dove \u00e8 tradizionalmente venerata e vive in terreni agricoli in prossimit\u00e0 degli esseri umani. Altrove, la specie \u00e8 stata estirpata in molte parti del suo areale tradizionale.\nDescrizione.\nL'uccello adulto \u00e8 molto grande con ali e corpo grigio, testa rossa nuda, come la parte superiore del collo, corona grigia e un lungo becco grigio-verde. Durante il volo, il lungo collo viene tenuto dritto, a differenza dell'airone, che lo piega all'indietro, e sono visibili le punte delle ali nere. Le lunghe gambe rosa sono in linea con il corpo ed il collo. Questo uccello ha orecchie grigie coperte di piume, un'iride rosso-arancio e un becco grigio-verdastro. I giovani hanno una zona giallastra intorno al becco e la testa marrone-grigia \u00e8 completamente piumata.\nLa pelle rossa nuda della testa e del collo dell'adulto \u00e8 pi\u00f9 luminosa durante la stagione riproduttiva. Questa pelle \u00e8 ruvida e coperta da follicoli piliferi, mentre una ristretta area intorno e dietro la testa \u00e8 coperta da piume nere e ispide. I sessi non differiscono nel piumaggio anche se i maschi sono in media pi\u00f9 grandi delle femmine. Il soggetto maschile della popolazione indiana pu\u00f2 raggiungere un'altezza massima di circa 180\u00a0cm rendendolo cos\u00ec il pi\u00f9 alto uccello in volo esistente al mondo. Il peso del soggetto adulto oscilla tra i 6,8 e i 7,8\u00a0kg, mentre gli adulti \"sharpii\" possono in media raggiungere gli 8,4\u00a0kg. In tutta la gamma il peso pu\u00f2 variare da 5 a 12\u00a0kg, l'altezza tipicamente oscilla tra 115 e 167\u00a0cm. e l'apertura alare tra 220 e 250\u00a0cm.\nMentre le popolazioni nordiche sono tra le gru pi\u00f9 pesanti, assieme a Grus japonensis e Grus carunculata, e pi\u00f9 grandi nella loro gamma, gli uccelli dell'Australia tendono ad essere pi\u00f9 piccoli. In Australia possono facilmente essere scambiati per il pi\u00f9 diffuso brolga. Quest'ultimo ha la colorazione rossa confinata alla sola testa e non si estende sul collo. La massa corporea nelle gru antigone australiane \u00e8 mediamente di 6,68\u00a0kg. nei maschi e 5,25 nelle femmine, con una oscillazione, per entrambi i sessi, tra 5,0 e 6,9\u00a0kg. Pertanto, gli esemplari australiani pesano in media circa il 25% in meno rispetto ai loro simili settentrionali e sono marginalmente pi\u00f9 leggeri, in media, rispetto ai brolga.\nDistribuzione e habitat.\nLa specie \u00e8 stata storicamente ampiamente diffusa sulla pianura dell'India lungo il Gange, estendendosi a sud fino a Godavari, a ovest verso la costiera del Gujarat, al distretto di Tharparkar in Pakistan, e ad est fino al Bengala Occidentale e all'Assam. La specie non si riproduce pi\u00f9 in Punjab, anche se vi sverna regolarmente. \u00c8 rara e presente in piccolo numero nel Bengala occidentale e nell'Assam, e rarissima o scomparsa nel Bihar. In Nepal, la sua distribuzione \u00e8 ristretta ai distretti delle pianure occidentali, con la maggior concentrazione a Rupandehi, Kapilvastu e Nawalparasi.\nEsistono due distinte popolazioni di gru antigone del sud-est asiatico: la popolazione del nord in Cina e Myanmar e quella del sud in Cambogia e Vietnam. Un tempo era presente anche in Thailandia e nelle Filippine, ma oggi \u00e8 estinta in entrambi i paesi. Nel 2011, 24 gru antigone, allevate in cattivit\u00e0 e prelevate da cinque diversi allevamenti in Cambogia, sono state reintrodotte in Thailandia. In Australia si trova soltanto nella zona nord, ed \u00e8 parzialmente migratoria in altre zone. Il suo habitat globale si \u00e8 ridotto e la pi\u00f9 grande area occupata \u00e8 ora in India. Con le paludi in gran parte distrutte, la gru \u00e8 sempre pi\u00f9 dipendente dalle risaie in India. Anche se ora si trova prevalentemente a bassa quota in pianura, ci sono alcuni documenti storici che dimostrano l'antica presenza nelle paludi delle terre alte pi\u00f9 a nord in Harkit Sar e Kahag in Kashmir. Si riproduce nella riserva di Pong Dam nell'Himachal Pradesh, dove la popolazione \u00e8 cresciuta in seguito all'aumento dei terreni coltivati a riso che ne hanno obbligato l'allontanamento. Nel distretto dell'Uttar Pradesh, intensivamente coltivato a riso, la sua presenza \u00e8 pi\u00f9 elevata nella zona occidentale, intermedia in quella centrale e minimale nell'orientale. La sua abbondanza viene positivamente associata alla percentuale di zone umide e negativamente dalla percentuale di superfici coltivate a riso.\nIn Australia esistono due popolazioni isolate, una ad ovest di Kimberley e ad est nella Terra di Arnhem nel Territorio del Nord ed un'altra a Burketown fino a Townsville. Non \u00e8 invece presente nella penisola di Capo York a nord di Weipa. Risulta normalmente presente nel Parco nazionale Kakadu, dove la specie \u00e8 molto difficile da individuare tra i pi\u00f9 numerosi brolga e nell'altopiano Atherton nel Queensland.\nLa gru antigone preferisce le zone umide o porzioni di terreni non coltivati in mezzo alle risaie allagate (chiamati localmente \"khet-taavadi\")) per la nidificazione in India. Le coppie nidificanti sono territoriali e preferiscono il foraggio delle zone umide naturali, anche se le colture umide come riso e grano sono anche abbastanza frequentate. Nel'Uttar Pradesh sud-occidentale, il numero di esemplari \u00e8 aumentato in funzione della dimensione delle zone umide, anche se sono stati trovati in zone umide di tutte le dimensioni, nonostante un ampio uso di esse da parte dell'uomo.\nTassonomia.\nLe specie vennero descritte da Linnaeus nel 1758 e poste nel genus \"Ardea\" che comprendeva i pi\u00f9 grandi aironi. Edward Blyth pubblic\u00f2 una monografia sulle gru nel 1881, nella quale consider\u00f2 la \"gru\" dell'India suddivisa in due specie, \"Grus collaris\" e \"Grus antigone\". La maggior parte degli autori moderni riconoscono una specie con tre popolazioni disgiunte che sono state trattate come sottospecie, anche se lo stato di una popolazione estinta nelle Filippine \u00e8 incerto. La sottospecie dall'India \u00e8 la pi\u00f9 grande e ad est della Birmania \u00e8 sostituita dalla razza \"sharpii\" che si estende alle isole del sud-est asiatico. I soggetti del subcontinente indiano sono ben marcati e differenziati avendo un colletto bianco sotto la testa nuda e la parte superiore del collo, bianco e penne terziarie remiganti. Alcuni autori considerano \"antigone\" e \"sharpii\" come rappresentanti di una popolazione in variazione clinale. La razza australiana, inizialmente considerata \"sharpii\" (talvolta detta \"sharpei\" ma emendata secondo le regole della grammatica latina) \u00e8 stata separata e nominata come razza \"gilliae\" (a volte scritto \"gillae\" o anche \"gilli\"). La razza australiana \u00e8 stata designata solo nel 1988, con la specie stessa trovata in Australia nel 1969, e considerata come immigrata. I nativi australiani, tuttavia, differenziano la gru antigone dal brolga e la chiamato \"gru che immerge la testa nel sangue\". La razza australiana ha un piumaggio pi\u00f9 scuro e una pi\u00f9 grande macchia grigia sulle piume che coprono le orecchie. Questa popolazione mostra la divergenza pi\u00f9 recente dalla forma ancestrale con una stima di 3000 generazioni di riproduzione in Australia. Un ulteriore sottospecie \"luzonica\" \u00e8 stata suggerita per la popolazione un tempo trovata, ma ora estinta, nelle Filippine. Nessun carattere distintivo \u00e8 noto e pu\u00f2 essere sinonimo sia di \"gilliae\" che di \"sharpii\".\nL'analisi del DNA mitocondriale di un numero limitato di esemplari, ha suggerito che non vi fu flusso genico all'interno delle popolazioni asiatiche continentali fino alle riduzioni del XX secolo e che l'Australia venne colonizzata solo nel tardo pleistocene, circa 35.000 anni addietro. Ci\u00f2 \u00e8 stato avvalorato dall'analisi del nuclear DNA microsatellite pari a quattro volte il piano di campionamento. Questo studio suggerisce inoltre che la popolazione australiana \u00e8 abbastanza consanguinea. Come esiste la possibilit\u00e0 di (limitata) ibridazione con il brolga geneticamente distinto, la gru antigone australiana si pu\u00f2 considerare una specie incipiente.\nEtimologia.\nIl nome volgare di \"sarus\" deriva dall'hindi (\"s\u0101ras\") per la specie. Il termine hindi deriva dal sanscrito \"sarasa\" dal significato di \"uccello di lago\", (talvolta corrotto in \"s\u0101rhans\"). Mentre gli indiani venerano la specie, i soldati britannici nell'India coloniale cacciavano l'uccello, definendolo il \"serious\" o anche \"cyrus\". Il nome specifico di \"antigone\" \u2014 dalla figlia di Edipo, che si impicc\u00f2 \u2014 potrebbe derivare dal collo e testa nudi dell'uccello.\nEcologia e comportamento.\nA differenza di molte altre gru che hanno una lunga tradizione migratoria, la gru antigone \u00e8 in gran parte non migratoria, tuttavia, essa pu\u00f2 compiere spostamenti a breve distanza a seguito di condizioni di pioggia o di asciutto. L'unica popolazione migratoria \u00e8 nel sud-est asiatico. Le coppie che allevano dei piccoli difendono il territorio da altre gru utilizzando un vasto repertorio di chiamate e atteggiamenti. Nell'Uttar Pradesh, meno di un decimo delle coppie nidificanti si trova in zone umide, mentre la maggior parte vive isolata lontano dalle principali zone umide. Gli uccelli che non sono nel periodo della riproduzione, sono strutturati in stormi di varie dimensioni che variano da 1 a 430 uccelli. Nelle zone semiaride, le coppie nidificanti e i loro piccoli, gi\u00e0 capaci di volare, partono dai territori, nella stagione secca, per unirsi agli altri non in riproduzione. Nelle zone con acqua perenne, come nelle pianure occidentali dell'Uttar Pradesh, le coppie nidificanti mantengono perennemente i territori. La pi\u00f9 grande zona di riproduzione \u00e8 di 29\u00a0km\u00b2 e si trova nel parco nazionale di Keoladeo \u2013 dove si trovano stormi fino a 430 uccelli, e nelle zone umide dei distretti Etawah e Mainpuri in Uttar Pradesh, dove si trovano gruppi da 245 a 412 esemplari. Stormi di oltre 100 uccelli sono regolarmente segnalati dal Gujarat all'Australia. Durante la stagione riproduttiva, le coppie nidificanti rimangon per allevare la prole mentre gli uccelli non in riproduzione si spostano in zone umide e le popolazioni locali possono apparire diminuite. Le popolazioni di gru antigone, nel parco nazionale di Keoladeo, sono state notate ridursi dagli oltre 400 uccelli in estate a soli 20 uccelli durante il monsone. In aree con zone umide perenni, come nell'Uttar Pradesh occidentale, il numero di gru antigone non in riproduzione pu\u00f2 essere relativamente stabile durante tutto l'anno. Nei distretti Etawah-Mainpuri, invece, costituiscono fino al 65% della popolazione regionale.\nEsse sostano in acque poco profonde, dove possono essere al sicuro da alcuni predatori terrestri. Gli adulti non mutano le piume ogni anno ma una volta ogni due o tre anni.\nAlimentazione.\nIl cibo delle gru antigone, in acque poco profonde (di solito con meno di 30\u00a0cm. d'acqua) o nei campi, spesso si trova nel fango e viene preso con i loro lunghi becchi. Sono onnivore e mangiano rane, insetti, piante acquatiche, pesce (forse solo in cattivit\u00e0), crostacei e semi. Di tanto in tanto affrontano vertebrati pi\u00f9 grandi come i serpenti d'acqua (\"Xenochrophis piscator\"), e solo raramente si cibano di uova di uccelli e tartarughe. Tra i cibi di natura vegetale vi sono tuberi, piante acquatiche, erba spara semi e cereali provenienti da coltivazioni quali arachidi e riso.\nCorteggiamento e riproduzione.\nLa gru antigone possiede un forte e strombazzante richiamo. Questo suono, come in altre gru, \u00e8 prodotto dalla lunga trachea a bobina situata all'interno della regione sternale. Le coppie possono indulgere in spettacolari esibizioni ed atteggiamenti, chiamadosi all'unisono. Questi includono movimenti \"danzanti\" che vengono eseguite durante e al di fuori della stagione riproduttiva e comportano una breve serie di salti e piegamenti realizzati dalla rotazione di uno intorno all'altra. La danza pu\u00f2 anche essere un'attivit\u00e0 di spostamento quando il nido o la prole sono minacciati. Le gru si riproducono principalmente durante i monsoni in India (da luglio a ottobre, anche se ci pu\u00f2 essere una seconda nidiata), e si riscontrano riproduzioni in tutti i mesi dell'anno. Costriscono grandi nidi, piattaforme realizzate con canne e vegetazione nelle paludi umide o nelle risaie. Il nido viene costruito all'interno di acque basse accumulando giunchi, paglia, erbe con le radici e fango, in modo che la piattaforma superi il livello dell'acqua per formare una piccola isola. Il nido \u00e8 palese e visibile, essendo visibile da lontano. \nIl nido pu\u00f2 avere pi\u00f9 di 2 metri di diametro ed essere alto un metro. Le coppie mostrano grande fedelt\u00e0 al luogo del nido, spesso rimesso a nuovo e riutilizzato per ben cinque svezzamenti. Le covate sono generalmente costituite da un uovo a due (raramente tre o quattro) covate da entrambi i sessi per circa 31 giorni (media di 26\u201335 giorni). Le uova sono di colore bianco gesso e pesano circa 240\u00a0grammi. Quando disturbati nel nido, i genitori possono a volte tentare di nascondere le uova cercando di coprirle con materiale proveniente dal bordo del nido. I gusci d'uovo vengoni rimossi dai genitori, dopo la nascita dei pulcini, sia portandoli via che mangiandoli. Circa il 30% di tutte le coppie nidificanti riesce ad allevare pulcini tutti gli anni e la maggior parte delle coppie alleva uno o due pulcini, raramente tre. I pulcini sono alimentati dai genitori per i primi giorni, ma poi sono in grado di alimentarsi indipendentemente, seguendo i loro genitori. In caso di pericolo, i genitori utilizzano un cupo richiamo \"Korr-rr\" per segnalare ai pulcini di fermarsi dove si trovano. I giovani uccelli stanno con i genitori fino alla successiva stagione riproduttiva. Le gru si ritiene che abbiano fedelt\u00e0 di coppia pert tutta la loro vita, tuttavia si sono riscontrati casi di \"divorzio\" e sostituzione del compagno o compagna.\nFattori di mortalit\u00e0.\nLe uova vengono talvolta predate dal nido dal corvo della jungla (\"Corvus macrorhynchos\") e corvo indiano (\"C. splendens\"). In Australia, i predatori di giovani uccelli comprendono il dingo (\"Canis dingo\") e la volpe (\"Vulpes vulpes\") mentre l'Haliastur indus mangia le uova. Le uova possono talvolta essere eliminate dai contadini (per ridurre i danni alle colture) o dai bambini (per gioco), o talvolta dai braccianti come cibo o come raccolta opportunistica, durante i viaggi, di risorse forestali. Queste sono le cause principali di mortalit\u00e0 delle uova. Tra il 31 e il 100% dei nidi con uova pu\u00f2 non riscontrare una nascita per queste ragioni. I pulcini sono anche soggetti a predazione (stimata in circa l'8%) e raccolta presso il nido, ma oltre il 30% muore per motivi sconosciuti. La riproduzione che va a buon fine (percentuale di uova da cova e sopravvissuti alla fase di involo) \u00e8 stata stimata a circa il 20% in Gujarat e intorno al 51\u201358% nel sud est dell'Uttar Pradesh. Nelle zone in cui gli agricoltori sono tolleranti, nelle risaie allagate e nelle zone umide si riscontrano tassi simili di sopravvivenza. Le coppie che nidificano pi\u00f9 avanti nella stagione hanno una minore possibilit\u00e0 di allevare pulcini con successo, ma questo migliora quando i territori hanno pi\u00f9 zone umide. Il successo su 96 nidi di gru antigone, protetti dalla gente del posto, nel periodo 2009-2011, tramite un programma di pagamento per la conservazione, \u00e8 stato dell'87%. Pi\u00f9 coppie sono in grado di allevare i pulcini negli anni con precipitazioni totali pi\u00f9 elevate e quando la qualit\u00e0 del territorio \u00e8 indisturbata a causa di un aumento dell'agricoltura. La rimozione permanente di coppie da parte della popolazione, a causa di attivit\u00e0 di sviluppo, ha causato una ridotta vitalit\u00e0 della popolazione ed \u00e8 stato un fattore molto pi\u00f9 importante rispetto al successo riproduttivo a causa di cambiamenti nelle precipitazioni totali annue.\nPoco si conosce circa le malattie e i parassiti della gru antigone e dei loro effetti sulle popolazioni di uccelli selvatici. Uno studio condotto presso il Bioparco di Roma ha osservato che questi uccelli sono risultati resistenti all'antrace. Tra gli endoparassiti che sono stati descritti \u00e8 compreso un trematoda, \"Opisthorhis dendriticus\" trovato nel fegato di una gru in cattivit\u00e0 allo zoo di Londra e un Cyclocoelide (\"Allopyge antigones\") da un uccello australiano. Come la maggior parte degli uccelli, hanno pidocchi degli uccelli e le specie registrate includono \"Heleonomus laveryi\" e \"Esthiopterum indicum\".\nIn cattivit\u00e0 \u00e8 stato riscontrato che sono capaci di vivere fino a 42 anni. La mortalit\u00e0 precoce dei soggetti adulti \u00e8 spesso il risultato di azioni umane. \u00c8 stato rilevato avvelenamento accidentale da monocrotofos, clorpirifos e dieldrina con semi trattati utilizzati nelle aree agricole. Individui adulti hanno trovato la morte impattando contro le linee dell'alta tensione. Questo determina la morte di circa l'1% della popolazione locale per anno.\nStato di conservazione.\nC'erano circa 15-20.000 gru antigone adulti (stima) allo stato selvatico nel 2009. La popolazione indiana \u00e8 inferiore a 10.000 esemplari, ma delle tre sottospecie, \u00e8 la pi\u00f9 sana in termini di numeri. Esse sono considerate sacre e gli uccelli sono tradizionalmente lasciati vivere, e in molte zone non hanno paura degli esseri umani. In passato si trovavano, in alcune occasioni, in Pakistan, ma non sono pi\u00f9 presenti dalla fine degli anni 1980. La popolazione in India \u00e8 tuttavia diminuita. Le stime della popolazione mondiale indicano che nel 2000 era al massimo del 10% circa e nel peggiore dei casi solo il 2,5% di quella che esisteva negli anni 1850. Molti agricoltori in India credono che queste gru danneggino le colture permanentemente, particularmente il riso, anche se gli studi dimostrano che l'alimentazione diretta di chicchi di riso provoca perdite pari a meno dell'uno per cento e il calpestio potrebbe spiegare la perdita di grano per circa 0,4\u00a0\u2014\u00a015\u00a0kg. L'atteggiamento degli agricoltori tende ad essere positivo nonostante tali danni, e questo ha aiutato la conservazione delle specie all'interno delle aree agricole. Il ruolo delle risaie pu\u00f2 essere particolarmente importante per la conservazione degli uccelli, dal momento che le zone umide naturali sono sempre pi\u00f9 minacciate dalle attivit\u00e0 umane. La conversione delle zone umide in terreni agricoli e dei terreni agricoli per usi pi\u00f9 urbani, sono le principali cause di perdita di habitat e declino della popolazione a lungo termine. Compensating farmers for crop losses has been suggested as a measure that may help. La popolazione australiana \u00e8 stimata in pi\u00f9 di 5.000 uccelli e pu\u00f2 essere in aumento, tuttavia, la sottospecie del sud est asiatico \u00e8 stata decimata dalla guerra, dal cambiamento degli habitat (come l'agricoltura intensiva e il prosciugamento delle zone umide) e dalla met\u00e0 del XX secolo, erano scomparse da gran parte della sua zona che un tempo si estendeva fino al sud della Cina; alcuni (1500-2000) uccelli sono rimasti in diverse frammentate sottopopolazioni. Il pagamento a persone del posto per fare da guardia ai nidi e contribuire all'aumento della proliferazione \u00e8 stato tentato nel nord della Cambogia. Il successo dei nidi protetti \u00e8 stato significativamente pi\u00f9 alto rispetto a quello dei nidi non protetti, e gli impatti positivi, a livello di popolazione, sono stati evidenti. Tuttavia, il programma ha anche causato gelosie locali che hanno portato al disturbo deliberato dei nidi, e non ha potuto far nulla per alleviare, su pi\u00f9 vasta scala, le minacce permanenti a causa di perdite di habitat. I programmi di tale pagamento per la conservazione, sono nel migliore dei casi un complemento e non un sostituto per gli interventi pi\u00f9 radicali che comprendono la conservazione dell'habitat e la gestione locale delle risorse. La poco nota popolazione delle Filippine si estinse nei tardi anni 1960.\nLa gru antigone \u00e8 classificata specie vulnerabile nella lista rossa IUCN. Le minacce comprendono la distruzione degli habitat e/o degradazione, la caccia e la raccolta, cos\u00ec come l'inquinamento ambientale e, eventualmente, le malattie o le specie in competizione. Gli effetti della consanguineit\u00e0 nella popolazione australiana possono avere bisogno di essere studiati.\nLa specie \u00e8 stata estirpata in Malaysia, Filippine a Thailandia. Un programma di reintroduzione in Thailandia si \u00e8 avvalso di esemplari acquistati in Cambogia.\nCultura.\nLa specie \u00e8 venerata in India e la leggenda vuole che il poeta V\u0101lm\u012bki maledisse un cacciatore per l'uccisione di una gru antigone e venne poi ispirato a scrivere l'epopea del R\u0101m\u0101ya\u1e47a. La specie \u00e8 stata una stretta contendente del pavone indiano come uccello nazionale dell'India. Tra i Gond, trib\u00f9 classificate come \"adoratori delle 5 divinit\u00e0\", la gru antigone \u00e8 considerata sacra. La carne di gru antigone era considerata tab\u00f9 nelle antiche scritture ind\u00f9. \u00c8 opinione diffusa che le coppie di gru antigone si uniscano per la vita e che la morte di un partner conduce l'altro a struggersi a morte. Sono un simbolo di virt\u00f9 coniugale e in alcune parti del Gujarat, \u00e8 abitudine di portare una coppia di novelli sposi a vedere una coppia di gru antigone. Onnipresenti nelle pianure alluvionali del Gange, osservazioni sulla loro biologia erano state fatte nell'Impero Moghul, da Jahangir, intorno all'anno 1607. Egli osserv\u00f2, per esempio, che le specie deponevano sempre due uova con un intervallo di 48 ore, una dall'altra, e che il periodo di incubazione era di 34 giorni.\nSebbene venerati e protetti dagli indiani, questi uccelli sono stati cacciati durante il periodo coloniale. \u00c8 stato osservato che l'uccisione di un uccello porterebbe, il suo partner superstite, a strombazzare per molti giorni ed \u00e8 stato tradizionalmente creduto che l'altro si sarebbe lasciato morire di fame. Anche i libri di caccia scoraggiano l'uccisione di questi uccelli. Secondo lo zoologo britannico del XIX secolo, Thomas Caverhill Jerdon, gli uccelli giovani erano buoni da mangiare, mentre quelli pi\u00f9 anziani erano \"senza valore per la tavola\". Le uova della gru antigone sono comunque utilizzati come rimedi di medicina popolare in alcune parti dell'India.\nI giovani uccelli, nel passato, erano spesso catturati e tenuti in gabbie, sia in India che in Europa. Inoltre vennero allevati con successo in cattivit\u00e0, all'inizio del XVII secolo, dall'Imperatore moghul Jahangir e in Europa e negli Stati Uniti d'America agli inizi degli anni 1930.\nLo Stato indiano dell'Uttar Pradesh usa la gru antigone come uccello simbolo ufficiale. Un velivolo indiano ad elica di 14 posti, il Saras, porta il nome di questa gru."}
{"id": "6319943", "revid": "124123", "url": "https://it.wikipedia.org/wiki?curid=6319943", "title": "Henriette Davidis", "text": "Considerata la pi\u00f9 famosa autrice tedesca di libri di cucina, il suo libro \"Praktisches Kochbuch\", dalla met\u00e0 del XIX secolo fino agli inizi del XX secolo, faceva parte della dotazione di ricettari presente in ogni casa tedesca. \nBiografia.\nGiovent\u00f9 e formazione.\nHenriette Davidis nacque nel 1801 nel piccolo centro di Wengern sulle rive della Ruhr, in Vestfalia (oggi un quartiere della cittadina di Wetter), decima dei tredici figli del pastore Ernst Heinrich Davidis e di sua moglie, Maria Katharina Litthauer di origine olandese. Ernst Heinrich Davidis fu ordinato ad Amsterdam nel 1780, era stato pastore della guarnigione di Breda per nove anni per poi assumere il ruolo di aiuto predicatore a Wengern dove nel 1792 divenne pastore.\nDopo la confermazione nel 1816 Henriette lasci\u00f2 la casa paterna e si trasfer\u00ec dalla sorella maggiore Elisabeth a Schwelm; qui frequent\u00f2 per due anni una scuola femminile, nel 1818 torn\u00f2 a casa e continu\u00f2 a frequentare la scuola femminile. Si trasfer\u00ec a Bommern dalla sorella Albertine per aiutarla nel lavoro e con i quattro figli. Nel 1828 mor\u00ec il padre e Henriette rientr\u00f2 a Wengern per occuparsi della madre fino alla morte di questa nel 1838. Nel 1840 si trasfer\u00ec a Windheim.\nDal 1841 al 1848 lavor\u00f2 a Sprockh\u00f6vel come educatrice in una scuola per ragazze. Durante questo periodo pubblic\u00f2 il suo \"Praktisches Kochbuch. Zuverl\u00e4ssige und selbstgepr\u00fcfte Recepte der gew\u00f6hnlichen und feineren K\u00fcche,\" (Libro di cucina pratica, ricette affidabili e verificate della cucina casalinga e della cucina festiva) nel 1847 e 1848 seguirono gli \"Arrangements zu kleinen und gr\u00f6\u00dferen Gesellschaften\" (Composizioni per piccoli e grandi eventi sociali) e \"Praktische Anweisung zur Bereitung des Ro\u00dffleisches\" (Istruzioni pratiche per la preparazione della carne equina), che in seguito vennero incluse come appendice nelle riedizioni del \"Praktisches Kochbuch\". Per la redazione del \"Praktisches Kochbuch\" Henriette aveva fatto ricerche estese e raccolto ricette per diversi anni. \nAutrice e insegnante.\nFinito il periodo a Sprockh\u00f6vel Henriette lavor\u00f2 a Brema come istitutrice e governante. Nel 1855 torn\u00f2 a Bommern dalla sorella Albertine, e vi rimase fino al 1857. In questo periodo, probabilmente incoraggiata dal successo del suo libro di cucina, si decise a scrivere un testo di economia domestica e diversi scritti per ragazze e giovani donne. Nel 1850 apparve \"Der Gem\u00fcsegarten\" (L'orto) come parte prima di un'opera pi\u00f9 ampia intitolata \"Vollst\u00e4ndigen Haushaltsbuches\" (Economia domestica generale), nello stesso anno scrisse un testo, mai pubblicato, sull'assistenza agli infermi. Nel 1856 scrisse \"Puppenk\u00f6chin Anna\", (Anna, la cuoca delle bambole), nel 1857 \"Die Jungfrau\" (La donna nubile) e nel 1858 \"Puppenmutter Anna\" (Anna, la madre delle bambole). L'opera completa sull'economia domestica non venne per\u00f2 mai terminata. Dopo un volume di poesie e racconti brevi nel 1861 venne pubblicato \"Die Hausfrau. Praktische Anleitung zur selbst\u00e4ndigen und sparsamen F\u00fchrung des Haushaltes\" (La donna di casa, indicazioni pratiche per la conduzione autonoma e parsimoniosa della gestione casalinga), che rappresentava la conclusione del suo programma formativo per la futura donna di casa. \nNel maggio 1857 si trasfer\u00ec a Dortmund, dove visse prima in affitto e poi in un appartamento di propriet\u00e0, presumibilmente visse dei proventi delle sue pubblicazioni. Rielabor\u00f2 alcuni scritti che vennero pubblicati in nuove edizioni. A partire dal 1860 scrisse anche regolarmente per riviste come \"Daheim\", un periodico simile al pi\u00f9 noto \"Die Gartenlaube\" e che si rivolgeva a lettori della media borghesia pubblicato dal 1865 fino al 1944. Pubblic\u00f2 altri scritti minori come \"Di\u00e4tetik f\u00fcr Hausfrauen. Die Gesundheits- und Krankenpflege im Hause\u00a0\u2026\" (Dietetica per donne di casa, la cura della salute e delle malattie in casa) e \"Kraftk\u00fcche von Liebig\u2019s Fleischextract f\u00fcr h\u00f6here und unbemittelte Verh\u00e4ltnisse.\" (La cucina con l'estratto Liebig) quest'ultimo era uno scritto promozionale redatto su incarico dell'azienda Liebig che descriveva i benefici dell'estratto di carne da poco sviluppato. \nHenriette perse due fidanzati poco prima del matrimonio e non si spos\u00f2 mai. Come donna autonoma, anche economicamente, non visse certamente la vita ritirata e modesta descritta nei suoi libri. Il suo ultimo manoscritto \"Erinnerungen aus meinem Leben und Wirken\" (Ricordi dalla mia vita e dalle mie opere) rimase inedito e venne smarrito. Mor\u00ec il 3 aprile del 1876 a Dortmund; \u00e8 sepolta presso l'Ostenfriedhof Dortmund.\nA Henriette Davidis \u00e8 dedicato a Wengern un museo, che ne raccoglie le opere e gli scritti. Il Museo del libro di cucina presso il Westfalenpark a Dortmund le dedica gran parte della sua collezione. Parti di un focolare in pietra ricavato dalla casa paterna di Henriette sono state usate per comporre una targa commemorativa murata in una spalla del ponte ferroviario della tratta Witten\u2013Schwelm presso Wengern; la casa era stata abbattuta per edificare il ponte. "}
{"id": "6319951", "revid": "287204", "url": "https://it.wikipedia.org/wiki?curid=6319951", "title": "Simonetta (disambigua)", "text": ""}
{"id": "6319953", "revid": "113746503", "url": "https://it.wikipedia.org/wiki?curid=6319953", "title": "Purple Haze (Entics)", "text": "Purple Haze \u00e8 il quarto album in studio di Entics, pubblicato il 17 marzo 2017 dalla Sony Music.\nComposizione.\nTitolo.\nRiguardo al titolo dell'album Entics ha dichiarato: \nCopertina.\nLa copertina del disco \u00e8 molto semplicistica, vede la scritta dell'album al centro sommersa da uno sfondo viola, ed il nome dell'artista in cima. \nIn origine la copertina era uguale alla linea di colori \"Pantone\", con la riga bianca in basso con il nome del disco e dell'artista, ed il resto della superficie del colore viola, ma l'idea fu bocciata dalla major discografica.\nIl disco.\n\"Purple Haze\" presenta sonorit\u00e0 minimaliste che spaziano dall'alternative R&amp;B, alla dancehall ad un hip hop melodico, con influenze in vari brani di musica trap ed house.\nIl disco presenta argomenti molto pi\u00f9 introspettivi rispetto ai precedenti lavori dell'artista, che ha confermato di aver voluto fare il disco totalmente senza compromessi, presentando tematiche molto \"adulte\" che rivivono l'adolescenza dell'artista e il suo percorso di crescita musicale e personale."}
{"id": "6319956", "revid": "124364089", "url": "https://it.wikipedia.org/wiki?curid=6319956", "title": "Giacomo Lombardi", "text": "Biografia.\nLombardi era originario della provincia di L'Aquila, in Abruzzo. A causa delle difficolt\u00e0 economiche nel 1892, a 30 anni, emigr\u00f2 negli Stati Uniti d'America in cerca di lavoro e lo trov\u00f2 a Chicago. Due anni dopo, nel 1894, venne a contatto con la Chiesa presbiteriana italiana della citt\u00e0 e ne divenne un membro.\nNel settembre 1907 a Chicago iniziava a diffondersi la predicazione pentecostale e presto si aggreg\u00f2 al gruppo. Ammalatosi nel dicembre dell'anno si trov\u00f2 guarito in maniera da lui giudicata miracolosa e fece in seguito anche l'esperienza del battesimo nello Spirito Santo.\nDal mese di luglio del 1908 si un\u00ec a Luigi Francescon per una missione a St.Luis, nel Missouri proseguendo poi per la California.\nGiacomo Lombardi \u00e8 considerato uno dei fondatori del pentecostalismo italiano.\nNell'autunno del 1908 part\u00ec per Roma; supponendo di trovare un riscontro favorevole tent\u00f2, invano, di predicare il messaggio pentecostale nelle varie chiese evangeliche presenti nella capitale ma ne fu respinto; trov\u00f2 ascolto presso un anziano predicatore evangelico e la sua famiglia e quivi si costitu\u00ec un gruppo. Part\u00ec poi alla volta di La Spezia. Ritorn\u00f2 infine a Chicago in tempo per ripartire, con Francescon e Lucia Menna per l'Argentina.\nTorn\u00f2 in Italia cinque volte tra il 1912 e il 1923 visitando le chiese gi\u00e0 sorte. In una di queste visite, nel 1919 a Roma, incoraggi\u00f2 il gruppo di credenti ad aprire il primo locale di culto pubblico della citt\u00e0. Fece ritorno a Chicago nel 1925 svolgendo la missione in cui credeva con impegno nonostante le sempre pi\u00f9 precarie condizioni di salute. Mor\u00ec il 24 luglio del 1934."}
{"id": "6319961", "revid": "205250", "url": "https://it.wikipedia.org/wiki?curid=6319961", "title": "Henri Patrice Dillon", "text": " Era di origine irlandese e divenne famoso nella Parigi della Belle \u00c9poque.\nBiografia.\nDillon \u00e8 figlio di un diplomatico di origine irlandese, Guillaume Patrice Dillon (1810-1857), amico del ministro Fran\u00e7ois Guizot, e Jeanne Anderson Amica. Suo padre era console di Francia ed \u00e8 stato nominato Ufficiale della Legion d'Onore.\nHenri Patrice Dillon \u00e8 a Parigi nel 1873 per dedicarsi completamente allo studio della pittura dove segue i corsi di Isidore Pils. Frequenta l'\u00c9cole nationale sup\u00e9rieure des beaux-arts nella classe di Henri Lehmann, di Carolus-Duran e di Alexandre Cabanel come si pu\u00f2 leggere nel suo dossier depositato alla cancelleria della scuola.\nDillon espone al Salon a partire dal 1876, esegue due opere su commissione di grandi dimensioni: \"Les Fun\u00e9railles de Paul Bert e \"La Fondation de l\u2019Ordre des j\u00e9suites destinata alla chiesa di Montmartre. Ottiene una menzione d'onore al \"Salon\" del 1890, ed in seguito, nel 1893 una medaglia di terza classe. Nel 1895 fa parte della commissione del \"Salon des Cent\" .\nIn dicembre 1898 \u00e8 nominato cavaliere della Legion d'onore. Partecipa al centenario della litografia, poi all'Esposizione universale di Parigi del 1900 dove espone una litografia, \"La Claque\".\nFa parte del gruppo di pittori che espone da Paul Durand-Ruel. In seguito diventa vice-presidente, con Fantin-Latour, della Societ\u00e0 dei litografi francesi.\nLe sue litografie hanno avuto una bassa tiratura e pertanto sono molto rare. Notato per il suo talento di illustratore, lavora con editori come Calmann-L\u00e9vy, Arth\u00e8me Fayard e Henri Floury e inoltre illustra numerosi spartiti per l'editore G. Ondet.\nIl suo atelier parigino si trovava al n\u00ba 84 di boulevard Rochechouart.\nDillon aveva sposato Pauline Genon e la coppia non ha avuto figli.\n\u00c8 morto a Parigi all'H\u00f4pital Lariboisi\u00e8re."}
{"id": "6319998", "revid": "599013", "url": "https://it.wikipedia.org/wiki?curid=6319998", "title": "Attila Osv\u00e1th", "text": "Carriera.\nClub.\nCresciuto nelle giovanili del Veszpr\u00e9m, nel 2011 viene promosso in prima squadra. Dopo due buone stagioni in seconda serie, nell'agosto 2013 viene ceduto al Balatonf\u00fcred. Quella stagione, tuttavia, non riuscir\u00e0 a collezionare alcuna presenza. Il 25 luglio 2014 si trasferisce al Szigetszentmikl\u00f3s. Autore di una buona stagione, colleziona in totale 21 presenze in campionato e una presenza in Magyar Kupa. Nell'estate 2015 passa al Vasas, formazione della massima serie ungherese. Dopo una stagione e mezzo da riserva, il 24 gennaio 2017 viene ceduto in prestito al Debrecen VSC.\nNazionale.\nDopo aver collezionato 5 presenze e una rete con la Nazionale Under-18, nel 2014 viene convocato dall'Under-20, con cui debutta il 13 ottobre 2014, nell'amichevole Norvegia-Ungheria (2-1). Nell'agosto 2015 viene convocato dall'Under-21. Il debutto arriva il 12 agosto, nell'amichevole Ungheria-Italia (0-0). Nell'ottobre 2015 viene convocato dalla Nazionale maggiore."}
{"id": "6320007", "revid": "15756", "url": "https://it.wikipedia.org/wiki?curid=6320007", "title": "Salvatore Guidotti", "text": "Biografia.\nSalvatore Guidotti nacque e visse a Napoli. La sua esistenza fu segnata dalla morte del padre Ferdinando nel 1848 di colera. Rimasto orfano a 12 anni con la madre Giuditta Passarelli la sua vita fu influenzata dalla mancanza della figura paterna.\nLe sue scelte non furono sempre lineari. Guidotti amava il disegno e giovanissimo intraprese prima gli studi di architettura e poi , sotto la guida di Francesco Mancini e di Filippo Palizzi si dedic\u00f2 allo studio della pittura senza tuttavia essere mai allievo dell'Istituto delle Belle Arti.\nDel primo periodo dell'attivit\u00e0 di pittore si ricordano: un Paesaggio di composizione esposto alla Mostra Borbonica del 1859. Nel 1861 espose alla Prima Esposizione Nazionale di Firenze un paesaggio storico con Ferra\u00f9, Angelica e Rinaldo. Espose ancora vedute alla Promotrice partenopea del 1862 e del 1863.\nNel 1863 incontr\u00f2 la donna della sua vita, Adelaide Morvillo, figlia del notaio Raffaele,che sposer\u00e0 dopo vent'anni di fidanzamento nell'aprile del 1883.Dalla loro unione nasce Raoul che ispira la biografia paterna scritta da Alfredo Schettini nel 1958. Guidotti si dedica agli studi di giurisprudenza per 6 anni. Nel 1869 torna definitivamente alla pittura ed espone un Orlando Furioso alla Esposizione solenne della Societ\u00e0 d'Incoraggiamento delle Belle Arti a Firenze.\nIl periodo tra il 1870 e il 1887 fu molto produttivo per Guidotti, che aveva studio al Corso Vittorio Emanuele 137,anche per le commissioni del sindaco di allora il Duca di San Donato .Tra le opere commissionate da questi si ricorda \" Il banchetto del Duca di San Donato\" un grande dipinto che celebrava un banchetto offerto al Duca con oltre 50 figure illustrate.\nAltre opere che si ricordano sono: \"Sulla via di Camaldoli in Napoli\" e \"Ciociara\" esposte a Firenze nel 1875, \"Una rosa fra le spine\" e \"La caccia alle farfalle\", presentate a Napoli nel 1877. Espose senza interruzione alla Promotrice Salvator Rosa di Napoli dal 1880 al 1902 e a Genova dal 1875 al 1887.\nNel 1883 present\u00f2 a Roma \"La visita alla dogana\". Fu professore di disegno alle scuola serale di San Giovanni a Carbonara e amico di Gioacchino Toma. Mor\u00ec il 25 aprile del 1903."}
{"id": "6320015", "revid": "124123", "url": "https://it.wikipedia.org/wiki?curid=6320015", "title": "Benjamin Travis Laney", "text": "\u00c8 stato il governatore dell'Arkansas dal gennaio 1945 al gennaio 1949. Era rappresentante del Partito Democratico."}
{"id": "6320019", "revid": "2221892", "url": "https://it.wikipedia.org/wiki?curid=6320019", "title": "Divinit\u00e0 azteche", "text": ""}
{"id": "6320020", "revid": "1543377", "url": "https://it.wikipedia.org/wiki?curid=6320020", "title": "George Deukmejian", "text": "Biografia.\n\u00c8 stato il governatore della California dal gennaio 1983 al gennaio 1991. Rappresentante del Partito Repubblicano, \u00e8 stato inoltre Procuratore generale della California dal 1979 al 1983."}
{"id": "6320022", "revid": "729019", "url": "https://it.wikipedia.org/wiki?curid=6320022", "title": "Stazione di Mirandola FSMMF", "text": "La stazione di Mirandola FSMMF, chiamata un tempo \"stazione vecchia\" (per distinguerla da quella aperta nel 1932), fu la prima stazione ferroviaria realizzata a Mirandola, in provincia di Modena. La stazione si trovava circa a met\u00e0 dell'attuale viale Libert\u00e0.\nFunse da capolinea della ferrovia Modena-Mirandola fino al 1932, quando dopo l'ammodernamento della linea (che fu elettrificata e portata allo scartamento standard), venne sostituita dalla nuova stazione di Mirandola SEFTA.\nStoria.\nLa stazione venne costruita all'ingresso meridionale della citt\u00e0 dalla Societ\u00e0 anonima Ferrovia Sassuolo-Modena-Mirandola e Finale (FSMMF) alla fine del XIX secolo ed ufficialmente inaugurata il 16 settembre 1883 con l'apertura della linea Modena-Mirandola a scartamento ridotto.\nNel 1917 la societ\u00e0 privata FSMMF venne acquisita dalla Societ\u00e0 Emiliana di Ferrovie Tranvie ed Automobili (SEFTA).\nIl 26 settembre 1932 venne inaugurata la nuova linea elettrificata a scartamento normale e la nuova stazione SEFTA a nord del centro storico di Mirandola, cosicch\u00e9 la vecchia stazione rimase un posto di movimento per lo scalo merci, ad uso principale dello stabilimento automobilistico della vicina Carrozzeria Barbi (aperto nel 1927).\nDopo la decisione della amministrazione provinciale di Modena di smantellare il collegamento ferroviario con il capoluogo modenese, la struttura venne abbandonata dal 6 settembre 1964.\nL'edificio ristrutturato \u00e8 oggi una residenza civile privata, situata nell'angolo tra viale della Libert\u00e0 e via Jacopo Barozzi."}
{"id": "6320024", "revid": "1543377", "url": "https://it.wikipedia.org/wiki?curid=6320024", "title": "Goodwin Knight", "text": "\u00c8 stato il governatore della California dall'ottobre 1953 al gennaio 1959. Rappresentante del Partito Repubblicano, \u00e8 stato inoltre vice-governatore della California dal gennaio 1947 all'ottobre 1953 con Earl Warren alla guida dello Stato."}
{"id": "6320025", "revid": "1564499", "url": "https://it.wikipedia.org/wiki?curid=6320025", "title": "Crataegus", "text": "Crataegus \u00e8 un genere di arbusti e piccoli alberi nella famiglia delle Rosaceae, sottofamiglia delle Maloideae. Originari delle zone temperate dell'emisfero Nord, in Europa, Asia e America.\nEtimologia.\nIl nome deriva dal greco \"kratos\" (forte) e \"hakis\" (tagliente) ad indicare la forza del legno e le spine che contraddistinguono alcune specie.\nDescrizione.\nSi tratta di arbusti o piccoli alberi che raggiungono i 5 metri in altezza, solitamente con rami spinosi. \nIl tipo pi\u00f9 comune di corteccia \u00e8 il grigio liscio negli individui giovani, che sviluppa fessure longitudinali poco profonde con creste strette negli alberi pi\u00f9 vecchi. \nLe spine sono piccoli rami a punta acuminata che derivano da altri rami o dal tronco e sono tipicamente lunghi 1\u20133\u00a0cm. Le foglie crescono disposte a spirale.\nLe foglie della maggior parte delle specie hanno margini lobati o seghettati e hanno una forma alquanto variabile. Il frutto \u00e8 simile a una bacca ma strutturalmente simile a una mela, commestibile ma dal sapore modesto.\nElenco delle specie di Crataegus.\nSinonimi non pi\u00f9 in uso.\n\"Crataegus oxyacantha\" \u00e8 un termine rigettato dalla comunit\u00e0 botanica in quanto ritenuto troppo ambiguo per trovare posto nella nomenclaura binomiale.\nLo si pu\u00f2 trovare in vecchie pubblicazioni o in siti non specializzati, spesso come sinonimo di \"Crataegus monogyna\"."}
{"id": "6320027", "revid": "124123", "url": "https://it.wikipedia.org/wiki?curid=6320027", "title": "Culbert Olson", "text": "\u00c8 stato il governatore della California dal gennaio 1939 al gennaio 1943. Rappresentante del Partito Democratico, ha fatto parte del Senato dello Utah dal 1916 al 1920 e del Senato statale della California dal 1934 al 1938."}
{"id": "6320030", "revid": "599013", "url": "https://it.wikipedia.org/wiki?curid=6320030", "title": "M\u00e1t\u00e9 Vida", "text": "Carriera.\nClub.\nCresciuto nelle giovanili del Soltvadkert, si trasferisce al Vasas che, nel 2013, lo promuove in prima squadra. Il debutto arriva il 7 settembre 2013, nella gara esterna contro il Ny\u00edregyh\u00e1za. Dopo una prima parte di stagione in cui non gioca, si conquista un ruolo importante nella squadra, divenendo una pedina fondamentale nelle stagioni successive.\nNazionale.\nDopo aver disputato 4 gare con l'Under-18, nel novembre del 2014 viene convocato dall'Under-19, con cui debutta il 10 novembre, nella gara interna contro i pari et\u00e0 dell'Azerbaigian, valevole per le qualificazioni agli europei Under-19 2015. Nel marzo 2015 viene convocato dall'Under-20, con cui disputa in totale 5 gare. Nell'agosto 2015 viene convocato dalla Nazionale Under-21. Il debutto arriva il 12 agosto, nell'amichevole Ungheria-Italia (0-0). Nel maggio 2016 viene convocato dalla Nazionale maggiore, con cui debutta il 20 maggio, nell'amichevole Ungheria-Costa d'Avorio (0-0)."}
{"id": "6320032", "revid": "1543377", "url": "https://it.wikipedia.org/wiki?curid=6320032", "title": "Frank Merriam", "text": "\u00c8 stato il governatore della California dal giugno 1934 al gennaio 1939. Rappresentante del Partito Repubblicano, \u00e8 stato inoltre vice-governatore della California dal gennaio 1931 al giugno 1934 con James Rolph alla guida dello Stato."}
{"id": "6320033", "revid": "712828", "url": "https://it.wikipedia.org/wiki?curid=6320033", "title": "Marc Lee", "text": "Biografia.\nHa studiato presso l'Universit\u00e0 di Basilea di Arte e design di installazione e presso l'Universit\u00e0 delle Arti di Zurigo new media art al 2003.\nMarc Lee crea progetti interattivi e network-oriented dal 1999. Sperimentando con le tecnologie di informazione e comunicazione, i suoi progetti individuano e discutono in maniera critica le implicazioni economiche, politiche, culturali e creative introdotte dai processi di comunicazione sulle reti digitali. Ha esposto nei maggiori centri e festival d\u2019arte e nuovi media, tra cui: MMCA Seoul, ZKM Karlsruhe, New Museum New York, Transmediale Berlin, Ars Electronica Linz, Contemporary Art Biennale Sevilla, Viper e Shift Basel, Read_Me Festival Moskau, CeC Dehli, MoMA Shanghai, ICC Tokyo e Media Art Biennale Seoul. I suoi progetti artistici sono in collezioni private e pubbliche, come ad esempio: Ufficio federale della cultura a Berna, Fotomuseum Winterthur e ZKM Karlsruhe.\nCollegamenti esterni.\nOpere d'arte:"}
{"id": "6320035", "revid": "287204", "url": "https://it.wikipedia.org/wiki?curid=6320035", "title": "Dwars door Vlaanderen 2017", "text": "La Dwars door Vlaanderen 2017, settantaduesima edizione della corsa e valida come decima prova dell'UCI World Tour 2017 categoria 1.UWT, si svolse il 22 marzo 2017 su un percorso di 203,4\u00a0km, con partenza da Roeselare e arrivo a Waregem. La vittoria fu appannaggio del belga Yves Lampaert, che termin\u00f2 la gara in 4h47'26\", alla media di 42,459\u00a0km/h, precedendo il connazionale Philippe Gilbert e il kazako Aleksej Lucenko.\nSul traguardo di Waregem 162 ciclisti, su 200 partiti da Roeselare, portarono a termine la competizione."}
{"id": "6320038", "revid": "1429175", "url": "https://it.wikipedia.org/wiki?curid=6320038", "title": "Unione Montana del Monte Regale", "text": "L'Unione Montana del Monte Regale \u00e8 un Ente Locale della Regione Piemonte costituita ai sensi dell\u2019articolo 32 del Decreto Legislativo 18 agosto 2000, n. 267 e delle Leggi Regionali del Piemonte 28 settembre 2012, n. 11 e 14 marzo 2014, n.3. \nI comuni.\nIl territorio dell\u2019Unione Montana \u00e8 costituito dall\u2019insieme dei territori dei Comuni di Briaglia, Monasterolo Casotto, Niella Tanaro, San Michele Mondov\u00ec e Vicoforte. La sua sede \u00e8 a Vicoforte.\nFinalit\u00e0.\nTra gli obiettivi prioritari dell'Unione montana, si annoverano:\nFunzioni.\nTra le principali funzioni che l'Unione Montana esercita, ricordiamo:\nOrgani dell'Unione montana.\nNell'ambito dell'ordinamento strutturale, sono organi dell'Unione montana:\nTali organi, costituiti senza nuovi o maggiori oneri per la finanza pubblica, sono composti esclusivamente da amministratori in carica nei Comuni aderenti."}
{"id": "6320039", "revid": "767487", "url": "https://it.wikipedia.org/wiki?curid=6320039", "title": "Clement Calhoun Young", "text": "\u00c8 stato il governatore della California dal gennaio 1927 al gennaio 1931. Rappresentante inizialmente del Partito Progressista e poi del Partito Repubblicano, \u00e8 stato inoltre vice-governatore della California dal gennaio 1919 al gennaio 1927 con William Stephens e Friend Richardson alla guida dello Stato."}
{"id": "6320040", "revid": "1543377", "url": "https://it.wikipedia.org/wiki?curid=6320040", "title": "Friend Richardson", "text": "\u00c8 stato il governatore della California dal gennaio 1923 al gennaio 1927. Rappresentante inizialmente del Partito Progressista e poi del Partito Repubblicano, \u00e8 stato Ministro del Tesoro della California dal gennaio 1915 al gennaio 1923 con Hiram Johnson e poi William Stephens alla guida dello Stato. "}
{"id": "6320041", "revid": "6923", "url": "https://it.wikipedia.org/wiki?curid=6320041", "title": "Partito Democratico del Botswana", "text": "Il Partito Democratico del Botswana (in tswana: \"Phathi ya Tomokoraga\"; in inglese: \"Botswana Democratic Party\" - BDP) \u00e8 un partito politico botswano fondato nel 1961 da Seretse Khama.\nPrima dell'indipendenza del Botswana, avvenuta nel 1966 con la fine del Protettorato del Bechuanaland, il partito era designato con la denominazione di Partito Democratico del Bechuanaland (\"Bechuanaland Democratic Party\").\nNel luglio del 2019 l'ex Presidente Seretse Ian Khama lascia il partito e fonda un nuovo soggetto politico, il Fronte Patriottico del Botswana."}
{"id": "6320043", "revid": "86655141", "url": "https://it.wikipedia.org/wiki?curid=6320043", "title": "Dio dell'acqua", "text": ""}
{"id": "6320069", "revid": "86655237", "url": "https://it.wikipedia.org/wiki?curid=6320069", "title": "Mito di Atlantide", "text": ""}
{"id": "6320070", "revid": "1061716", "url": "https://it.wikipedia.org/wiki?curid=6320070", "title": "Black Mark Productions", "text": ""}
{"id": "6320071", "revid": "212348", "url": "https://it.wikipedia.org/wiki?curid=6320071", "title": "William Stephens", "text": "\u00c8 stato il governatore della California dal marzo 1917 al gennaio 1923. Rappresentante del Partito Progressista e poi del Partito Repubblicano, \u00e8 stato anche vice-governatore dal luglio 1916 al marzo 1917 con Hiram Johnson alla guida dello Stato. Inoltre \u00e8 stato membro della Camera dei rappresentanti per la California dal marzo 1911 al luglio 1916. Per alcuni giorni, nel marzo 1909, assunse la carica di sindaco di Los Angeles."}
{"id": "6320077", "revid": "212348", "url": "https://it.wikipedia.org/wiki?curid=6320077", "title": "James Gillett", "text": "\u00c8 stato il governatore della California dal gennaio 1907 al gennaio 1911. Rappresentante del Partito Repubblicano, \u00e8 stato membro della Camera dei rappresentanti per la California dal marzo 1903 al novembre 1906."}
{"id": "6320078", "revid": "125416775", "url": "https://it.wikipedia.org/wiki?curid=6320078", "title": "Battaglia di Tebe", "text": "La battaglia di Tebe ebbe luogo presso la citt\u00e0 omonima della Grecia nell'agosto del 335 a.C. fra le forze alleate del Regno di Macedonia e della Lega di Corinto, guidate da Alessandro Magno, e quelle della citt\u00e0 di Tebe. Queste ultime subirono una pesante sconfitta, cui segu\u00ec la distruzione della citt\u00e0.\nContesto.\nNella battaglia di Cheronea del 338 a.C. la \"polis\" beota di Tebe aveva perso, ad opera di Filippo II di Macedonia, la propria egemonia su gran parte dell'Antica Grecia, che deteneva ancora fin dalla battaglia di Leuttra del 371 a.C., nella guerra contro Sparta. Tebe fu obbligata ad entrare nella Lega di Corinto e ad accettare l'occupazione da parte delle truppe macedoni sulla sua acropoli, la Cadmea. Inoltre dovette contribuire con proprie truppe alla campagna di rappresaglia contro l'impero achemenide, con il quale Tebe nelle precedenti generazioni era in effetti stata alleata.\nNel 336 a.C. Filippo II fu assassinato e i nemici della Macedonia riconobbero con le citt\u00e0 greche l'occasione per far cadere l'egemonia macedone. Ma nel frattempo, di fronte al giovane successore di Filippo, Alessandro, gli inviati delle citt\u00e0 greche a Corinto rinnovarono le clausole dell'alleanza e la disponibilit\u00e0 ad una campagna contro i Persiani\nLo scoppio della guerra.\nDopo che nella primavera del 335 a.C. Alessandro era partito con il suo esercito per la campagna balcanica, i nemici della Macedonia si sollevarono in Atene intorno a Demostene e Licurgo, che in discorsi pubblici preannunciarono la morte di Alessandro contro i Triballi, per cui tutti i legami contratti con lui nelle alleanze sarebbero decaduti. \nI nemici tebani dei Macedoni, esiliati ad Atene, rientrarono in patria, uccisero due capi filo-macedoni e presero il potere, ma l'acropoli di Cadmea rimase nelle mani dei Macedoni ivi trinceratisi. Alla fine il consiglio dei tebani decise la guerra contro i Macedoni, che venne giustificata come liberazione dei Greci contro la tirannia macedone. Essi ricevettero il sostegno di Demostene, il quale invi\u00f2 loro a proprie spese le armi, che pot\u00e9 finanziare nuovamente con 300 talenti, ricevuti dal Re dei Re persiano Dario III. I maggiorenti di Atene tollerarono questo impegno privato dei politici, poich\u00e9 in questo modo potevano sostenere Tebe senza dover prima rompere i patti stipulati con i Macedoni. Anche gli Arcadi, che gi\u00e0 stavano sull'istmo di Corinto, dichiararono la loro disponibilit\u00e0 ad un sostegno militare. Demostene poteva nell'assemblea di Atene far accettare infine un intervento ufficiale a favore dei Tebani, ma la citt\u00e0 rinunci\u00f2 temporaneamente all'invio di truppe, poich\u00e9 pens\u00f2 di attendere gli ulteriori sviluppi. Poich\u00e9 un impegno diplomatico di Antipatro aveva posto pubblicamente dubbi sulla morte di Alessandro, amici dei Macedoni, come Demade e Focione, esortarono alla prudenza. Contro Alessandro Atene non si azzardava a combattere.\nAlessandro aveva effettivamente appreso solo nella tarda estate del 335 a.C., dopo la sua vittoria sugli Illiri a Pelion (oggi sul confine orientale dell'Albania), della defezione di Tebe dalla Lega di Corinto. Invece di terminare la sua campagna balcanica con un rientro a Pella, marci\u00f2 rapidamente con le sue truppe verso sud e raggiunse, dopo una dozzina di giorni di marce forzate, passando dalle Termopili, la Beozia. Sebbene il suo pronto arrivo avesse sbalordito i Greci, i capi politici di Tebe continuarono ancora a dare per certa la morte di Alessandro e spiegarono che il capo dei Macedoni era un altro Alessandro, figlio di Aeropo. Gli Arcadi e la citt\u00e0 di Elis preferirono da parte loro ritirarsi dall'Istmo nelle loro citt\u00e0 e pi\u00f9 tardi accusarono gli organizzatori delle loro mosse. Alessandro intanto ricevette l'appoggio delle citt\u00e0 beote di Focide, Orcomeno, Tespie e Platea, che riconobbero la loro occasione per vendicarsi dalla sottomissione per generazioni a Tebe. Piantati in asso dagli alleati, isolati in Grecia e con i Macedoni nella rocca Cadmea alle loro spalle, i tebani decisero di proseguire nella resistenza ai Macedoni, forse per la mancanza di speranza nella grazia o per una sopravvalutazione della loro forza.\nLa battaglia.\nIl successivo svolgimento della battaglia e soprattutto il ruolo di Alessandro in essa sono difficili da ricostruire, poich\u00e9 i due autori che stesero un dettagliato rapporto, Arriano (\"Anabasi di Alessandro\" 1, 8, 1-8, filomacedone secondo Tolomeo) e Diodoro Siculo (\"Biblioth\u00e9ke historik\u00e9\" 17, 11, 1 \u2013 13, 6, filotebano), si contraddicono nella loro descrizione.\nTebe era circondata da un muro che doveva difenderla bene dagli attaccanti, i quali in questo caso avevano rinunciato a portarsi dietro macchine per l'assedio, privilegiando una maggior velocit\u00e0 di marcia. Il muro aveva per\u00f2 un punto debole sul lato meridionale, che confinava direttamente con la rocca Cadmea, in mano ai Macedoni, e che era predestinata addirittura a fungere da porta di accesso agli attaccanti. I Tebani ampliarono in quel luogo le opere di difesa, che fu rafforzata da fossati e mura. Da questa via essi tagliarono l'ingresso diretto a Cadmea dall'esterno e ne isolarono gli occupanti. Il comandante della guarnigione sulla Cadmea, Filota, rimase in attesa e non disturb\u00f2 i lavori di fortificazione dei tebani. Davanti al muro di palizzate i tebani posizionarono la loro falange e dietro la loro cavalleria, nel caso che anche in quel punto dovesse combattersi la battaglia. Alessandro rinunci\u00f2 nuovamente, dopo la sua marcia, ad un attacco diretto e immediato, allo scopo di tenere una consultazione sulla possibilit\u00e0 di capitolazione della citt\u00e0 sulla sua parte alta. Tra l'altro chiese la consegna dei capi antimacedoni Foinis e Protites. Egli sperava che i Tebani, a causa della chiara superiorit\u00e0 macedone, avrebbero ceduto, per\u00f2 dal muro della citt\u00e0 essi respinsero le condizioni di capitolazione, rifiutarono la consegna di Filota e di Antipatro, e offesero Alessandro chiamandolo \"Tiranno della Grecia\".\nSecondo Diodoro Siculo la maggioranza della popolazione tuttavia, conscia dell'inferiorit\u00e0 militare doveva essere per la capitolazione, ma non riusc\u00ec loro far cadere gli antimacedoni presenti al vertice dell'assemblea cittadina.\nA questo punto i rapporti storici cominciano a divergere. Mentre Diodoro Siculo descrive come Alessandro, rabbioso per l'offesa, avrebbe diviso il suo esercito in tre schiere di attacco, Arriano riferisce di un'insubordinazione di Perdicca, suo ufficiale, che contro un inequivocabile ordine di Alessandro, udito anche da altri, avrebbe condotto il suo battaglione di fanteria, composto da pezeteri (\"pezhetairoi\"), all'assalto della citt\u00e0, insieme al battaglione di Aminta, per cui Alessandro alla fine, contro voglia, fece andare all'assalto le sue truppe. Poich\u00e9 Arriano, nella sua opera, si appoggia a quanto tramandato da Tolomeo I, venne accolta nelle ricerche storiche la tesi formulata da uno dei Tolomei di una \"damnatio memoriae\" nei riguardi di Perdicca, che dopo Tolomeo aveva incolpato della responsabilit\u00e0 storica del tramonto di Tebe il suo nemico acerrimo nelle guerre dei diadochi per scagionare contemporaneamente Alessandro, che descrisse egli stesso come amico. Sull'attendibilit\u00e0 di Tolomeo \u00e8 stato mosso qualche dubbio, sebbene vi sia la parola dell'uno contro quella dell'altro e l'effettiva dinamica sui risultati davanti a Tebe non pu\u00f2 pi\u00f9 essere provata a posteriori.\nSecondo Diodoro Siculo, Alessandro, dopo tre giorni di attesa, fece infine avanzare la prima schiera da battaglia contro la falange dei Tebani, mentre la seconda marci\u00f2 direttamente contro le palizzate. La battaglia si rivel\u00f2 per i Macedoni inaspettatamente sanguinosa, con grosse perdite, e uno sfondamento attraverso le fila dei disperati combattenti Tebani non riusc\u00ec. Quindi Alessandro si decise di far entrare in battaglia la terza schiera, tenuta prima come riserva. Durante la battaglia i Macedoni notarono che la palizzata contigua ad una porta della citt\u00e0 era aperta, quella davanti al tempio di Anfione, dalla quale i Tebani evidentemente intendevano condurre una sortita contro il fianco macedone. Alessandro si rese conto del pericolo, che conteneva per\u00f2 anche un'opportunit\u00e0, e ordin\u00f2 a Perdicca di condurre immediatamente con le sue truppe un attacco a questa porta, che consentiva anche una decisiva avanzata nella citt\u00e0. Secondo Arriano/Tolomeo in quell'attacco Perdicca fu ferito da un palo e dovette essere portato via dal campo di battaglia, motivo per cui i suoi uomini dovettero per la seconda volta avanzare senza di lui (un altro tentativo di sminuire il suo ricordo?). In ogni caso, con l'irruzione dei Macedoni nella citt\u00e0 entr\u00f2 in campo anche la guarnigione nella Cadmea, che irruppe nel tempio di Anfione come sulla palizzata, per cui i Tebani si trovarono incalzati da due lati. Essi non poterono reggere e molti combattenti furono regolarmente massacrati. La citt\u00e0 soccombente, precipitata nel panico, fu saccheggiata dagli assalitori nemici, e soprattutto le truppe beote, assetate di vendetta, non ebbero piet\u00e0 dei civili e solo pochi poterono salvarsi rifugiandosi nel tempio.\nConseguenze.\nAlla fine della battaglia Alessandro sottopose a un consiglio dei rappresentanti della Lega di Corinto la decisione di quale dovesse essere il destino dei Tebani. Poich\u00e9 si trattava prevalentemente di citt\u00e0 beote, che avevano sperimentato negli anni precedenti una pressante sovranit\u00e0 da parte dei Tebani, il loro verdetto fu rapido e senza dubbi. Accanto alla defezione dalla Lega venne fuori anche la tradizionale ambiguit\u00e0 del comportamento dei Tebani nei confronti degli odiati Persiani, contro i quali essi avrebbero dovuto combattere, secondo i patti della Lega. Nessuno aveva dimenticato che durante le guerre persiane Tebe era stata alleata al Re dei Re Serse I e i cittadini di Platea e di Orcomeno, che erano tra coloro che dovevano emettere il giudizio richiesto da Alessandro, avevano ancora in mente il ricordo delle numerose distruzioni subite dalla loro citt\u00e0 ad opera dei Tebani nei circa cento anni precedenti (Platea: 479, 426 e 376 a.C.; Orcomeno: 364 e 349 a.C.).\nPoich\u00e9 la lega di Corinto si trovava fin dal 338 a.C. in guerra con i Persiani \u2013 truppe al comando di Parmenione combatterono gi\u00e0 in Asia Minore \u2013 la defezione di Tebe dovette essere percepita come un alto tradimento contro la pace comune (\"koin\u00e8 eir\u00e9ne\"). Per questo la citt\u00e0 doveva essere distrutta, il suo territorio suddiviso tra le citt\u00e0 beote e la sua popolazione rimasta, ridotta in schiavit\u00f9. Anche in futuro tutti i Tebani fuggiti furono disprezzati e impedito il loro ingresso nelle citt\u00e0 greche. Al contrario le citt\u00e0 di Orcomeno e Platea dovettero essere ricostruite in compenso per la fedelt\u00e0 dei loro cittadini alla Lega. Quasi tre mesi dopo la sconfitta, Tebe si trov\u00f2 in rovine. Furono risparmiati, a titolo di esempio, quei Tebani che erano noti per essere stati filo-macedoni e che si erano espressi, nella riunione del Consiglio, contro la guerra. Per quanto riguarda gli edifici si salv\u00f2 dalla distruzione solo la casa del celebrato poeta greco Pindaro e ai suoi successori fu risparmiata la schiavit\u00f9. Alessandro stesso grazi\u00f2 una donna di nome Timoclea, che era la sorella dell'ultimo comandante del battaglione sacro, che si distinse nella battaglia di Cheronea. Ella aveva durante la battaglia ucciso un trace, che precedentemente l'aveva violentata.\nAtene ricevette la notizia della disfatta di Tebe all'inizio dell'autunno del 335 a.C., durante la celebrazione dei misteri eleusini. Questi vennero subito terminati, la citt\u00e0 si dispose in assetto difensivo e fu convocata l'assemblea. Di fronte ad Alessandro, che in effetti marciava verso l'Attica, fu offerto il sostegno dei rinnegati come atto privato di Demostene, del quale e dei cui seguaci Alessandro chiedeva la consegna, ci\u00f2 che la citt\u00e0 per\u00f2 rifiut\u00f2. La minaccia di un conflitto fu sventata grazie all'atteggiamento diplomatico dei filo macedoni Focione e Demade, che garantirono la lealt\u00e0 di Atene alla lega di Corinto. Alessandro si accontent\u00f2 dell'esilio di un compagno di lotta di Demostene e concesse l'accoglienza dei proscritti tebani. Demostene stesso rimase risparmiato, evidentemente per una personale dimostrazione di lealt\u00e0 al trattato di Corinto come suppone Beloch; vecchi canzonatori credettero per\u00f2 che egli avesse pagato Demade con cinque talenti per incantare con belle parole Alessandro. Alessandro se ne and\u00f2 infine con il suo esercito in Macedonia ove prepar\u00f2 la sua campagna in Asia. Con la rinuncia a un verdetto di punizione nei confronti di Atene egli ritenne giusto esigere una campagna panellenica contri i persiani, che una distruzione di Atene avrebbe reso impossibile.\nSebbene nell'antica Grecia la distruzione di una citt\u00e0 occupata militarmente era un procedimento normale (ad es. Platea e Orcomeno), la caduta di Tebe si rivel\u00f2 un illuminante \"effetto \"shock\"\". Ci\u00f2 si spiega soprattutto con l'importanza storica di questa citt\u00e0, che poche generazioni prima era ancora uno dei tre \"capoluoghi\" della Grecia. Poich\u00e9 Alessandro aveva affidato la decisione della punizione da infliggere a Tebe alla lega di Corinto, si era cos\u00ec sgravato della responsabilit\u00e0 storica personale della distruzione della medesima. Per\u00f2 ci\u00f2 costitu\u00ec comunque una colpevole macchia nella sua biografia, soprattutto il giudizio nel suo vero senso si era fatto notare come un permanente monito contro futuri agitatori in Grecia. Di questo era lui chiaramente consapevole, quando pi\u00f9 tardi in Asia erano stati catturati soldati tebani che avevano combattuto per Dario III che lui aveva lasciato liberi senza condizioni sotto il pensiero del pesante destino che la loro citt\u00e0 aveva gi\u00e0 incontrato. Di questo destino di Tebe non si mostrarono impressionati gli spartani, una volta essi stessi nemici acerrimi della citt\u00e0, che dopo la partenza di Alessandro dall'Europa nel 334 a.C. si sollevarono, con la complicit\u00e0 di Atene, contro i Macedoni nella guerra di Agide e furono sconfitti. Tuttavia la loro citt\u00e0 fu alla fine trattata meglio di Tebe.\nTebe fu ricostruita nel 316 a.C. da Cassandro e popolata con nuovi cittadini volontari, ma non ebbe pi\u00f9 la sua importanza storica. La sua ricostruzione fu politicamente controversa. Il nemico di Cassandro, Antigono I Monoftalmo, giudic\u00f2 questo fatto come l'incoraggiamento ai tradizionali nemici dell'unit\u00e0 greca. Suo figlio Demetrio I Poliorcete intese nuovamente distruggere la citt\u00e0 dopo averla occupata nel 290 a.C., ma ne fu trattenuto dal suo unico figlio Antigono II Gonata."}
{"id": "6320083", "revid": "1543377", "url": "https://it.wikipedia.org/wiki?curid=6320083", "title": "George Pardee", "text": "\u00c8 stato il governatore della California dal gennaio 1903 al gennaio 1907. Rappresentante del Partito Repubblicano, \u00e8 stato il secondo governatore nato in California ad assumere la carica di governatore dello Stato dopo Romualdo Pacheco. Dal marzo 1893 al marzo 1895 \u00e8 stato sindaco di Oakland."}
{"id": "6320085", "revid": "767487", "url": "https://it.wikipedia.org/wiki?curid=6320085", "title": "Parco nazionale del Deserto", "text": "Il parco nazionale del Deserto \u00e8 un'area protetta situata nello Stato del Rajasthan, in India, ad ovest della citt\u00e0 di Jaisalmer. Con una superficie di 3162\u00a0km\u00b2, \u00e8 uno dei parchi nazionali pi\u00f9 grandi dell'India. Costituisce un esempio eccellente dell'ecosistema del deserto del Thar. \nIl 26 maggio 2009 \u00e8 stato inserito tra i candidati alla lista dei patrimoni dell'umanit\u00e0, nella categoria dei beni di interesse naturale (n\u00ba ref. 5448).\nGeografia.\nIl deserto del Thar, spesso definito un \u00aboceano di sabbia\u00bb, si estende attraverso una vasta area del Rajasthan occidentale. Il fragile ecosistema del Thar d\u00e0 sostentamento ad una comunit\u00e0 faunistica unica e varia. Proprio al centro di questo oceano di sabbia si trova il parco nazionale del Deserto.\nIl paesaggio principale \u00e8 costituito da rocce scoscese e da compatti fondali di laghi salmastri, nonch\u00e9 da aree intermedie e dune, sia fisse che mobili. Circa il 20% della vasta estensione del parco \u00e8 costituita da dune di sabbia.\nFlora.\nLa vegetazione \u00e8 scarsa; nel parco si possono trovare macchie ricoperte dall'erba \"sewan\" (\"Lasiurus scindicus\") e dall'arbusto \"aak\" (\"Calotropis procera\"). Tuttavia sono presenti anche alberi, come quello noto localmente come \"reonja\" (\"Vachellia leucophloea\") e il giuggiolo indiano.\nFauna.\nL'antilope cervicapra \u00e8 particolarmente comune in questa regione. Altri mammiferi che si possono incontrare qui sono la volpe rossa, la volpe del Bengala, il gatto selvatico asiatico, il lupo indiano, il leopardo indiano, il riccio e la \"chinkara\" o gazzella indiana.\nLa regione costituisce un rifugio per uccelli migratori e stanziali propri del deserto. L'avifauna di questo ambiente sabbioso \u00e8 ricca e spettacolare. Tra gli abitanti pi\u00f9 comuni vi sono uccelli come le grandule, le pernici, i gruccioni, le allodole e le averle. In inverno, la fauna si arricchisce di nuovi visitatori come la damigella della Numidia e l'ubara asiatica.\nForse la principale attrazione del parco \u00e8 l'otarda indiana, una specie in pericolo che si incontra solamente in India. Il parco nazionale del Deserto \u00e8 uno degli ultimi luoghi in cui si pu\u00f2 incontrare un buon numero di questi uccelli. Di conseguenza la specie attira qui migliaia di ornitologi da ogni parte del mondo. Oltre a queste otarde, il parco ospita un'intera variet\u00e0 di uccelli di grande interesse per gli appassionati e i conservazionisti. Tra i rapaci si incontrano numerose aquile, come l'aquila rapace e l'aquila delle steppe, la poiana codabianca, il falco pecchiaiolo orientale e vari falchi. La grandule vive nei pressi di piccoli stagni o laghi.\nMolto numerosi, infine, sono i rettili, tra cui spiccano le lucertole del genere \"Uromastyx\", il varano, i serpenti del genere \"Echis\", la vipera di Russel e il krait comune.\nTurismo.\nIl tempo pi\u00f9 favorevole per visitare il parco \u00e8 il periodo che va da novembre a gennaio."}
{"id": "6320091", "revid": "111151824", "url": "https://it.wikipedia.org/wiki?curid=6320091", "title": "Futtetenne (Cristiano Malgioglio)", "text": "Futtetenne \u00e8 il decimo album di Cristiano Malgioglio pubblicato nel 1992 dalla Sony.\n\u00c8 stato anticipato dal singolo \"I ragazzi napoletani\", cantato in duetto col tenore Pietro Ballo, e accompagnato da un videoclip girato interamente a Napoli. Purtroppo in Italia non ha ottenuto il successo sperato, mentre all'estero ha avuto molto riscontro tanto da essere uscito in lingua spagnola col titolo Los chicos de Andalucia e in lingua brasiliana col titolo Os garatos brasileros. Entrambe queste due versioni sono presenti nell'album live \"En Espa\u00f1a. Escuchando a Isabel Pantoja\" del 1994.\nNel disco ci sono anche altri duetti, con Mario Merola nel brano \"Futtetenne\" e con Aldo Tagliapietra nel brano \"Belle \u00e9poque\" (quest'ultimo in alcune raccolte \u00e8 riportato anche col titolo alternativo Notte romantica).\nCi sono anche due successi del passato: \"Senti\" brano che Malgioglio scrisse per Marcella Bella nel 1976 e \"Mi mandi rose\", brano di Agep\u00ea e Can\u00e1rio, che aveva adattato in italiano per Mina nel 1985 per il suo album Finalmente ho conosciuto il conte Dracula...\nContiene anche una cover, \"In privato\" \u00e8 la versione italiana del famoso \"In private\", scritto dai Pet Shop Boys e portato al successo da Dusty Springfield nel 1990 ed in seguito interpretato dagli stessi Pet Shop Boys con Elton John.\nL'ultimo brano del disco, Caro Berlusconi, \u00e8 il remake (in chiave ironica) del brano \"Caro direttore\" che Malgioglio aveva scritto nel 1981 (contenuto nel suo album Artigli). "}
{"id": "6320092", "revid": "944090", "url": "https://it.wikipedia.org/wiki?curid=6320092", "title": "San Martino in Spino", "text": ""}
{"id": "6320094", "revid": "121133321", "url": "https://it.wikipedia.org/wiki?curid=6320094", "title": "Futtetenne (Bud Spencer)", "text": "Futtetenne \u00e8 l'unico album dell'attore Bud Spencer, uscito nel 2016, qualche mese prima della sua morte, avvenuta il 27 giugno. L'album \u00e8 una raccolta di tutte le sue canzoni registrate dal 1961 al 2015, escluse quelle cantate con altri musicisti. \nLe canzoni sono state registrate nei seguenti anni:"}
{"id": "6320096", "revid": "110157", "url": "https://it.wikipedia.org/wiki?curid=6320096", "title": "Fronte Nazionale del Botswana", "text": "Il Fronte Nazionale del Botswana (in inglese: \"Botswana National Front\"); \u00e8 un partito politico botswano."}
{"id": "6320099", "revid": "110157", "url": "https://it.wikipedia.org/wiki?curid=6320099", "title": "Hungarian Football League 2017", "text": "La Hungarian Football League 2017 (detta anche \"Ratio M\u00e9dia HFL 2017\" per ragioni di sponsorizzazione) \u00e8 la 12\u00aa edizione del campionato di football americano di primo livello, organizzato dalla MAFSZ.\nStagione regolare.\nClassifica.\nLe classifiche della regular season sono le seguenti:"}
{"id": "6320104", "revid": "1501558", "url": "https://it.wikipedia.org/wiki?curid=6320104", "title": "Il giustiziere di Roma", "text": "Il giustiziere di Roma (\"Rome's Executioner\") \u00e8 un romanzo storico di Robert Fabbri, ed \u00e8 il secondo capitolo della saga \"Il destino dell'imperatore\", che ha come protagonista Tito Flavio Vespasiano. Uscito nel 2012, \u00e8 stato poi pubblicato in Italia l'anno dopo. La trama verte sulla caduta di Seiano. \nTrama.\nAnno 30 d. C. \nVespasiano ha vent'anni, e ha passato gli ultimi quattro anni di guarnigione in Tracia, col grado di tribuno militare. Sta per congedarsi dall'esercito romano e non vede l'ora di tornare a Roma per occuparsi della sua carriera politica e per riabbracciare il suo grande amore, Cenis. In Tracia giunge per\u00f2, inaspettatamente, suo fratello maggiore Sabino.\nSabino e Vespasiano sono al servizio di Antonia, cognata dell'imperatore Tiberio, che li ha coinvolti in una guerra segreta e spietata contro Seiano, comandante dei Pretoriani e braccio destro di Tiberio. Per smascherare le congiure di Seiano, Antonia ha bisogno di un testimone, un sacerdote trace che anni prima si era reso inconsapevolmente complice di un complotto, e un vecchio nemico di Vespasiano; il sacerdote si chiama Rotece, che gi\u00e0 nel primo libro aveva provato a uccidere Remetalce, re di Tracia e vassallo dei romani. I due fratelli, aiutati da Magno (l'inseparabile guardia del corpo di Vespasiano) e da alcuni soldati della guardia reale tracica, devono recarsi in Mesia, catturare il sacerdote e condurlo via mare a Roma. Sar\u00e0 una missione difficile, che vedr\u00e0 questo strano \"commando\" affrontare guerrieri geti, romani avversari e perfino pirati. Dopo molti scontri e molti morti finalmente la nave di Vespasiano giunge ad Ostia.\nTornato nella capitale dell'impero, il ragazzo, nel 31 d. C., viene nominato \"Triunvirus Capitales\", magistrato che sovrintendeva le esecuzioni (da qui il titolo giustiziere / carnefice di Roma), ed \u00e8 coinvolto in nuove congiure, che mettono in pericolo anche i suoi familiari. Dopo mille peripezie finalmente la missione \u00e8 compiuta, perch\u00e9 Tiberio si convince della pericolosit\u00e0 di Seiano. A questo punto Vespasiano \u00e8 testimone della caduta del comandante dei Pretoriani e dei suoi pi\u00f9 stretti alleati, ma assiste sconvolto anche al lato pi\u00f9 oscuro della politica imperiale, un mondo dove chi perde viene eliminato senza piet\u00e0, insieme ai suoi congiunti, e in un mondo tanto spietato, solo Cenis, la donna che Vespasiano ama, gli d\u00e0 la forza di continuare a lottare.\nIl libro \u00e8 diviso in un prologo, ambientato a Roma nel novembre del 29 d.C., e di sei parti:"}
{"id": "6320105", "revid": "767487", "url": "https://it.wikipedia.org/wiki?curid=6320105", "title": "Posteggiatore abusivo", "text": "Posteggiatore abusivo \u00e8 un album del cantautore italiano Enzo Gragnaniello, pubblicato nel 1997."}
{"id": "6320106", "revid": "767487", "url": "https://it.wikipedia.org/wiki?curid=6320106", "title": "Polizia Internazionale", "text": ""}
{"id": "6320112", "revid": "287204", "url": "https://it.wikipedia.org/wiki?curid=6320112", "title": "Yves Gras", "text": "Biografia.\nUfficiale di Saint-Cyr, (promozione Charles de Foucauld), nel corso della seconda guerra mondiale, dopo l'armistizio di Compi\u00e8gne, fugg\u00ec dalla Francia attraverso la Spagna. Le sue prime esperienze di guerra le visse come tenente della 1\u00aa Divisione della Francia Libera, in Italia e in Francia. Paracadutista di Marina, professore alla Scuola di guerra, prese parte alle campagne di Madagascar, Indocina e Algeria, e soggiorn\u00f2 a lungo oltremare: Gibuti, Senegal, Madagascar, Marocco; era in Vietnam del Sud al momento della caduta di Saigon.\nCapo del 2e R\u00e9giment de parachutistes d'infanterie de marine, era a Kinshasa, nell'allora Zaire, quando la situazione precipit\u00f2 nella citt\u00e0 di Kolwezi nel maggio 1978. Si mise all'opera per ottenere l'autorizzazione all'intervento in citt\u00e0, occupata giorni prima dai ribelli del Fronte Nazionale per la Liberazione del Congo che avevano preso in ostaggio migliaia di minatori europei che lavoravano sul posto. Grase ebbe il comando dell'operazione aviotrasportata su Kolwezi. Il 2e R\u00e9giment \u00e9tranger de parachutistes, comandato dal tenente colonnello Philippe Erulin, fu designato per portare avanti l'azione.\nA fine carriera, integrato nella riserva, si dedic\u00f2 a scrivere di storia."}
{"id": "6320121", "revid": "1005847", "url": "https://it.wikipedia.org/wiki?curid=6320121", "title": "Local Government Area del Nuovo Galles del Sud", "text": ""}
{"id": "6320123", "revid": "1005847", "url": "https://it.wikipedia.org/wiki?curid=6320123", "title": "Local Government Area del Queensland", "text": ""}
{"id": "6320124", "revid": "1005847", "url": "https://it.wikipedia.org/wiki?curid=6320124", "title": "Local Government Area dell'Australia Meridionale", "text": ""}
{"id": "6320125", "revid": "1005847", "url": "https://it.wikipedia.org/wiki?curid=6320125", "title": "Local Government Area dell'Australia Occidentale", "text": ""}
{"id": "6320126", "revid": "1005847", "url": "https://it.wikipedia.org/wiki?curid=6320126", "title": "Local Government Area della Tasmania", "text": ""}
{"id": "6320127", "revid": "1005847", "url": "https://it.wikipedia.org/wiki?curid=6320127", "title": "Local Government Area del Territorio del Nord", "text": ""}
{"id": "6320160", "revid": "599013", "url": "https://it.wikipedia.org/wiki?curid=6320160", "title": "Mauro De Vecchis", "text": "Carriera.\nDal 1991 al 1997 allena nelle giovanili della .\nNella stagione 1997-1998 ha allenato il nel Campionato Nazionale Dilettanti, chiudendo il campionato al sesto posto in classifica; l'anno successivo ha guidato il nella medesima categoria In seguito, nella stagione 2000-2001 ha allenato i dilettanti laziali dell'Allumiere.\nIn seguito ha allenato la Torrinsabina e la Foglianese in Eccellenza, ed il Nepi in Serie D.\nDal luglio del 2005 al giugno del 2006 ha allenato la Nazionale della Papua Nuova Guinea. Dopo aver ottenuto una promozione dal campionato di Promozione a quello di Eccellenza con la Foglianese nella stagione 2009-2010, allena la squadra laziale anche nella prima parte della stagione successiva, fino alle sue dimissioni nel dicembre 2010. Nell'estate del 2011 ha allenato il , squadra militante nel campionato di Serie D, dando per\u00f2 le dimissioni ad inizio stagione per poi accasarsi il 29 settembre 2011 all'Ostiantica, nel campionato laziale di Promozione, che ha concluso al dodicesimo posto in classifica, conquistando la salvezza.\nDal 2012 al 2016 ha allenato nella prima divisione albanese: in particolare, nella stagione 2012-2013 \u00e8 stato tecnico del , mentre nella prima parte della stagione 2015-2016 (fino al 24 ottobre 2015) ha allenato il ."}
{"id": "6320161", "revid": "767487", "url": "https://it.wikipedia.org/wiki?curid=6320161", "title": "Continuer\u00f2", "text": "Continuer\u00f2 \u00e8 un album del cantautore italiano Enzo Gragnaniello, pubblicato nel 1996."}
{"id": "6320176", "revid": "1149807", "url": "https://it.wikipedia.org/wiki?curid=6320176", "title": "In Another World with My Smartphone", "text": " \u00e8 una serie di light novel scritta da Patora Fuyuhara e illustrata da Eiji Usatsuka, edita da Hobby Japan, sotto l'etichetta HJ Novels, da maggio 2015. Un adattamento manga ha iniziato la serializzazione sulla rivista \"Comp Ace\" di Kadokawa Shoten il 26 novembre 2016, mentre un adattamento anime, prodotto da Production Reed, \u00e8 stato trasmesso in Giappone tra l'11 luglio e il 26 settembre 2017.\nTrama.\nIl giovane studente T\u014dya Mochizuki viene inavvertitamente ucciso quando un dio distratto scaglia per errore un fulmine su di lui. Per farsi perdonare, la vecchia divinit\u00e0, il cui compito consiste nel far reincarnare le anime dei defunti in mondi diversi da quello in cui sono appena deceduti, permette al ragazzo di poter esprimere un desiderio prima della sua imminente rinascita, e T\u014dya chiede di poter portare con s\u00e9 il proprio smartphone.\nResuscitato in un mondo magico, T\u014dya si ritrova cos\u00ec con un grande potere, capace da solo di decidere le sorti di una nazione e renderlo a sua volta una specie di divinit\u00e0.\nMedia.\nLight novel.\nL'opera, scritta e ideata da Patora Fuyuhara, ha iniziato la pubblicazione sul sito web Sh\u014dsetsuka ni nar\u014d l'8 aprile 2013. Concepita dall'autore come una serie di romanzi amatoriali, \u00e8 stata poi adattata in una serie di light novel con le illustrazioni di Eiji Usatsuka dal 22 maggio 2015. Al 19 novembre 2021 venticinque volumi sono stati pubblicati sotto l'etichetta HJ Novels da Hobby Japan. I diritti di distribuzione digitale in lingua inglese sono stati acquistati da J-Novel Club.\nManga.\nUn adattamento manga di Soto ha iniziato la serializzazione sulla rivista \"Comp Ace\" di Kadokawa Shoten il 26 novembre 2016. Undici volumi \"tank\u014dbon\" sono stati pubblicati tra il 24 giugno 2017 e il 25 dicembre 2021.\nAnime.\nUn adattamento anime, prodotto da Production Reed, \u00e8 andato in onda dall'11 luglio al 26 settembre 2017. La regia \u00e8 a cura di Takeyuki Yanase, mentre la composizione della serie \u00e8 stata affidata a Natsuko Takahashi. Le sigle di apertura e chiusura sono rispettivamente \"Another World\" del gruppo di idol A\u014cP e , interpretata a turno dalle doppiatrici Maaya Uchida, Yui Fukuo, Chinatsu Akasaki, Marika K\u014dno e Nanami Yamashita. In tutto il mondo, ad eccezione dell'Asia, gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll.\nAccoglienza.\nA marzo 2017 la pagina della serie su Sh\u014dsetsuka ni nar\u014d \u00e8 stata visitata pi\u00f9 di cento milioni di volte. Nello stesso anno le copie dei volumi messi in vendita sono ammontati a 200\u00a0000. Nel 2018, la light novel e il manga hanno raggiunto i 1.4 milioni di copie vendute."}
{"id": "6320177", "revid": "619191", "url": "https://it.wikipedia.org/wiki?curid=6320177", "title": "Isekai wa smartphone to tomo ni", "text": ""}
{"id": "6320180", "revid": "729019", "url": "https://it.wikipedia.org/wiki?curid=6320180", "title": "Ranieri Piccolomini Clementini Adami", "text": "Biografia.\nNacque il 26 novembre 1912, all\u2019interno di una famiglia appartenente alla nobilt\u00e0 romana, che aveva dato alla Chiesa cattolica un papa, Pio II (1458-1464). Arruolatosi nella Regia Aeronautica, entr\u00f2 in servizio permanente effettivo il 19 agosto 1936 con il grado di sottotenente. Nel settembre del 1937 part\u00ec per la Spagna, assegnato alla 65\u00aa Squadriglia Assalto, equipaggiata con i cacciabombardieri Breda Ba.65 Nibbio, allora al comando del capitano Duilio Fanali. Durante il conflitto prese parte a numerose missioni belliche sul fronte di Teruel, fino al luglio 1938.\nRientrato in patria e promosso tenente, all\u2019atto dell\u2019entrata in guerra dell\u2019Italia, il 10 giugno 1940, prestava servizio in Africa settentrionale presso la 92\u00aa Squadriglia, 8\u00ba Gruppo Volo, 2\u00ba Stormo Caccia Terrestre equipaggiata con i caccia Fiat C.R.32 e di stanza all\u2019Aeroporto di Tobruch T.2. Dopo aver danneggiato un bombardiere Bristol Blenheim il 12 giugno, consegu\u00ec la sua prima vittoria aerea il giorno 14 a spese di un caccia Gloster Gladiator nelle vicinanze della ridotta Capuzzo. Dopo che la 92\u00aa Squadriglia fu riequipaggiata Fiat C.R.42 Falco, consegu\u00ec la seconda vittoria il 15 ottobre, abbattendo un ricognitore Westland Lysander tra Sollum e Giarabub.\nRientrato in Italia, fu assegnato al 4\u00ba Stormo Caccia Terrestre e, promosso capitano, il 17 agosto 1941 venne assegnato al comando di stormo. Dopo la morte del capitano Giovanni Guiducci, avvenuta il 20 aprile 1942, due giorni dopo assunse il comando della 90\u00aa Squadriglia, 10\u00ba Gruppo, equipaggiata con caccia Aermacchi C.202 Folgore, che nei primi giorni del mese di maggio fu trasferita in Sicilia con il compito di scortare i bombardieri durante le incursioni su Malta. Il 24 dello stesso mese lo stormo, al comando del tenente colonnello Armando Fran\u00e7ois atterr\u00f2 in Libia, posizionandosi sull'Aeroporto di Martuba. Il 7 giugno 1942 consegu\u00ec una nuova vittoria, abbattendo un Curtiss P-40 sulla zona di Bir Haftach. Dopo aver preso parte alla battaglia di El Alamein, quando il 10\u00ba Gruppo rientr\u00f2 in Italia, il 12 dicembre 1942, aveva conseguito un totale di sette vittorie aeree.\nRiequipaggiatosi sul campo d\u2019aviazione di Bresso a partire dal 24 febbraio 1943, il 10\u00ba Gruppo rientr\u00f2 in azione in Sicilia, basato sull\u2019aeroporto di Catania, con la 90\u00aa Squadriglia e la 84\u00aa Squadriglia di stanza sull\u2019aeroporto di San Salvatore. A partire dal 9 luglio gli angloamericani sbarcarono in Sicilia, ma egli il 4 dello stesso mese aveva danneggiato gravemente un caccia Lockheed P-38 Lightning, che fu poi abbattuto da altri piloti, sulla zona di Capo Passero. \nDopo la firma dell'armistizio con gli Alleati, il giorno 29 settembre si svolse un incontro fra il Maresciallo d'Italia Pietro Badoglio e il generale Dwight Eisenhower a bordo della nave da battaglia inglese \"Nelson\"; le autorit\u00e0 italiane decisero di compiere un gesto dimostrativo che avrebbe dovuto attirare l'attenzione dell'opinione pubblica, eseguendo un lancio di volantini sulla citt\u00e0 di Roma, allora occupata dai tedeschi. Con questo gesto il governo sperava di dimostrare al popolo italiano che non era stato abbandonato al proprio destino. Per la missione, che prevedeva l\u2019impiego di tre caccia Aermacchi C.205 Veltro, vennero prescelti lui, il capitano Luigi Mariotti e il maggiore Carlo Maurizio Ruspoli di Poggio Suasa.\nPromosso maggiore, il 30 gennaio 1944 assunse il comando del 10\u00ba Gruppo e durante il servizio presso l\u2019Italian Co-Belligerent Air Force effettu\u00f2 numerose missioni di attacco contro obiettivi nei Balcani, rimanendo ferito nei pressi di Ragusa.\nTransitato in servizio nell\u2019Aeronautica Militare Italiana dopo la fine del conflitto, con il grado di colonnello comand\u00f2 il 1\u00ba Stormo caccia Ogni Tempo (1\u00ba maggio 1956-agosto 1958) dotato di FIAT/North American F-86K e tra il 1959 e il 1960 la 51\u00aa Aerobrigata (erede del 51\u00ba Stormo), equipaggiata con i cacciabombardieri Republic F-84F Thunderstreak."}
{"id": "6320181", "revid": "729019", "url": "https://it.wikipedia.org/wiki?curid=6320181", "title": "Neapolis mantra", "text": "Neapolis mantra \u00e8 un album di Enzo Gragnaniello, pubblicato nel 1998."}
{"id": "6320182", "revid": "287204", "url": "https://it.wikipedia.org/wiki?curid=6320182", "title": "Purple Haze (album)", "text": ""}
{"id": "6320183", "revid": "686936", "url": "https://it.wikipedia.org/wiki?curid=6320183", "title": "Rashard Higgins", "text": "Carriera.\nHiggins al college gioc\u00f2 a football con i Colorado State Rams dal 2013 al 2015, venendo premiato come All-American nel 2014. Fu scelto nel corso del quinto giro (172\u00ba assoluto) nel Draft NFL 2016 dai Cleveland Browns. Debutt\u00f2 come professionista nel primo turno contro i Philadelphia Eagles e chiuse la sua stagione da rookie disputando tutte le 16 partite, nessuna delle quali come titolare, ricevendo 6 passaggi per 77 yard."}
{"id": "6320185", "revid": "1494169", "url": "https://it.wikipedia.org/wiki?curid=6320185", "title": "Purple Haze (disambigua)", "text": ""}
{"id": "6320188", "revid": "287204", "url": "https://it.wikipedia.org/wiki?curid=6320188", "title": "Death Note (film)", "text": ""}
{"id": "6320192", "revid": "287204", "url": "https://it.wikipedia.org/wiki?curid=6320192", "title": "T\u00e9 turco", "text": ""}
{"id": "6320224", "revid": "767487", "url": "https://it.wikipedia.org/wiki?curid=6320224", "title": "Ismail di Johor", "text": "Primi anni di vita.\nTunku Ismail nacque all'Istana Semayam di Johor Bahru il 28 ottobre 1894 ed era il figlio maggiore di Tunku Ibrahim, poi sultano, e della sua prima moglie, Ungku Maimunah binti Ungku Abdul Majid. Il 2 novembre 1895 venne nominato dal padre da poco incoronato, Tunku Mahkota di Johor. Trascorse diversi anni nel Perak essendo iscritto al Collegio malese di Kuala Kangsar. Nel marzo del 1912 venne inviato in Inghilterra per essere istruito in un collegio; i suoi fratelli Tunku Abu Bakar e Tunku Ahmad in seguito fecero lo stesso.\nReggente.\nNel 1928 Tunku Ismail venne nominato reggente dello Stato per prendersi cura degli affari pubblici dato che il sultano Ibrahim cominciava a passare lunghi periodi di tempo in viaggio all'estero. Nel 1937 Tunku Ismail nomin\u00f2 un consigliere di stato e amico di famiglia, Onn Jaafar suo segretario privato e gli affid\u00f2 il compito di creare il padiglione del Johor della fiera mondiale di San Francisco dell'anno successivo. Al ritorno di Onn dagli Stati Uniti, Tunku Ismail invit\u00f2 Onn a riprendere le sue precedenti funzioni ed egli accett\u00f2. Poco prima che le armate giapponesi occupassero il sultanato, Tunku Ismail fugg\u00ec in Inghilterra per paura che il governo militare giapponese lo potesse manipolare mettendolo sul trono al posto del padre.\nTunku Ismail torn\u00f2 nel Johor dopo la guerra e si confront\u00f2 con i movimenti nazionalisti malesi che erano sorti a seguito dell'insoddisfazione dei regnanti del progetto dell'Unione malese. Mentre il padre affrontava le critiche diffuse della popolazione malese e dei leader nazionalisti a causa della sua disponibilit\u00e0 iniziale a firmare il trattato istitutivo dell'Unione malese con Sir Harold MacMichael, Tunku Ismail mantenne un rapporto neutrale tra il governo britannico e i leader nazionalisti malesi. Tuttavia, Tunku Ismail offici\u00f2 la cerimonia di apertura del primo congresso della United Malays National Organisation (UMNO) che si tenne all'Istana Besar nel maggio del 1946 mentre il sultano Ibrahim era a Londra.\nTunku Ismail assunse la responsabilit\u00e0 degli affari di stato dalla fine degli anni '40 e degli anni '50 e presenzi\u00f2 per conto del padre alle funzioni ufficiali. Il 27 agosto 1957 Tunku Ismail fu uno dei nove firmatari reali della Costituzione della Federazione della Malesia. Tuttavia, dovette affrontare la mite opposizione di alcuni leader nazionalisti del Johor, in particolare Ungku Abdullah, leader del Persatuan Kebangsaan Melayu Johor (PKMJ), un partito nazionalista che voleva la secessione del Johor dalla Federazione della Malesia. Pochi giorni prima della firma della Costituzione federale, Ungku Abdullah scrisse a Ibrahim di boicottare la cerimonia della firma. Egli rispose che aveva delegato i poteri esecutivi del sultanato al figlio. Ungku Abdullah fece la stessa richiesta a Tunku Ismail che la ignor\u00f2.\nSultano di Johor.\nTunku Ismail succedette al padre come sultano di Johor l'8 maggio 1959. Il 10 febbraio dell'anno successivo fu incoronato nella Sala del trono dell'Istana Besar di Johor Bahru. Il sultano era noto per essere molto vicino ai suoi sudditi, faceva viaggi annuali nei villaggi di tutti gli otto distretti dello Stato e spesso fece conoscenza dei dipendenti pubblici che lavoravano per il governo statale.\nQuestione della successione.\nIl 10 agosto 1961 spogli\u00f2 il suo figlio maggiore, Mahmud Iskandar, dalla carica di Tunku Mahkota (primo nella linea di successione al trono) a causa della sua cattiva condotta. Il 1\u00ba dicembre 1966 gli fu per\u00f2 concesso il titolo di Raja Muda (secondo nella linea di successione al trono). Il sultano nomin\u00f2 suo erede Abdul Rahman, suo secondo figlio. Tuttavia, poco prima della sua morte, il 29 aprile del 1981, Ismail riconferm\u00f2 Iskandar come Tunku Mahkota. Gli succedette il mese successivo.\nVita personale.\nMite e tranquillo di natura, Ismail era un amante degli animali e fu determinante per la creazione del giardino zoologico di Johor. Aveva anche una collezione di animali selvatici che andavano dai cervi ai coccodrilli. Tra la comunit\u00e0 cinese del sultanato era conosciuto affettuosamente come \"Lau Sultan\", che letteralmente significa \"vecchio o anziano sultano\".\nIsmail si spos\u00f2 due volte. Entrambe le mogli ebbero il titolo di sultana.\nIl 30 agosto 1920, in prime nozze spos\u00f2 Ungku Tun Amina Binti Ungku Ahmad, nata il 5 febbraio 1905 e sua cugina di secondo grado. Aminah mor\u00ec il 14 settembre 1977. Nell'agosto precedente infatti, il sultano e sua moglie rimasero coinvolti in un incidente d'auto a Kulai. La moglie rimase in uno stato vegetativo fino alla sua morte, avvenuta un mese pi\u00f9 tardi a causa dei danni cerebrali riportati. Il sultano se la cav\u00f2 con lievi ferite. Con lei ebbe sette figli, di cui solo tre raggiunsero l'et\u00e0 adulta:\nNel novembre del 1977 si rispos\u00f2 con Tengku Nora binti Tengku Panglima Raja Ahmad, nata il 10 ottobre 1937 e appartenente alla famiglia reale del Kelantan. Quest'ultima \u00e8 la sorella di Tunku Puan Zanariah, moglie di suo figlio Iskandar. Tengku Nora venne incoronata sultana nell'ottobre successivo.\nIsmail di Johor fu il primo cancelliere dell'Universiti Teknologi Malesia, istituita nel 1975.\nMorte.\nIsmail mor\u00ec all'Ospedale Sultana Aminah di Johor Bahru il 10 maggio 1981 a 86 anni. Il giorno successivo fu sepolto nel mausoleo reale Mahmoodiah di Johor Bahru. Ricevette il titolo postumo di \"Al-Khalidi\".\nEredit\u00e0.\nDiverse istituzioni e luoghi gli sono dedicati. Tra questi:"}
{"id": "6320225", "revid": "287204", "url": "https://it.wikipedia.org/wiki?curid=6320225", "title": "Gruppi della Virgo II", "text": "I Gruppi della Virgo II sono un ammasso di galassie situati prospetticamente nella costellazione della Vergine ad una distanza mediamente compresa tra 55 e 80 milioni di anni luce dalla Terra.\nCostituiscono l'estensione meridionale dell'Ammasso della Vergine, sviluppandosi su un'area di oltre 30 milioni di anni luce.\nI principali gruppi di galassie che costituiscono l'ammasso sono: il Gruppo di NGC 4030, il Gruppo di NGC 4179, il Gruppo di M61, il Gruppo di NGC 4753, il Gruppo di NGC 4697, il Gruppo di NGC 4699, il Gruppo di 4856, il Gruppo di NGC 4995, il Gruppo di 5084, unitamente a svariate galassie sparse.\nGruppi di galassie che compongono i Gruppi della Virgo II.\nDi seguito sono elencati i principali gruppi di galassie che compongono l'ammasso."}
{"id": "6320226", "revid": "599013", "url": "https://it.wikipedia.org/wiki?curid=6320226", "title": "Tom Robertson (rugbista)", "text": "Biografia.\nNel 2013 Robertson debutt\u00f2 nello Shute Shield con la maglia della squadra di rugby dell'Universit\u00e0 di Sydney, dove nel 2016 ha iniziato il corso per laurearsi in medicina. Il suo esordio nel National Rugby Championship avvenne nel 2014 con la maglia dei Sydney Stars, club nel quale milit\u00f2 per due stagione fino al 2016 quando si trasfer\u00ec ai NSW Country Eagles. \nChiamato dalla franchigia australiana, fresca vincitrice del titolo, dei New South Wales Waratahs per disputare il Super Rugby 2016 collezion\u00f2 la sua prima presenza nel torneo, segnando anche una meta, nella partita contro gli Highlanders.\nRobertson rappresent\u00f2 la selezione australiana di categoria nel Campionato mondiale giovanile di rugby 2014. Nel 2016, dopo la convocazione del tecnico dell' Michael Cheika per la preparazione del The Rugby Championship 2016, esord\u00ec con la maglia della nazionale nella partita con l', valida per la quarta giornata del torneo. Successivamente, sempre nello stesso anno, prese parte agli ultimi due incontri del torneo australe, disput\u00f2 l'ultima sfida della Bledisloe Cup e gioc\u00f2 tutti e tre le partite del tour europeo autunnale della sua nazionale."}
{"id": "6320228", "revid": "71433", "url": "https://it.wikipedia.org/wiki?curid=6320228", "title": "Alex Garc\u00eda", "text": ""}
{"id": "6320229", "revid": "1305772", "url": "https://it.wikipedia.org/wiki?curid=6320229", "title": "Alejandro Garc\u00eda", "text": "Alejandro Garc\u00eda o Alex Garc\u00eda possono riferirsi a:"}
{"id": "6320230", "revid": "71433", "url": "https://it.wikipedia.org/wiki?curid=6320230", "title": "\u00c1lex Garc\u00eda Fern\u00e1ndez", "text": ""}
{"id": "6320233", "revid": "767487", "url": "https://it.wikipedia.org/wiki?curid=6320233", "title": "Death Note - Il quaderno della morte", "text": "Death Note - Il quaderno della morte (\"Death Note\") \u00e8 un film del 2017 diretto da Adam Wingard.\nLa pellicola \u00e8 un film originale Netflix, primo adattamento statunitense del manga ideato e scritto da Tsugumi \u014cba e disegnato da Takeshi Obata.\nTrama.\nA Seattle (Washington), lo studente delle scuole superiori Light Turner trova un quaderno con la scritta \"Death Note\". Poco dopo viene visitato dal dio della morte Ryuk, che gli rivela di come il quaderno possa causare la morte di chiunque si desideri, a patto di avere in mente il volto della persona, mentre si scrive il suo nome su una pagina. Light, dubbioso, fa una prova su un bullo che viene decapitato poco dopo in un bizzarro incidente. Quella sera il ragazzo uccide anche il criminale che ha assassinato sua madre in una rapina e che era riuscito a evitare il carcere. Ryuk, inoltre, gli spiega altre regole del Death Note, come la possibilit\u00e0 di controllare le azioni della vittima fino a 48 ore prima della morte. Mia Sutton, una compagna di classe di Light, scopre il Death Note e incoraggia il ragazzo a utilizzarlo per migliorare il mondo, liberandolo dai criminali. Decidono cos\u00ec di lavorare insieme sotto il falso nome di \"Kira\", usando i poteri del quaderno per rivelare la \"sua\" presenza a tutti.\nKira, ben presto, diventa amato dal pubblico, poich\u00e9 i suoi omicidi sono considerati giusti dalla maggior parte della popolazione e dalle stesse forze dell'ordine; al contempo, fra Light e Mia nasce un rapporto amoroso. Le azioni di Kira attirano l'attenzione di L, un enigmatico detective che riesce a rintracciare la posizione di Light a Seattle. Si dirige cos\u00ec in citt\u00e0, assieme al suo assistente e tutore Watari, e si incontra con James Turner, capo della polizia e padre di Light per decidere come catturare Kira. L fa un discorso in televisione dove schernisce Kira e lo sfida ad ucciderlo, tenendo il volto coperto; quando non accade nulla, L sospetta che, per uccidere, l'assassino debba conoscere il vero nome e il volto della vittima.\nMia suggerisce a Light di uccidere gli agenti dell'FBI ingaggiati da L, ma il ragazzo rifiuta. Tuttavia, poco tempo dopo, gli agenti commettono un suicidio di massa e Light accusa Ryuk. James appare in televisione dove promette di arrestare Kira; Mia chiede a Light di eliminare il padre, ma il ragazzo, nonostante non abbia con lui un bel rapporto, non ne ha la forza. Quando James non viene ucciso, L, che gi\u00e0 sospettava di Light, conclude che sia lui Kira. L affronta Light, mostrando anche il suo volto. Comprendendo il rischio di essere scoperto e con la spinta di Mia, Light usa cos\u00ec il Death Note per costringere Watari a scoprire il vero nome di L. Come spiega Ryuk, Light pu\u00f2 bruciare la pagina del Death Note con su scritto il nome di Watari entro 48 ore per annullarne la morte imminente; tuttavia, questo metodo pu\u00f2 essere usato per salvare una vittima del quaderno solo una volta. Watari si dirige all'improvviso in un orfanotrofio abbandonato di New York, dove ha trovato L anni prima. L scopre la scomparsa di Watari e ordina che l'appartamento di Light sia perquisito; non viene per\u00f2 trovato nulla, in quanto Mia aveva in precedenza preso il Death Note.\nSapendo che Light \u00e8 ancora sospettato, Mia lo porta via dal ballo della scuola e gli permette di riprendere il quaderno e contattare Watari tramite telefono. L'uomo trova alcune schede di L poco prima dello scadere delle 48 ore, ma, quando Light cerca la pagine con scritto il suo nome, si accorge che \u00e8 sparita. Watari, quindi, viene colpito e ucciso da persone sconosciute prima di potere rivelare il vero nome di L. Mia, a quel punto, rivela di avere ucciso lei gli agenti dell'FBI per proteggere se stessa e Light, di avere strappato la pagina con il nome di Watari e di avere anche scritto sul quaderno il nome di Light; quest'ultimo morir\u00e0 a mezzanotte, ma Mia si offre di bruciare la sua pagina solo se lui le dar\u00e0 il quaderno, poich\u00e9 pensa che Light non possa prendere le giuste decisioni per il bene della societ\u00e0, al suo contrario. Nel frattempo, L \u00e8 devastato dalla morte di Watari e inizia a dare la caccia a Light.\nLight dice a Mia di incontrarsi alla Seattle Great Wheel, dove le consegner\u00e0 il quaderno e poi scapper\u00e0 dalla polizia, che lo sta cercando. L trova Light e cerca di ucciderlo, ma viene steso da un passante che ha sentito che Light \u00e8 Kira. Il ragazzo raggiunge Mia alla ruota e la porta in cima, dove cerca di convincerla che sarebbero stati pi\u00f9 felici senza il Death Note. Mia per\u00f2 prende ugualmente il quaderno e scopre con sgomento che Light ha scritto il suo nome e che sarebbe morta solo se gli avesse sottratto il quaderno. Con entrambi condannati, Ryuk fa crollare la ruota panoramica; Mia muore, mentre Light e il Death Note cadono in acqua e la pagina con il nome di Light si distrugge. Light viene salvato, ma cade in coma.\nDue giorni dopo un uomo lascia il Death Note al capezzale di Light; quando quest'ultimo si sveglia, suo padre gli rivela di sapere che lui \u00e8 Kira, in quanto la sua prima vittima \u00e8 stato il criminale che aveva ucciso sua madre, e di avere trovato un suo ritaglio di giornale nella sua stanza. Light spiega di avere scritto sul Death Note la morte di Mia in modo che la sua pagina sarebbe stata distrutta in caso di morte della ragazza; inoltre ha anche manipolato alcuni criminali affinch\u00e9 lo inducessero al coma e utilizzassero il Death Note nella sua assenza comatosa per darsi un alibi. Poich\u00e9 Light viene ora giudicato innocente, a L viene tolto il caso e costretto a tornare in Giappone. Mentre l'aereo sta per decollare, L intuisce di colpo il coinvolgimento di Mia; va quindi a casa sua e trova la pagina del Death Note con sopra scritti gli agenti dell'FBI uccisi e, in un attacco isterico, pensa di scrivere un nome sulla pagina. Nella stanza dell'ospedale di Light, Ryuk appare sghignazzando e, alla domanda di Light sul perch\u00e9 stia ridendo, si limita a commentare che gli umani sono davvero interessanti.\nPromozione.\nIl primo teaser trailer viene diffuso il 22 marzo 2017 dal canale YouTube di Netflix.\nDistribuzione.\nLa pellicola \u00e8 stata distribuita su Netflix, in tutti i paesi in cui \u00e8 disponibile, a partire dal 25 agosto 2017.\nAccoglienza.\nCritica.\nSull'aggregatore Rotten Tomatoes il film riceve il 38% delle recensioni professionali positive, con un voto medio di 4,8 su 10 basato su 71 critiche, mentre su Metacritic ottiene un punteggio di 43 su 100 basato su 14 critiche.\nCasi mediatici.\nCome accaduto per il film \"Ghost in the Shell\", distribuito pochi mesi prima di \"Death Note\", anche per questo film si sono alzate accuse di whitewashing, alle quali il produttore Roy Lee ha risposto: \nSequel.\nNell'agosto 2018 il produttore Scott Stuber annuncia la lavorazione del sequel, dopo che Ted Sarandos, responsabile di Netflix, ha ritenuto un grande successo il primo film tra gli utenti di Netflix; Greg Russo sar\u00e0 lo sceneggiatore."}
{"id": "6320235", "revid": "1354930", "url": "https://it.wikipedia.org/wiki?curid=6320235", "title": "Giro del Piemonte 1967", "text": "Il Giro del Piemonte 1967, cinquantottesima edizione della corsa, si svolse il 16 marzo 1967 su un percorso di 201\u00a0km. La vittoria fu appannaggio dell'italiano Guido De Rosso, che complet\u00f2 il percorso in 4h59'48\", precedendo i connazionali Roberto Ballini e Mario Di Toro.\nSul traguardo di Marano Ticino 42 ciclisti, su 119 partiti da Torino, portarono a termine la competizione. "}
{"id": "6320239", "revid": "729019", "url": "https://it.wikipedia.org/wiki?curid=6320239", "title": "Aeroporto di Gorizia", "text": "L'Aeroporto di Gorizia \u00e8 un aeroporto italiano del Friuli-Venezia Giulia situato a Gorizia.\nStoria.\nCostruito negli anni 1910 dagli austriaci, fu dopo poco tempo, messo in disarmo. Recuperato negli anni 1920, e inizialmente intitolato a Egidio Grego, negli anni a seguire, grazie a dei lavori di ampliamento, ospit\u00f2 il 21\u00ba Stormo, il 61\u00ba Gruppo, il 4\u00ba Stormo C.T. e altri reparti della Regia Aeronautica. Durante la Seconda guerra mondiale, l'aeroporto fu la base di addestramento del 132\u00ba Gruppo Reparto Aerosiluranti. Dopo l'Armistizio di Cassibile fu occupato dai tedeschi. Questo lo fece obbiettivo di un pesante bombardamento da parte degli alleati, che distrusse quasi tutti gli hangar.\nDopo la guerra dal 1945 al 1947, ospit\u00f2 gli statunitensi, con l'88\u00aa divisione. Successivamente, ospit\u00f2 voli di linea, operati dalla compagnia aerea S.I.S.A., grazie anche alla costruzione di una pi\u00f9 moderna torre di controllo e aerostazione. I voli di linea, durarono fino al 1961, quando furono trasferiti a Ronchi dei Legionari. Tuttavia l'aeronautica civile continu\u00f2 ad usare l'aeroporto fino al 1983.\nL'aeroporto oggi.\nNel dicembre del 1987 con il passaggio della propriet\u00e0 demaniale tra il Ministero della Difesa ed il Ministero dei Trasporti, ramo Direzione Generale Aviazione Civile ora Ente Nazionale Aviazione Civile, le attivit\u00e0 militari divengono residuali con la presenza di una sola stazione meteorologica ma dismessa alcuni anni dopo. Dopo diversi decenni di gestione diretta, nel dicembre 2014 la gestione totalitaria dell'aeroporto, a seguito di apposito bando di gara, \u00e8 stata assegnata per venti anni alla Societ\u00e0 Amedeo Duca d'Aosta che la detiene tuttora. Attualmente in aeroporto \u00e8 insediata la ditta costruttrice di aerei ultraleggeri \"Pipistrel\". Nel dicembre del 2019 gli immobili presenti nell'area Nord, in buona parte risalenti al periodo storico degli anni 30 del secolo scorso, sono stati vincolati dalla Soprintendenza ai Beni Storici ed ambientali della Regione Friuli Venezia Giulia. \nPresso l'aeroporto sono inoltre presenti il Lapidario del 1\u00ba e del 4\u00ba Stormo nonch\u00e9 il Monumento ad Amedeo Duca d'Aosta, che fu il Comandante del 4\u00ba Stormo e della Divisione Aquila."}
{"id": "6320252", "revid": "6923", "url": "https://it.wikipedia.org/wiki?curid=6320252", "title": "Villa Atelier", "text": "Villa Atelier \u00e8 un edificio residenziale con laboratorio artigianale a Picedo di Polpenazze del Garda, progettata dall\u2019architetto Maurizio Betta. Complessit\u00e0 formale e tipologica, utilizzo di tetti giardini e cemento armato a vista caratterizzano l\u2019opera di architettura brutalista.\nStoria.\nL'opera \u00e8 stata costruita tra il 1972 e il 1978 ed \u00e8 ubicato in una zona collinare antistante la frazione di Picedo, con vista sul Lago di Garda.\nNel 2007, rischia la demolizione per la costruzione di un condominio. Nel luglio dello stesso anno, l'architetto Antonino Cardillo denuncia l'imminente demolizione dell'opera su \"Il Giornale dell'Architettura\". Successivamente, la DARC emette un decreto di vincolo che obbliga il proprietario a non demolire l'opera e a far revisionare il progetto di nuova costruzione all'architetto Maurizio Betta. A seguito di ci\u00f2, l'opera non \u00e8 stata demolita ed la nuova costruzione \u00e8 stata costruita nel giardino della villa. Nel 2015, l'opera ha subito ulteriori modifiche con l'aggiunta di una piscina.\nDescrizione.\nCaratterizzato dalla forte presenza di portici con pareti inclinate traforate, si inserisce armoniosamente nel paesaggio collinare della piccola frazione di Picedo. I tetti giardino sono elementi caratterizzanti del progetto che sfrutta il plasticismo del calcestruzzo e le notevoli possibilit\u00e0 offerte dalla tipologia a pianta libera. All'interno dell'edificio, \u00e8 presente una scala elicoidale monolitica di concreto, priva di sostegno centrale."}
{"id": "6320276", "revid": "834", "url": "https://it.wikipedia.org/wiki?curid=6320276", "title": "Liberty lines", "text": ""}
{"id": "6320279", "revid": "729019", "url": "https://it.wikipedia.org/wiki?curid=6320279", "title": "Stazione di Pankow-Heinersdorf", "text": "La stazione di Pankow-Heinersdorf \u00e8 una fermata ferroviaria di Berlino. Sita nel quartiere di Pankow, serve anche il quartiere limitrofo di Heinersdorf.\nMovimento.\nLa fermata \u00e8 servita dalle linee S\u00a02 e S\u00a08 della S-Bahn."}
{"id": "6320281", "revid": "767487", "url": "https://it.wikipedia.org/wiki?curid=6320281", "title": "Sign Gene", "text": "Sign Gene \u00e8 un film del 2017 diretto da Emilio Insolera e interpretato da Emilio Insolera, Carola Insolera, Ben Bahan, Hiroshi Vava e Humberto Insolera. La storia \u00e8 centrata su Tom Clerc, agente sordo di New York portatore di una potente mutazione genetica, che viene mandato in Giappone con il suo collega per investigare i vari crimini commessi dai mutanti sordi giapponesi. I mutanti, come gli agenti, possono creare poteri superumani tramite la lingua dei segni.\nIl film contiene vari riferimenti alla storia dei sordi, cultura e linguistica della lingua dei segni e un touch\u00e9 alla \"Grindhouse\" di Quentin Tarantino e Robert Rodriguez. Tre sono le lingue parlate nel film: inglese, giapponese ed italiano; altre tre sono le lingue dei segni: americana, giapponese ed italiana.\nTrama.\nIl protagonista \u00e8 Tom Clerc, sordo, proveniente da una multi-generazionale famiglia di sordi e discendente di Laurent Clerc, lo scienziato francese che port\u00f2 la lingua dei segni negli Stati Uniti, quasi due secoli prima. Tom \u00e8 portatore di \u201cSGx29\u201d, una potente mutazione di \u201cSign Gene\u201d e lavora a New York per la Q.I.A. (QuinPar Intelligence Agency), una societ\u00e0 segreta affiliata al Pentagono composta da agenti mutanti selezionati. Tom pu\u00f2 dotarsi di superpoteri solo tramite l'uso della lingua dei segni. Sfortunatamente, per\u00f2, ha perso gran parte dei suoi poteri durante una violenta lotta contro un'organizzazione dedicata allo sterminio di mutanti portatori di Sign Gene, la 1.8.8.0., guidata dal massimo nemico, fratello proprio di Tom, Jux Clerc. Tom, insieme al suo collega Ken Wong, viene spedito dalla Q.I.A. in Giappone per investigare su un crimine misterioso commesso dai mutanti sordi giapponesi. Proprio combattendo contro questa pericolosa gang, Tom scopre che i suoi poteri non sono del tutto persi.\nProduzione.\nSviluppo.\n\u00c8 stato girato tra Giappone, Stati Uniti, Italia e ha molti riferimenti alla storia e alla cultura sorda. Lo staff \u00e8 un mix internazionale di sordi e gli attori recitano in diverse lingue dei segni. Originariamente doveva essere uno short film, ma ricevette cos\u00ec tante richieste di collaborazione da parte di persone interessate a farne parte che Insolera decise di riscrivere la sceneggiatura e di convertirla in un lungometraggio. Il casting avvenne tramite \u201cword of mouth\u201d; Insolera era particolarmente interessato ai nativi segnanti fluenti in lingua dei segni.\nRiferimenti storici, culturali e linguistici.\nSign Gene fa diversi riferimenti codificati alla storia dei sordi, alla cultura dei sordi e alla linguistica della lingua dei segni. La Q.I.A. sta per QuinPar Intelligence Agency, e QuinPar si riferisce ai cinque parametri, i componenti fonologici della linguistica della lingua dei segni che formano i segni: la configurazione manuale, il movimento, la locazione, l\u2019orientamento e i segni non manuali. L'agente Tom Clerc porta il cognome di una nota figura storica dei sordi, Laurent Clerc, un educatore sordo che ha portato la lingua dei segni negli Stati Uniti e 1.8.8.0. \u00e8 un riferimento alla II Conferenza internazionale sull'educazione dei sordomuti, una storica conferenza svoltasi a Milano nel 1880 dove educatori di vari paesi del mondo si riunirono per decidere il futuro dell'educazione dei sordi. Fu l\u00ec che gli educatori passarono una risoluzione che proib\u00ec l'uso della lingua dei segni nelle scuole. Figure come Alexander Graham Bell e Jean Massieu sono anche presenti nel film.\nDistribuzione.\nLa pellicola \u00e8 stata presentata all'Anteprima Mondiale l'8 settembre 2017. ed \u00e8 stata distribuita nelle sale della UCI Cinemas il 14 settembre 2017. Essa viene proiettata nelle sale americane dal 13 Aprile, 2018 con anteprima alla Laemmle Music Hall in Los Angeles e arriva a Giappone il 14 settembre 2018 con collaborazione della IIC Tokyo e Alfa Romeo Japan; successivamente tramite la rappresentanza della casa di distribuzione giapponese, la Presidio, \u201dSign Gene\u201d viene proiettata nelle sale della TOHO Cinemas dal 15 Novembre, 2018.\nAccoglienza.\nSu Los Angeles Times, Michael Rechtshaffen descrive il film come uno che ha \"una voce filmica fresca, unica\" e un \"pot-pourri dal ritmo frenetico di materiali d\u2019archivio combinate con la lingua dei segni e stroboscopiche sequenze d'azione eseguite da un cast di sordi, video effetti simulando granulosit\u00e0, pellicole graffianti e quel mix sonoro, di cui sopra menzionato, tutto avvolgente con un risultato finale che si dimostra di essere tanto inventivo quanto potente\"\nIn Avvenire, Lucia Bellaspiga scrive \"Il maggior merito di Sign Gene, insomma, \u00e8 di squarciare il velo che separa gli udenti dal mondo misterioso e affascinante dei sordi, proprio come \u00e8 avvenuto nella platea dell\u2019Odeon al momento della festa, tutta unita da quel brindare in silenzio, da quel parlare animatamente senza voce, da quel gioire mimato in cui noi\u00a0\u2013 incapaci di comunicare\u00a0\u2013 eravamo i soli esclusi, unici dis/abili, muti come pesci in una societ\u00e0 abilissima e aliena. S\u00ec, se voleva sovvertire, Insolera ha fatto centro.\u201d E aggiunge \u201cQuanto al film, piacer\u00e0 ai pi\u00f9 giovani, avvezzi al linguaggio rapido e psichedelico dei videogiochi o dei cartoons giapponesi\".\n\"Tutto scorre velocemente e ti stupisce con un'energia vibrante\" commenta Giorgia Cantarini. In Corriere della Sera, Michela Trigari chiama Sign Gene un \u201cfilm sperimentale\u201d che usa la fantascienza per \"rendere visibile quello che \u00e8 invisibile agli occhi\".\nEmilio Insolera appare nella cover della rivista giapponese, Tokyo Weekender, edizione Novembre 2018, per firma del noto fotografo di fama mondiale Leslie Kee."}
{"id": "6320283", "revid": "729019", "url": "https://it.wikipedia.org/wiki?curid=6320283", "title": "Stazione di Berlino-Blankenburg", "text": "La stazione di Berlino-Blankenburg (in tedesco \"Berlin-Blankenburg\") \u00e8 una stazione ferroviaria di Berlino, sita nel quartiere omonimo.\n\u00c8 posta sotto tutela monumentale (\"Denkmalschutz\").\nMovimento.\nLa stazione \u00e8 servita dalle linee S\u00a02 e S\u00a08 della S-Bahn."}
{"id": "6320288", "revid": "300067", "url": "https://it.wikipedia.org/wiki?curid=6320288", "title": "Constance Cole", "text": ""}
{"id": "6320289", "revid": "729019", "url": "https://it.wikipedia.org/wiki?curid=6320289", "title": "Stazione di Berlino-Karow", "text": "La stazione di Berlino-Karow (in tedesco \"Berlin-Karow\") \u00e8 una stazione ferroviaria di Berlino, sita nel quartiere omonimo.\n\u00c8 posta sotto tutela monumentale (\"Denkmalschutz\").\nMovimento.\nLa stazione \u00e8 servita dalla linea S\u00a02 della S-Bahn. e dalla linea regionale RB\u00a027"}
{"id": "6320292", "revid": "300067", "url": "https://it.wikipedia.org/wiki?curid=6320292", "title": "Gilvydas Biruta", "text": "Carriera.\nDopo l'high school trascorre due anni alla Rutgers University (9,66 punti e 5,41 rimbalzi in 64 partite) e due alla Rhode Island University (9,34 punti e 5,77 rimbalzi in 65 partite). Dopo non essere stato scelto al Draft NBA 2015, partecipa alla NBA Summer League di Las Vegas con i Denver Nuggets e il 5 agosto firma in patria con il Nept\u016bnas Klaip\u0117da. Il 24 febbraio si trasferisce in Grecia, terminando la stagione tra le file del Lavrio, per sostituire Ashley Hamilton. In estate rimane nella A1 greca, firmando il 30 agosto per l'Aries Trikala, nelle cui 21 partite disputate ha una media di 11 punti a partita. Il 22 marzo firma per l'Assigeco Piacenza, sostituendo il partente Bobby Jones. Diventato free agent il 4 luglio firma in Francia con il Bourg-en-Bresse. "}
{"id": "6320298", "revid": "729019", "url": "https://it.wikipedia.org/wiki?curid=6320298", "title": "Stazione di Berlino-Buch", "text": "La stazione di Berlino-Buch (in tedesco \"Berlin-Buch\") \u00e8 una stazione ferroviaria di Berlino, sita nel quartiere omonimo.\nMovimento.\nLa stazione \u00e8 servita dalla linea S\u00a02 della S-Bahn."}
{"id": "6320308", "revid": "287204", "url": "https://it.wikipedia.org/wiki?curid=6320308", "title": "Adkins (Texas)", "text": "Adkins \u00e8 una comunit\u00e0 non incorporata degli Stati Uniti d'America della contea di Bexar nello Stato del Texas.\nGeografia fisica.\nAdkins si trova sulla Loop 1604, quattordici miglia ad est del centro di San Antonio, nella parte orientale della contea di Bexar."}
{"id": "6320309", "revid": "767487", "url": "https://it.wikipedia.org/wiki?curid=6320309", "title": "Marshawn Powell", "text": ""}
{"id": "6320348", "revid": "767487", "url": "https://it.wikipedia.org/wiki?curid=6320348", "title": "Ornithoscelida", "text": "Gli ornitoscelidi (Ornithoscelida) sono un gruppo di animali che include numerosi tipi di dinosauri. Il termine venne originariamente proposto da Thomas Henry Huxley nel 1867 con riferimento ad alcuni dinosauri con caratteristiche intermedie tra gli uccelli e i rettili pi\u00f9 primitivi. Ben presto, per\u00f2, questa classificazione cadde in disuso, a causa dell'avvento di un sistema di classificazione che vedeva i dinosauri venire raggruppati in due rami principali: saurischi e ornitischi. \nNel 2017, per\u00f2, un articolo pubblicato nella rivista Nature da Matthew Baron, David Norman e Paul Barrett ha riportato in auge il termine Ornithoscelida. Secondo gli autori dell'articolo, i dinosauri teropodi sarebbero pi\u00f9 strettamente imparentati con i dinosauri ornitischi che con i dinosauri sauropodomorfi, di fatto \"rompendo\" la tradizionale classificazione dei dinosauri ornitischi e saurischi (teropodi e sauropodomorfi). Baron e colleghi usarono questa opportunit\u00e0 per creare una definizione formale per il vecchio nome Ornithoscelida proposto da Huxley, ovvero un gruppo che contiene dinosauri teropodi (tra cui gli uccelli) e dinosauri ornitischi."}
{"id": "6320350", "revid": "287204", "url": "https://it.wikipedia.org/wiki?curid=6320350", "title": "Nikolaj Chrenkov", "text": "Biografia.\nInizi\u00f2 a gareggiare nel 2009 come frenatore per la squadra nazionale russa. Debutt\u00f2 in \"Coppa Europa\" nel novembre 2009 e disput\u00f2 l'intera annata 2009/10 alternandosi negli equipaggi pilotati da Aleksandr Kas'janov e Aleksej Gorla\u010d\u00ebv. \nEsord\u00ec in Coppa del Mondo all'avvio della stagione nel 2010/11, il 28 novembre 2010 a Whistler dove si piazz\u00f2 al 5\u00ba posto nel bob a quattro con Kas'janov alla guida. Colse il suo primo podio nonch\u00e9 la sua prima vittoria il 12 dicembre 2010 a Park City nel bob a quattro con Aleksandr Zubkov, Filipp Egorov e Dmitrij Trunenkov.\nPartecip\u00f2 alle olimpiadi casalinghe di So\u010di 2014 classificandosi al tredicesimo posto nel bob a quattro con Nikita Zacharov alla guida della slitta.\nPrese inoltre parte a due edizioni dei mondiali unicamente nella gara a quattro totalizzando quale miglior risultato il 4\u00ba posto ottenuto a Sch\u00f6nau am K\u00f6nigssee 2011. Raggiunse l'apice della sua carriera vincendo due medaglie d'argento ai campionati europei, colte nel bob a quattro a Winterberg 2011 e ad Altenberg 2012, in entrambe le occasioni coi compagni Aleksandr Zubkov, Filipp Egorov e Dmitrij Trunenkov, con i quali ha condiviso i suoi successi pi\u00f9 importanti.\n\u00c8 scomparso all'et\u00e0 di 29 anni in un incidente stradale avvenuto il 2 giugno 2014 nei pressi di Podgorny, Territorio di Krasnojarsk, mentre si recava in visita dai propri genitori."}
{"id": "6320351", "revid": "124556135", "url": "https://it.wikipedia.org/wiki?curid=6320351", "title": "New City (New York)", "text": "New City \u00e8 un census-designated place (CDP) degli Stati Uniti d'America e capoluogo della contea di Rockland nello Stato di New York. La popolazione era di 33\u00a0559 abitanti al censimento del 2010. Si trova all'interno del comune di Clarkstown e fa parte dell'area metropolitana di New York. Si tratta di un ricco sobborgo di New York, a nord della citt\u00e0 al suo punto pi\u00f9 vicino, Riverdale, Bronx. All'interno della contea di Rockland, New City si trova a nord di Bardonia, a nord-est di Nanuet, ad est di New Square e New Hempstead, a sud di Garnerville e del villaggio di Haverstraw, e ad ovest di Congers, sul lago DeForest.\nGeografia fisica.\nNew City \u00e8 situata a (41.145495, \u221273.994901).\nSecondo lo United States Census Bureau, ha un'area totale di .\nNew City \u00e8 accessibile dalle principali arterie della contea di Rockland che forniscono un accesso rapido alla contea di Bergen, New Jersey, alla contea di Westchester, New York, e Manhattan e Bronx a New York.\nSociet\u00e0.\nEvoluzione demografica.\nSecondo il censimento del 2010, la popolazione era di 33\u00a0559 abitanti.\nEtnie e minoranze straniere.\nSecondo il censimento del 2010, la composizione etnica del villaggio era formata dal 78,7% di bianchi, il 6,4% di afroamericani, lo 0,2% di nativi americani, il 10,3% di asiatici, lo 0,0% di oceanici, il 2,2% di altre razze, e il 2,2% di due o pi\u00f9 etnie. Ispanici o latinos di qualunque razza erano il 9,0% della popolazione."}
{"id": "6320352", "revid": "767487", "url": "https://it.wikipedia.org/wiki?curid=6320352", "title": "Romanzi di X-Files", "text": "Questo \u00e8 un elenco di tutti i romanzi ispirati alla serie \"X-Files\"."}
{"id": "6320353", "revid": "212348", "url": "https://it.wikipedia.org/wiki?curid=6320353", "title": "Lega l'amore", "text": "Lega l'amore \u00e8 un album della cantante Giovanna pubblicato dall'etichetta Kicco Music nel 1994."}
{"id": "6320356", "revid": "729019", "url": "https://it.wikipedia.org/wiki?curid=6320356", "title": "Castello di Casalmoro", "text": "Il castello di Casalmoro, noto oggi anche come \"Corte Castello\" o \"Cascina Castello\", \u00e8 uno storico edificio situato alla periferia di Casalmoro, in provincia di Mantova.\nStoria e descrizione.\nIl complesso, del quale rimane testimonianza nella toponomastica (via Castello) del paese, nei secoli riadattato a cascina agricola, presenta un corpo centrale risalente alla prima met\u00e0 del Trecento e alcuni edifici annessi, di epoca successiva. Fu inizialmente edificato come rocca di difesa probabilmente da Francesco I Gonzaga, al tempo in cui i Visconti occuparono Casalmoro. A protezione della rocca venne scavato un fossato, alimentato dalla Fossa Regia. Nel 1380 l'edificio venne venduto ai Visconti per 30.000 ducati, passando nel 1389 ancora ai Gonzaga con l\u2019intera \"Quadra di Asola\". Nel 1405 la rocca fu venduta ai Malatesta.\nNel 1419 Casalmoro divenne di propriet\u00e0 del duca di Milano Filippo Maria Visconti, conquistato con l'intera \"Quadra Asolana\" da Francesco Bussone detto \"il Carmagnola\": il 7 settembre dello stesso anno il popolo firm\u00f2 un atto di dedizione ai signori di Milano.\nIl futuro marchese di Mantova Gianfrancesco Gonzaga fece costruire, a spese della comunit\u00e0, il castello accanto alla rocca preesistente a difesa dei suoi sudditi in caso di un attacco e per sua residenza da caccia. Nel 1429 il doge Francesco Foscari inser\u00ec \"Casalismaurum\" nella \"Quadra bresciana\" di Asola. Nel 1438 un trattato di pace tra i Visconti e i Gonzaga, al tempo alleati con Venezia, assegn\u00f2 definitivamente il territorio di Casalmoro ai marchesi di Mantova.. Nello stesso anno fu ospite del castello il capitano Gattamelata, coi suoi uomini al servizio della Serenissima. Casalmoro il 10 agosto 1482 pass\u00f2 nuovamente ai Gonzaga.\nSi ha notizia del possesso del castello gi\u00e0 dal 1541 da parte di Alfonso Gonzaga, secondo marchese di Castel Goffredo.\nCorte Castello.\nDal 2011 \"Corte Castello\" \u00e8 stata oggetto di un'importante opera di restauro, conclusasi con l'inaugurazione nella primavera 2018.\nNella facciata del fabbricato, databile alla seconda met\u00e0 del XV secolo e con tracce di affresco, si ravviserebbe la mano del noto architetto fiorentino Luca Fancelli, al servizio del marchese di Mantova Ludovico III Gonzaga, anche se priva di prove documentali.\nI recenti ed approfonditi studi che hanno accompagnato il restauro dell'edificio, hanno evidenziato che il castello era gi\u00e0 di propriet\u00e0 dei monaci benedettini di Serle (Bs) a partire dalla met\u00e0 dell'XI secolo ma che il manufatto oggi esistente non risulta essere il superstite \"castello di Casalmoro\", anche se, da evidenze cartografiche storiche presenti nell'archivio di Stato di Mantova, l'impronta della costruzione militare \u00e8 rimasta, testimoniata dal fatto che la Corte, nel XVII secolo, occupava la parte sud ovest della zona castellana.\nAl primo piano dell'edificio, durante il restauro, sono anche venute alla luce nel solaio 42 tavolette ornamentali dipinte degli inizi del Cinquecento recanti, tra le altre, lo stemma e le imprese del celebre capitano generale della Serenissima Niccol\u00f2 Orsini (1442-1510). \"Corte Castello\" appartenne dunque al conte di Pitigliano, che gi\u00e0 deteneva terreni in Asola e Ghedi, e fu forse la residenza nella quale viveva con la moglie Guglielmina e con i figli."}
{"id": "6320357", "revid": "149485", "url": "https://it.wikipedia.org/wiki?curid=6320357", "title": "St. Moritz Olympic Ice Rink", "text": ""}
{"id": "6320364", "revid": "287204", "url": "https://it.wikipedia.org/wiki?curid=6320364", "title": "New City", "text": "Con New City ci si pu\u00f2 riferire a:"}
{"id": "6320369", "revid": "149485", "url": "https://it.wikipedia.org/wiki?curid=6320369", "title": "Stazione di St. Moritz", "text": ""}
{"id": "6320383", "revid": "76963", "url": "https://it.wikipedia.org/wiki?curid=6320383", "title": "Eliza Acton", "text": "Biografia.\nNata a Battle, nel Sussex, era la maggiore dei cinque figli di Elizabeth Mercer e John Acton, un birraio. Poco dopo la sua nascita la famiglia si trasfer\u00ec ad Ipswich dove Elisabeth trascorse la sua giovinezza. All'et\u00e0 di diciassette anni fu co-fondatrice di una scuola per ragazze a Claydon, poco lontano da Ipswich. La scuola rimase in attivit\u00e0 per quattro anni fino a quando Eliza si ritir\u00f2 per motivi di salute. Dopo la chiusura della scuola trascorse un periodo in Francia.\nAl suo ritorno in Inghilterra venne pubblicata, nel 1826, la sua prima raccolta di poesie \"Poems\" il cui tema ricorrente era l'amore non corrisposto. Il libro ebbe un discreto successo, vi fu una riedizione poche settimane dopo la pubblicazione. Inizi\u00f2 a scrivere poemi pi\u00f9 lunghi tra i quali \"The Chronicles of Castel Framlingham\", che fu pubblicato nel \"Sudbury Chronicle\" nel 1838, e \"The Voice of the North\", scritto nel 1842 in occasione della prima visita in Scozia della regina Vittoria.\nLa prima pubblicazione della sua opera principale, \"Modern Cookery for Private Families\" risale al 1845. Il testo era il risultato di molti anni di ricerche incoraggiate dall'editore Longman, gi\u00e0 editore di \"Poems\". Molte delle ricette le furono fornite da amici. \"Modern Cookery\" divenne molto popolare, ne furono stampate diverse edizioni e rimase il libro di cucina di riferimento fino alla fine del secolo. Il libro rappresentava una grande innovazione rispetto ai ricettari pubblicati fino a quel momento che erano molto poco dettagliati, per la prima volta venivano elencati con precisione ingredienti e dosi, tempi di cottura e possibili criticit\u00e0 di ogni ricetta, i libri di cucina precedenti erano molto meno precisi e dettagliati .\nInfluenz\u00f2 profondamente la tecnica di scrittura dei ricettari successivi come quello di Isabella Beeton (\"Mrs Beeton's Book of Household Management\" - 1861). \nPoco dopo la pubblicazione di \"Modern Cookery\", Eliza si trasfer\u00ec a Hampstead Londra, dove cominci\u00f2 a lavorare al suo libro successivo, \"The English Bread Book\" (1857). Insieme alle ricette il libro trattava della storia della panificazione e conteneva alcune opinioni molto drastiche di Eliza sulle pratiche dell'epoca. Questo libro ebbe molto meno successo del precedente e l'unica ristampa \u00e8 del 1990.\nSuo \u00e8 il primo utilizzo documentato della parola 'spaghetti' nella lingua inglese.\nEliza, da sempre di salute cagionevole, mor\u00ec nel 1859 all'et\u00e0 di 59 anni; \u00e8 sepolta a Hampstead."}
{"id": "6320394", "revid": "287204", "url": "https://it.wikipedia.org/wiki?curid=6320394", "title": "Svenska Cupen 2016-2017", "text": "La Svenska Cupen 2016-2017 \u00e8 stata la 61\u00aa edizione del torneo, la quinta consecutiva col formato stagionale autunno-primavera. Il torneo \u00e8 stato vinto per la prima volta dall', che in finale ha sconfitto l' per 4-1.\nCalendario.\nDi seguito il calendario della competizione:\nTurno preliminare.\nLe associazioni calcistiche distrettuali potevano scegliere di organizzare apposite qualificazioni o selezionare dal ranking le squadre ammesse ai turni preliminari.\nPrimo turno.\nAl primo turno hanno partecipato 64 squadre provenienti dai livelli inferiori al secondo del campionato svedese di calcio.\nSecondo turno.\nAl secondo turno partecipano le 32 squadre vincenti il primo turno, le 16 squadre provenienti dalla Superettan e le 16 squadre provenienti dalla Allsvenskan.\nFase a gironi.\nLe 32 squadre vincenti il secondo turno sono state divise in 8 gironi da 4 squadre ciascuno. Per il sorteggio sono stati creati due gruppi in base alla posizione delle squadre alla fine della stagione 2016: nel primo gruppo sono state inserite le 16 migliori squadre, nel secondo gruppo le restanti 16. In ciascun girone le squadre si affrontano una volta sola. Le squadre migliori e le squadre provenienti dalla terza serie o inferiori hanno il diritto di giocare due partite in casa. La fase a gironi \u00e8 iniziata il 19 febbraio 2017 e si \u00e8 conclusa il 5 marzo 2017. La rinuncia volontaria dell'\u00c4ngelholm, in crisi societaria, ha portato al ripescaggio del Ljungskile. Si sono qualificate ai quarti di finale le squadre prime classificate in ciascun gruppo."}
{"id": "6320423", "revid": "74801", "url": "https://it.wikipedia.org/wiki?curid=6320423", "title": "Desiderato di Besan\u00e7on", "text": "Biografia.\nNulla si conosce di questo santo. Negli antichi cataloghi episcopali dell'arcidiocesi di Besan\u00e7on il suo nome compare tra il 10\u00ba e il 12\u00ba posto, in una serie di santi vescovi non documentati storicamente. Gli estremi cronologici in cui si potrebbe collocare il suo episcopato sono il 346, anno in cui \u00e8 documentato il vescovo Pancrazio (o Pancario), il 6\u00ba o 7\u00ba delle liste episcopali, e il 444 circa, anno in cui appare il vescovo Chelidonio, 13\u00ba, 14\u00ba o 15\u00ba dei cataloghi. Si pu\u00f2 dedurre che il suo episcopato si svolse agli inizi del V secolo. L'unico dato certo della sua vita \u00e8 che mor\u00ec e fu sepolto a Lons-le-Saunier nei pressi di Besan\u00e7on.\nSorgono dubbi sulla reale appartenenza di Desiderato alla serie dei vescovi di Besan\u00e7on. Secondo alcuni autori si tratterebbe in realt\u00e0 di un santo venerato nella regione, che fu inserito nei cataloghi episcopali bisontini per colmare i vuoti presenti nella serie dei vescovi di quella sede vescovile.\nIn un antico calendario liturgico della Franca Contea san Desiderato \u00e8 commemorato il 27 luglio. Ignoto al Martirologio Romano redatto dal Baronio, Il suo culto fu confermato da papa Leone XIII il 24 novembre 1900.\nIl suo nome \u00e8 stato inserito nel nuovo Martirologio Romano, riformato a norma dei decreti del Concilio Vaticano II, dove \u00e8 ricordato con queste parole:"}
{"id": "6320435", "revid": "729019", "url": "https://it.wikipedia.org/wiki?curid=6320435", "title": "Canottaggio ai Giochi della XVIII Olimpiade - Due con maschile", "text": "La competizione del due con maschile dei Giochi della XVIII Olimpiade si \u00e8 svolta dal 11 al 15 ottobre 1964 nel bacino del Lago Sagami a Sagamihara."}
{"id": "6320452", "revid": "767487", "url": "https://it.wikipedia.org/wiki?curid=6320452", "title": "Palla foul", "text": "Nel baseball, una palla foul \u00e8 una pallina che, dopo una battuta:\nUna palla che sorvoli la zona di foul (senza mai toccare terra) va giudicata secondo la posizione della palla e della linea di foul o dei pali di foul e non in base alla posizione del giocatore che tocca la palla.\nLa zona di foul o territorio di foul \u00e8 l'area del campo che si trova al di l\u00e0 delle line di foul; le linee di foul e i pali di foul non fanno parte della zona di foul.\nIn generale, quando una palla battuta viene giudicata palla foul, i corridori devono tornare alla base su cui erano prima del lancio e non possono essere eliminati e il battitore deve tornare a casa base per continuare il proprio turno in battuta. Al battitore viene segnato uno strike, a meno che non abbia gi\u00e0 due strike segnati; tuttavia, se la battuta che ha causato la palla foul era un bunt, il battitore viene eliminato per strikeout. Per le statistiche del battitore ogni palla foul viene contata come strike.\nSe un giocatore della squadra difensiva prende la palla che sorvola la zona di foul al volo, il battitore viene eliminato.\nUna palla foul \u00e8 differente da una sprizzata foul (\"foul tip\"), ovvero quando la palla tocca la mazza e finisce direttamente nel guantone del ricevitore. In questo caso, viene segnato uno strike e i corridori possono tentare di rubare le basi.\nRegole in stadi coperti.\nNegli stadi con un tetto retrattile o fisso, una pallina battuta \u00e8 una palla foul quando:\nLe regole sono diverse per ogni stadio per quanto riguarda una palla che colpisce il tetto o un oggetto sospeso in zona di foul. Alcuni considerano la pallina ancora in volo mentre altri la considerano una palla foul dal momento in cui avviene il contatto tra la palla e la struttura.\nUna palla che colpisce il tetto o un oggetto sospeso in zona di gioco \u00e8 una palla valida. Se rimane incastrata sopra la zona di gioco al battitore viene assegnata una battuta doppia (come accade quando una palla rimbalza nella zona di gioco e poi finisce fuori dal campo)."}
{"id": "6320454", "revid": "121995559", "url": "https://it.wikipedia.org/wiki?curid=6320454", "title": "Yakuba Ouattara", "text": "Carriera.\nClub.\nDopo aver esordito in Pro A nella stagione 2012-13 con l'\u00c9lan Sportif Chalonnais, firm\u00f2 il suo primo contratto professionista con la stessa squadra per la stagione successiva, in cui trov\u00f2 anche le prime esperienze internazionali in Eurocup. Non essendo stato scelto al Draft NBA 2014, il 7 luglio 2014 firma per il Denain in Pro B, trovando pi\u00f9 continuit\u00e0 (9,15 punti in 41 partite giocate). L'anno successivo, dal 24 giugno, torn\u00f2 a giocare nella massima serie francese con il Monaco, viaggiando a 12,39 punti a partita e vincendo la Leaders Cup. La stagione successiva gioc\u00f2 nuovamente a Monaco, dove esord\u00ec in Basketball Champions League e biss\u00f2 la vittoria in Leaders Cup.\nIl 21 luglio 2017 venne annunciato il suo approdo nella NBA tramite un two-way contract con i Brooklyn Nets. Tuttavia non riusc\u00ec a esordire in NBA, e gioc\u00f2 solo 1 partita in G-League con i Long Island Nets, venendo tagliato il 17 dicembre 2017. A marzo torna al Monaco, giocando una partita di campionato (12 punti) e concludendo una stagione complicata dagli infortuni.\nIl 15 luglio 2018 viene annunciato il rinnovo del suo contratto al Monaco.\nNazionale.\nNel 2015 partecipa con la nazionale francese all'Universiade. L'estate dopo viene selezionato per il Torneo preolimpico, senza tuttavia scendere in campo."}
{"id": "6320456", "revid": "1186766", "url": "https://it.wikipedia.org/wiki?curid=6320456", "title": "Micheloni", "text": ""}
{"id": "6320463", "revid": "1005847", "url": "https://it.wikipedia.org/wiki?curid=6320463", "title": "Marina di Montignoso", "text": ""}
{"id": "6320472", "revid": "933835", "url": "https://it.wikipedia.org/wiki?curid=6320472", "title": "Wolfgang Schuster", "text": "\u00c8 stato sindaco di Stoccarda dal 1997 al 2013 ed \u00e8 un membro dell'Unione Cristiano-Democratica di Germania.\nSchuster \u00e8 stato inoltre presidente del Consiglio dei Comuni e delle Regioni d'Europa dal 2010 al 2013.\nDal 2015 egli presiede la Deutsche Telekom Stiftung, un'organizzazione non-profit che mira a promuovere l'istruzione nel campo STEM."}
{"id": "6320501", "revid": "1494169", "url": "https://it.wikipedia.org/wiki?curid=6320501", "title": "Senza rete", "text": ""}
{"id": "6320509", "revid": "6923", "url": "https://it.wikipedia.org/wiki?curid=6320509", "title": "Italdesign Zerouno", "text": "L'Italdesign Zerouno \u00e8 un'autovettura sportiva prodotta nel 2017 dal Gruppo Volkswagen attraverso lo studio di design italiano Italdesign Giugiaro.\nDella vettura sono previsti 5 esemplari in versione coup\u00e9 e altri 5 della roadster.\nContesto.\nRappresenta la prima vettura di serie stradale venduta al pubblico a marchio dell'azienda di Moncalieri ed \u00e8 stata realizzata dalla divisione denominata \"Italdesign Automobili Speciali\", che produce vetture stradali in piccola serie per collezionisti.\nInfatti il nome \"Zerouno\" sta proprio ad indicare che la vettura \u00e8 il primo veicolo di produzione in serie stradale della divisione Italdesign Automobili.\nProfilo e tecnica.\nLa Zerouno \u00e8 stata presentata al 87\u00ba salone dell'automobile di Ginevra, avvenuto nel marzo 2017.\nIl veicolo \u00e8 basato sulla medesima piattaforma realizzata in alluminio-carbonio della Lamborghini Hurac\u00e1n e Audi R8, con cui condivide oltre ad alcune parti meccaniche anche il propulsore, che \u00e8 un 5,2 litri con architettura V10 montato in posizione centrale-longitudinale alimentato a benzina con iniezione diretta, che sviluppa 610\u00a0CV erogati a 8250 giri/min con 560\u00a0Nm disponibili a 6500 giri/min. Lo 0 a 100 chilometri all'ora viene coperto in 3,2 secondi e la velocit\u00e0 massima \u00e8 di 330\u00a0km/h. La trazione \u00e8 integrale permanente e la potenza viene inviata ad essa tramite un cambio automatico doppia frizione a 7 marce. Largo uso della fibra di carbonio \u00e8 stato fatto anche per gli interni e per le parti esterne del veicolo.\nUn anno dopo sempre a Ginevra \u00e8 stata svelata la versione senza tettuccio, denominata \"Zerouno Duerta\"; le differenze con la versione coup\u00e9 stanno nella carrozzeria che \u00e8 del tipo roadster caratterizzata da un tettuccio rigido asportabile e per la velocit\u00e0 massima inferiore che si attesta sui 320 km/h per la Duerta. Inoltre anche per questa variante la produzione prevista \u00e8 anch'essa limitata a sole 5 vetture."}
{"id": "6320514", "revid": "287204", "url": "https://it.wikipedia.org/wiki?curid=6320514", "title": "Stazione di Mirandola (disambigua)", "text": ""}
{"id": "6320515", "revid": "287204", "url": "https://it.wikipedia.org/wiki?curid=6320515", "title": "Pepito (personaggio)", "text": "Pepito \u00e8 un personaggio immaginario protagonista di una omonima serie a fumetti ideata e realizzata da Luciano Bottaro negli anni cinquanta. In Italia venne pubblicato da vari editori ma divenne molto pi\u00f9 noto in Francia dove venne pubblicata una serie regolare, tradotta anche in Germania, Grecia e Spagna. \nStoria editoriale.\nIl personaggio venne ideato nel 1951 da Luciano Bottaro e sviluppato poi insieme allo sceneggiatore Carlo Chendi. Il personaggio esord\u00ec sul mensile Cucciolo delle Edizioni Alpe nel 1952 e poi comparve su altre testate dello stesso editore fino al 1955 quando gli venne dedicata una testata omonima pubblicata fino al 1956; dopo la chiusura le storie del personaggio proseguirono dal 1957 sul quindicinale Tiramolla.\nNegli anni settanta la Editrice Cenisio riprender\u00e0 il personaggio pubblicandone le storie in alcuni volumi unici e in una collana omonima di breve durata oltre che in altre testate come personaggio ospite come Rin Tin Tin e Whisky &amp; Gogo; negli anni ottanta venne rilanciato in una serie tascabile dalla casa editrice di Renato Bianconi e compare anche in altre testate come il settimanale Pi\u00f9 della Editoriale Domus, 1987). Il personaggio comparve anche sulla rivista \"Il Giornalino\" dove venne pubblicata l'ultima serie di storie.\"\"\nIl successo in Italia non fu paragonabile a quello che ottenne in Francia, dove gli autori, in collaborazione con altri come Franco Aloisi e Guido Scala, realizzeranno una serie regolare che riscosse un certo successo; una prima serie venne pubblicata da Sag\u00e9dition dal 1954 al 1965; seguirono poi altre due di durata inferiore, dal 1965 al 1966 e una terza dal 1973 al 1976; contemporaneamente alla terza venne edito anche \"P\u00e9pito Magazine\", pubblicato dal 1973 al 1981.\nIn Francia sono stati pubblicati dalla Corn\u00e9lius due volumi, nel 2012 e nel 2017, che raccolgono una decina di storie realizzate dal 1958 al 1969.\nPersonaggio.\nIl protagonista della serie \u00e8 un pirata a capo di una sgangherata ciurma a bordo della sua nave, la Cetriolitas, in lotta spesso contro Hernandez de la Banane, governatore spagnolo suo avversario ricorrente, \u00e8 affiancato da comprimari come il marinaio Ventoinpoppa e il vecchio saggio Uncino."}
{"id": "6320517", "revid": "86665110", "url": "https://it.wikipedia.org/wiki?curid=6320517", "title": "Paperin di Tarascona", "text": ""}
{"id": "6320534", "revid": "250563", "url": "https://it.wikipedia.org/wiki?curid=6320534", "title": "Formula 2 (2017-)", "text": ""}
{"id": "6320539", "revid": "250563", "url": "https://it.wikipedia.org/wiki?curid=6320539", "title": "Campionato di Formula 2 2017", "text": ""}
{"id": "6320541", "revid": "86665323", "url": "https://it.wikipedia.org/wiki?curid=6320541", "title": "Pubblicazione periodica", "text": ""}
{"id": "6320546", "revid": "599013", "url": "https://it.wikipedia.org/wiki?curid=6320546", "title": "Reginella", "text": ""}
{"id": "6320548", "revid": "2519", "url": "https://it.wikipedia.org/wiki?curid=6320548", "title": "Anorak", "text": ""}
{"id": "6320552", "revid": "287204", "url": "https://it.wikipedia.org/wiki?curid=6320552", "title": "Reginella (album)", "text": ""}
{"id": "6320569", "revid": "68337", "url": "https://it.wikipedia.org/wiki?curid=6320569", "title": "Azzardo morale", "text": ""}
{"id": "6320570", "revid": "599013", "url": "https://it.wikipedia.org/wiki?curid=6320570", "title": "\u00c7elis Taflaj", "text": "Carriera.\nNel 2016 ha fatto il suo esordio nella Nazionale albanese."}
{"id": "6320579", "revid": "1718925", "url": "https://it.wikipedia.org/wiki?curid=6320579", "title": "Egan Bernal", "text": "Professionista dal 2016 e corridore da corse a tappe, con caratteristiche di scalatore puro, in carriera ha vinto il Tour de France 2019, primo vincitore colombiano nella storia del Tour, e il Giro d'Italia 2021.\nCarriera.\n2016-2017: il debutto nel professionismo con l'Androni.\nSegnalato dal suo mentore Gianni Savio come uno dei pi\u00f9 promettenti scalatori della sua generazione, Bernal passa professionista tra le file della Androni Giocattoli-Sidermec nella stagione 2016. Si fa notare subito alla Settimana Internazionale di Coppi e Bartali, breve corsa a tappe che conclude al diciassettesimo posto nella classifica finale, aggiudicandosi la maglia di miglior giovane: vince questa speciale classifica anche ai seguenti Giro del Trentino, Tour of Bihor, corsa romena dove ottiene i suoi primi successi da \"pro\" facendo sua la prima tappa e la classifica finale, e Tour of Slovenia. Sul finire di stagione prende parte al Tour de l'Avenir, una tra le corse pi\u00f9 prestigiose in ambito Under-23, piazzandosi nella \"top 10\" in tutte le tappe di montagna e concludendo la corsa al quarto posto della generale, a 2'46\" dal vincitore francese David Gaudu.\nNel 2017, dopo essere arrivato nono alla Vuelta a San Juan, dove ha conquistato la maglia di miglior giovane, e settimo al Tour de Langkawi, fa il suo esordio in una gara World Tour alla Tirreno-Adriatico: presentatosi con ambizioni di classifica, conclude la manifestazione al sedicesimo posto finale e secondo nella graduatoria giovani, dietro solo al lussemburghese Bob Jungels. Successivamente fa nuovamente sua la maglia bianca alla Settimana Internazionale di Coppi e Bartali, terminando quarto nella generale a 48\" dal francese Lilian Calmejane. Ottiene il primo podio in una corsa in linea al Giro dell'Appennino, classificandosi secondo a 16\" dall'italiano Danilo Celano: grazie a tale piazzamento diventa \"leader\" provvisorio della Ciclismo Cup. Ad aprile corre tutte le tappe del Tour of the Alps dimostrando una notevole regolarit\u00e0, finendo nono a 1'02\" dal britannico Geraint Thomas, e conquistando ancora una maglia di miglior giovane. Ottiene i primi successi in stagione a giugno al Tour de Savoie Mont-Blanc, imponendosi per distacco nella seconda e nella cronometro in salita della quarta tappa nonch\u00e9 nella classifica finale: si aggiudica inoltre la classifica a punti e quella dei giovani. A inizio luglio al Sibiu Cycling Tour vince gli arrivi in quota della seconda e della terza tappa, facendo sua, oltre alle classifiche giovani e a punti, anche la generale. L'onda del successo prosegue ad agosto al Tour de l'Avenir, dove vince in salita la settima e l'ottava tappa, dominando la classifica finale della corsa a tappe transalpina. Nel finale di stagione ottiene alcuni piazzamenti nelle gare del calendario italiano, tra cui un terzo posto al Memorial Marco Pantani, un quinto al Giro della Toscana, dove vince una nuova classifica giovani, e un tredicesimo al Giro di Lombardia, prima classica monumento disputata in carriera.\n2018: il passaggio alla Sky.\nTrasferitosi al Team Sky, nel 2018 Bernal esordisce gi\u00e0 a gennaio al Tour Down Under, concludendolo al sesto posto e conquistando la maglia di miglior giovane. La prima affermazione stagionale arriva il 2 febbraio, con la vittoria del titolo nazionale a cronometro. Pochi giorni pi\u00f9 tardi si impone anche nella neonata corsa a tappe Colombia Oro y Paz, conquistando il primato nell'ultima tappa e precedendo sul podio finale i connazionali Nairo Quintana e Rigoberto Ur\u00e1n: oltre alla generale fa sue anche la classifica giovani e quella degli scalatori. \nA fine marzo partecipa alla Volta Ciclista a Catalunya, giungendo secondo alle spalle dello spagnolo Alejandro Valverde nella quarta tappa, l'unica con arrivo in salita, superato dallo stesso in una volata a due; presentatosi al via dell'ultima frazione al secondo posto in classifica generale e primo tra i giovani, \u00e8 tuttavia costretto al ritiro nel corso dei chilometri conclusivi a causa di una violenta caduta. Rientra in gara un mese pi\u00f9 tardi al Tour de Romandie imponendosi nella terza tappa, la cronoscalata di Villars, in quello che rappresenta il suo primo successo in una corsa World Tour; conclude la breve gara a tappe elvetica al secondo posto in classifica generale, soli 8\" dietro lo sloveno Primo\u017e Rogli\u010d, conquistando inoltre la maglia di miglior giovane. Nel mese di maggio prende parte al Tour of California, dove vince nettamente i due arrivi in salita della seconda e della sesta tappa, rispettivamente a Gibraltar Road e a South Lake Tahoe, facendo sua, a soli 21 anni, la sua prima classifica finale di una corsa World Tour con 1'25\" sull'americano Tejay van Garderen, il quale gli aveva momentaneamente sfilato la maglia di capoclassifica al termine della lunga cronometro pianeggiante della quarta frazione: anche in questa occasione \u00e8 di conseguenza sua la classifica giovani.\nA luglio \u00e8 al via del Tour de France in appoggio ai due capitani designati, i britannici Chris Froome e Geraint Thomas. Ultimo uomo dei due nelle tappe di montagna, \u00e8 spesso di fondamentale supporto nei momenti cruciali della corsa, stupendo gli addetti ai lavori per resistenza e tenuta nelle tre settimane. Manifestatosi di conseguenza come una delle rivelazioni della \"Grande Boucle\", termina la sua prima esperienza in un grande Giro in quindicesima posizione; inoltre, nonostante i problemi fisici e il corposo ritardo accumulati al termine della nona tappa, resa complicata dalla presenza di numerosi tratti di pav\u00e9, termina secondo, a 5'39\" dal francese Pierre Latour, nella graduatoria del miglior giovane. Il 4 agosto il talentuoso colombiano \u00e8 tra i corridori che rimangono coinvolti in una rovinosa caduta nei chilometri conclusivi della Cl\u00e1sica San Sebasti\u00e1n: in seguito alle considerevoli conseguenze riportate, \u00e8 quindi costretto a un periodo di pausa forzata. Rientra alle competizioni poco pi\u00f9 di due mesi pi\u00f9 tardi, partecipando ad alcune classiche di fine stagione del calendario italiano, dove, tra gli altri, \u00e8 comunque in grado di cogliere un decimo posto alla Milano-Torino e un dodicesimo al Giro di Lombardia.\n2019: la vittoria al Tour de France.\nTerzo ai campionati nazionali a cronometro, Bernal inizia il 2019 a inizio febbraio con un quarto posto al Tour Colombia 2.1, mettendosi anche a disposizione del compagno Iv\u00e1n Sosa, poi secondo. La prima vittoria stagionale arriva a marzo, quando conquista la classifica generale della Parigi-Nizza, oltre a quella dei giovani. L'obiettivo principale \u00e8 per\u00f2 il Giro d'Italia: come preparazione partecipa a fine mese alla Volta Ciclista a Catalunya, terminandola terzo con un secondo posto di tappa. Tuttavia, a pochi giorni dal via della \"Corsa Rosa\", una caduta in allenamento, il cui esito riporta la frattura della clavicola, costringe il colombiano al \"forfait\".\nTorna alle competizioni nel mese di giugno al Tour de Suisse, dove vince la settima tappa sul San Gottardo, primeggiando anche nella classifica finale e in quella di miglior giovane. In virt\u00f9 dell'ottima condizione palesata \u00e8 al via del Tour de France, dove spartisce i gradi di capitano con il compagno Thomas, in seguito all'infortunio occorso a Froome durante il Crit\u00e9rium du Dauphin\u00e9. \nNella prima parte di corsa conclude sempre con i migliori, perdendo terreno solamente in occasione della cronometro di Pau della tredicesima frazione, in cui paga 1'22\" da Thomas e 1'36\" dal vincitore e momentanea maglia gialla Julian Alaphilippe. \u00c8 per\u00f2 nell'ultima settimana che il giovane colombiano riesce a fare la differenza: nella diciottesima tappa, dopo aver scalato il Vars, l'Izoard e il Galibier, Bernal attacca a pochi\u00a0km dalla vetta di quest'ultimo, precedendo al termine della discesa che porta a Valloire il gruppetto dei \"big\" di 32\", risalendo cos\u00ec fino alla seconda posizione della generale, a 1'30\" da Alaphilippe. La tappa successiva lo vede sferrare l'attacco decisivo sull'impegnativo Iseran, transitando per primo ai 2770\u00a0m della vetta: nella successiva discesa, che avrebbe dovuto anticipare l'arrivo in salita di Tignes, la corsa viene interrotta a causa di una violenta grandinata e di una frana, le quali avevano reso impraticabile un tratto di strada che il gruppo avrebbe dovuto percorrere. \nAl fine della classifica sono quindi stati conteggiati i distacchi registrati in cima all'Iseran: Bernal, essendo scollinato con oltre due minuti di vantaggio su Alaphilippe, conquista cos\u00ec la maglia gialla di \"leader\", la prima in carriera. Nell'ultima breve frazione alpina, con arrivo sulla lunghissima ascesa di Val Thorens, conclude al quarto posto, limitandosi a controllare i diretti avversari; il giorno successivo sugli Champs-\u00c9lys\u00e9es di Parigi conquista il suo primo grande Giro, con 1'11\" su Thomas e 1'31\" sull'olandese Steven Kruijswijk: oltre alla maglia gialla Bernal fa sua anche la bianca di miglior giovane, diventando a soli 22 anni il terzo ciclista pi\u00f9 giovane della storia capace di vincere il Tour, nonch\u00e9 il primo colombiano a riuscirci. L'ultimo obiettivo per la stagione \u00e8 il Giro di Lombardia; in preparazione a quest'ultimo, partecipa ad alcune corse in Italia. Conclude sesto alla Milano-Torino e successivamente vince il Gran Piemonte; nella \"Classica delle foglie morte\" giunge terzo, preceduto da Bauke Mollema e Alejandro Valverde.\nIncidente stradale 2022\nIl 23 gennaio \u00e9 vittima di un gravissimo incidente stradale mentre si allena. Investito da un autobus che viaggiava a 65 km/h, riporta numerosissimi danni tra cui la frattura di femore e rotula e la necessit\u00e0 di stabilizzare 6 vertebre, l\u2019aspetto pi\u00f9 delicato per quanto riguarda la mobilit\u00e0. Ricoverato in terapia intensiva, \u00e8 sottoposto a varie operazioni."}
{"id": "6320587", "revid": "767487", "url": "https://it.wikipedia.org/wiki?curid=6320587", "title": "Cabila", "text": "Cabila ( ) \u00e8 un termine utilizzato nelle scienze etnoantropologiche per indicare genericamente il gruppo etnico riconducibile ad una determinata trib\u00f9 delle genti islamizzate."}
{"id": "6320588", "revid": "120296811", "url": "https://it.wikipedia.org/wiki?curid=6320588", "title": "Giunti (stampatori)", "text": "I Giunti (il cognome si trova a volte come Giunta o di Giunta) furono una famiglia di stampatori del Rinascimento italiano originari di Firenze.\nIl primo torchio dei Giunti fu impiantato a Venezia da Lucantonio, che cominci\u00f2 a stampare con il suo nome nel 1489. La tipografia di Venezia stamp\u00f2 ed esport\u00f2 la maggior parte dei libri liturgici dell'Europa cattolica. A Firenze la famiglia cerc\u00f2 di ottenere il monopolio nella stampa degli spartiti musicali. Prominente tra le produzioni della tipografia furono i bandi e le leggi promulgate dal Granduca di Toscana, per il quale i Giunti praticamente fungevano da stamperia ufficiale. La tipografia di Filippo (1450 - 1517), fratello di Lucantonio, attiva a Firenze dal 1497, divenne una delle principali stamperie della citt\u00e0 del Giglio a cavallo tra XV e XVI secolo. Con Giunti pubblic\u00f2, ad esempio, Giorgio Vasari la sua seconda edizione, ampliata e riveduta, de \"Le vite de' pi\u00f9 eccellenti pittori, scultori e architettori\" (1568).. Furono quasi trenta i membri della famiglia Giunti che si dedicarono all'arte della stampa nella loro vita. \nA partire dal 1497 la famiglia Giunti produsse e commerci\u00f2 libri non solo in Italia, ma anche in Francia, Spagna e in altre importanti citt\u00e0 europee.\nStoria.\nOrigini.\nLe origini della famiglia Giunti risalgono al XIII secolo. Il mestiere familiare era quello di tessitori di panni di lana. Nel catasto fiorentino del XV secolo la famiglia Giunti figurava in una categoria economica modesta ma non povera. Documenti conservati presso l\u2019Archivio di stato di Firenze datati prima del 1450 attestano la vendita di un vigneto di propriet\u00e0 della famiglia e il successivo acquisto di una casa dentro le mura della citt\u00e0 nell'attuale quartiere di Ognissanti, vicino alla Chiesa di Santa Lucia sul Prato. Dai documenti risulta che nella casa abitassero i sette figli di Giunta Giunti (1407 ca. - 1471, detto anche Giunta di Biagio), mentre il tessitore risedeva in un'altra casa fuori le mura, assieme al fratello, alle rispettive mogli e alle figlie. L\u2019industria della lana aveva conosciuto a Firenze un progressivo declino nel corso del Quattrocento, evento che, assieme alla morte del Giunti, avvenuta nel 1471, porter\u00e0 il figlio Lucantonio a trasferirsi assieme al fratello Bernardo nel 1477 a Venezia.\nRamo veneziano.\nDei sette figli di Giunta di Biagio, due intrapresero la carriera tipografica, generando \"de facto\" due rami, quello veneziano e quello fiorentino.\nCapostipite del ramo veneziano fu Lucantonio (1457 - 1538) che, trasferitosi nella citt\u00e0 lagunare appena ventenne nel 1477 avvi\u00f2 un'attivit\u00e0 paragonabile alla moderna cartoleria. All'epoca consisteva nella vendita di fogli di carta nei diversi formati esistenti all'epoca per vari usi: dalle lettere private alla cancelleria alla tipografia. Pochi anni dopo, nel 1480 Lucantonio pass\u00f2 al commercio librario, industria allora attiva e prosperosa a Venezia pi\u00f9 che in ogni altra citt\u00e0 italiana.\nNonostante il trasferimento a Venezia, Lucantonio mantenne saldi i rapporti con la sua citt\u00e0 natale, firmando le sue edizioni come \"Luc'Antonio Giunta fiorentino\", ricevendo nel 1514 anche l'attestazione di cittadinanza.\nRamo fiorentino.\nCapostipite del ramo fiorentino fu un fratello di Lucantonio, Filippo Giunti (1450 - 1517), che nel 1497 inizi\u00f2 l'attivit\u00e0 stampando opere in greco antico, in concorrenza con il gi\u00e0 famoso Aldo Manuzio. \nManuzio godeva del privilegio di esclusiva di stampa di testi greci concesso da papa Leone X. Filippo riusc\u00ec a farlo revocare, con l'appoggio del governo fiorentino, solo nel 1517, anno della sua morte. Ma gi\u00e0 nel giugno 1516 pubblic\u00f2 l'editio princeps dell'opera omnia di Senofonte e il 27 agosto 1517 l'editio princeps delle \"Vite parallele\" di Plutarco (mor\u00ec pochi giorni dopo, il 16 settembre). Gli succedette il figlio Bernardo (1487 - 1551), a cui si devono importanti edizioni di letteratura, tra cui il \"Decameron\" del 1527, edizione detta \"Ventisettana\". La stamperia Giunti domin\u00f2 lo scenario fiorentino per tutto il XVI secolo. Dopo la morte di Bernardo (1551), i discendenti continuarono l'attivit\u00e0 fino agli inizi del Seicento.\nInternazionalizzazione dell'attivit\u00e0.\nNel secondo decennio del XVI secolo, il commercio librario dei Giunti vide una grande espansione. Nel 1513 il nipote di Lucantonio, Giovanni Giunti, secondo figlio di Filippo, si rec\u00f2 in Spagna come agente dello zio, stabilendosi prima a Siviglia, poi a Salamanca e quindi a Burgos.\nQualche anno pi\u00f9 tardi, nel 1519, Jacobo (1486-1546), figlio di un altro fratello di Lucantonio, si stabil\u00ec a Lione.\nAlla met\u00e0 del XVI secolo i Giunti commerciavano i propri libri attraverso rivendite aperte in diverse citt\u00e0 europee: Parigi, Francoforte, Lisbona, Saragozza, Anversa, Burgos e Medina del Campo.\nLa stamperia spagnola fu quella che ebbe la vita pi\u00f9 lunga, rimanendo attiva fino al 1628.\nOpere pubblicate da Lucantonio Giunti.\nSecondo Paolo Camerini, autore dell'opera \"Gli Annali dei Giunti\", Lucantonio Giunti edit\u00f2 410 titoli. \nDagli archivi dell'Internet Culturale risultano 378 opere pubblicate.\nL'Istituto centrale per il catalogo unico delle biblioteche italiane e per le informazioni bibliografiche (ICCU) ne enumera 376.\nI Giunti nella storiografia.\nSi trovano alcune citazioni en passant delle edizioni giuntine in Antoine Augustin Renouard (21 settembre 1765 - 15 ottobre 1853) libraio e bibliografo francese.\nAlberto Tenenti, storico italiano naturalizzato francese, rientrato in Italia, tra il 1953 e il 1957, dopo aver lavorato come archivista a Venezia e a Brescia nel l'ultimo anno di permanenza in Italia, prima del suo rientro in Francia offre al pubblico una dettagliata ricostruzione biografica della vita di Luc'Antonio il giovane, terzo dirigente della ditta veneziana."}
{"id": "6320619", "revid": "599013", "url": "https://it.wikipedia.org/wiki?curid=6320619", "title": "Paddy Ryan (rugbista)", "text": "Biografia.\nInserito nella squadra dei Waratahs per disputare il Super Rugby 2011, Ryan fece il suo esordio nel torneo lo stesso anno; con la maglia della franchigia del Nuovo Galles del Sud si aggiudic\u00f2 il Super Rugby 2014 e, l'anno successivo, raggiunse le cinquanta presenze nel Super Rugby.\nA partire dal 2013 fu inserito nella squadra di rugby dell'universit\u00e0 di Sydney per prendere parte allo Shute Shield. Nel 2014 debutt\u00f2 nel National Rugby Championship con la maglia dei Sydney Stars, club con il quale gioc\u00f2 anche la stagione successiva e, dopo il suo scioglimento, pass\u00f2 ai NSW Country Eagles di cui \u00e8 anche il capitano.\nA livello internazionale Ryan fu convocata per la prima volta dal tecnico dell' Robbie Deans per partecipare al tour europeo del 2012, nel quale debutt\u00f2 con la nazionale nella partita con la . Oltre a questo, Ryan gioc\u00f2 altri due incontri con i \"Wallabies\": uno nel 2013 contro l' durante il tour europeo degli australiani e uno nel 2014 contro la durante il tour dei francesi in Australia.\nNel 2016 fu chiamato per la prima volta nei Barbarians con cui esord\u00ec contro le ."}
{"id": "6320620", "revid": "547034", "url": "https://it.wikipedia.org/wiki?curid=6320620", "title": "Calcio Leffe 1990-1991", "text": "Questa pagina raccoglie le informazioni riguardanti il Calcio Leffe nelle competizioni ufficiali della stagione 1990-1991."}
{"id": "6320624", "revid": "1543377", "url": "https://it.wikipedia.org/wiki?curid=6320624", "title": "Henry Gage", "text": "\u00c8 stato il governatore della California dal gennaio 1899 al gennaio 1903. Rappresentante del Partito Repubblicano, \u00e8 stato inoltre ambasciatore (all'epoca nominato Ministro) per il Portogallo nel 1910."}
{"id": "6320627", "revid": "124123", "url": "https://it.wikipedia.org/wiki?curid=6320627", "title": "James Budd", "text": "\u00c8 stato il governatore della California dal gennaio 1895 al gennaio 1899. Rappresentante del Partito Democratico, \u00e8 stato inoltre membro della Camera dei rappresentanti per la California dal 1883 al 1885."}
{"id": "6320629", "revid": "1543377", "url": "https://it.wikipedia.org/wiki?curid=6320629", "title": "Henry Markham", "text": "\u00c8 stato il governatore della California dal gennaio 1891 al gennaio 1895. Rappresentante del Partito Repubblicano, \u00e8 stato inoltre membro della Camera dei rappresentanti per la California dal 1885 al 1887."}
{"id": "6320631", "revid": "46291", "url": "https://it.wikipedia.org/wiki?curid=6320631", "title": "Stemodieae", "text": "Stemodieae \u00e8 una trib\u00f9 di piante spermatofite, dicotiledoni appartenenti alla famiglia delle Plantaginaceae.\nEtimologia.\nIl nome della sottotrib\u00f9 deriva dal suo genere tipo \"Stemodia\" la cui etimologia deriva dalla parola abbreviata \"stemodiacra\" in riferimento agli stami a due punte delle piante di questo genere.\nIl nome scientifico della trib\u00f9 \u00e8 stato definito dal botanico statunitense James Lauritz Reveal (1941-2015) nella pubblicazione \"Phytoneuron. Digital Publications in Plant Biology - 2012-37: 219\" del 2012. La struttura di questo gruppo \u00e8 basata sulla sottotrib\u00f9 \"Stemodiinae\" definita nel 1876 dai botanici George Bentham e Joseph Dalton Hooker.\nDistribuzione e habitat.\nLe specie di questa trib\u00f9 hanno una distribuzione prevalentemente americana con habitat tropicali.\nTassonomia.\nLa famiglia di appartenenza di questo gruppo (Plantaginaceae) comprende 113 generi con 1800 specie (oppure secondo altri Autori 114 generi e 2400 specie, o anche 117 generi e 1904 specie o 90 generi e 1900 specie) ed \u00e8 suddivisa in tre sottofamiglie e oltre una dozzina di trib\u00f9. La trib\u00f9 di questa voce appartiene alla sottofamiglia Gratioloideae.\nStoricamente questo gruppo ha fatto parte della famiglia Scrophulariaceae (secondo la classificazione ormai classica di Cronquist). In seguito \u00e8 stato descritto anche all'interno della famiglia Veronicaceae. Attualmente con i nuovi sistemi di classificazione filogenetica (classificazione APG) \u00e8 stata assegnata alla famiglia delle Plantaginaceae, sottofamiglia Gratioloideae .\nFilogenesi.\nIn ricerche successive alcune specie dei generi \"Leucospora\" e \"Stemodia\" sono risultate essere \"gruppo fratello\" del genere \"Scoparia\" posizionata all'interno della sottotrib\u00f9 Gratiolinae (trib\u00f9 Gratioleae). Inoltre alcune specie dei generi \"Otacanthus\", \"Achetaria\" e \"Stemodia\" sono risultate essere \"gruppo fratello\" del genere \"Gratiola\" posizionata all'interno della sottotrib\u00f9 Gratiolinae (trib\u00f9 Gratioleae), ma anche delle specie \"Hydrotriche\" e \"Limnophila\" posizionate all'interno della sottotrib\u00f9 Dopatriinae.\nComposizione della sottotrib\u00f9.\nLa sottotrib\u00f9 comprende 13 generi e 111 specie:\nNote: da questo elenco \u00e8 escluso il genere \"Lindenbergia\" attualmente descritto all'interno della famiglia Orobanchaceae e il genere \"Stemodiopsis\" incluso nella famiglia Scrophulariaceae."}
{"id": "6320632", "revid": "767487", "url": "https://it.wikipedia.org/wiki?curid=6320632", "title": "Robert Waterman", "text": "\u00c8 stato il governatore della California dal gennaio 1891 al gennaio 1895. Rappresentante del Partito Repubblicano, \u00e8 stato anche vice-governatore della California dal gennaio al settembre 1887 con Washington Bartlett alla guida dello Stato."}
{"id": "6320633", "revid": "287204", "url": "https://it.wikipedia.org/wiki?curid=6320633", "title": "Simonetti (famiglia)", "text": "La Famiglia Simonetti, romana, si mette in luce nel mondo dell'arte nell'Ottocento e si radica in profondit\u00e0 nel panorama culturale e artistico del suo tempo. La sua presenza si fa sentire a Roma anche in pieno Novecento. Per esporre la storia di questa famiglia, bisogna risalire, per ascendenza femminile, ai Raffaelli, noti a Roma fin dal Settecento come produttori di mosaici e di micro mosaici.\nStoria.\nLa storia della famiglia inizia dunque a Roma, alla fine del Settecento.\nOpere nei musei e documentazione.\nOpere di Attilio Simonetti sono in molti musei, tra cui la Galleria d\u2019Arte Moderna di Milano, il Museo di Capodimonte, il Metropolitan Museum di New York, il Museum of Fine Arts di Boston. Giovanni Carboni, antiquario, discendente di Attilio Simonetti, ha messo a disposizione degli studiosi un Archivio Simonetti che comprende documenti e opere sulla vita del pittore e antiquario e anche sugli antenati Raffaelli\u02d0 300 stampe, 260 disegni e acquerelli, 250 documenti, 500 fotografie e 100 libri e cataloghi, dal 1862 in poi. Opere di Ettore e di Amedeo Simonetti sono al Museo di Roma in Trastevere."}
{"id": "6320636", "revid": "6923", "url": "https://it.wikipedia.org/wiki?curid=6320636", "title": "Partito del Congresso del Botswana", "text": "Il Partito del Congresso del Botswana (in lingua inglese: \"Botswana Congress Party,\" BCP) \u00e8 un partito politico botswano."}
{"id": "6320637", "revid": "1782831", "url": "https://it.wikipedia.org/wiki?curid=6320637", "title": "Associazione Calcio Ospitaletto 1990-1991", "text": "Questa voce raccoglie le informazioni riguardanti l'Associazione Calcio Ospitaletto nelle competizioni ufficiali della stagione 1990-1991."}
{"id": "6320638", "revid": "124123", "url": "https://it.wikipedia.org/wiki?curid=6320638", "title": "Washington Bartlett", "text": "\u00c8 stato il governatore della California dal gennaio 1887 alla morte, avvenuta nel settembre dello stesso anno. Rappresentante del Partito Democratico, \u00e8 stato inoltre il 20\u00b0 sindaco di San Francisco dal gennaio 1883 al gennaio 1887."}
{"id": "6320644", "revid": "1784425", "url": "https://it.wikipedia.org/wiki?curid=6320644", "title": "George Stoneman", "text": "Ha combattuto la guerra di secessione al fianco di George McClellan.\n\u00c8 stato il governatore della California dal gennaio 1883 al gennaio 1887 come rappresentante del Partito Democratico."}
{"id": "6320645", "revid": "287204", "url": "https://it.wikipedia.org/wiki?curid=6320645", "title": "Associazione Calcio Palazzolo 1990-1991", "text": "Questa voce raccoglie le informazioni riguardanti l'Associazione Calcio Palazzolo nelle competizioni ufficiali della stagione 1990-1991."}
{"id": "6320648", "revid": "1543377", "url": "https://it.wikipedia.org/wiki?curid=6320648", "title": "George Clement Perkins", "text": "\u00c8 stato il governatore della California dal gennaio 1880 al gennaio 1883. Rappresentante del Partito Repubblicano, \u00e8 stato inoltre membro del Senato per la California dal 1893 al 1915."}
{"id": "6320650", "revid": "580197", "url": "https://it.wikipedia.org/wiki?curid=6320650", "title": "I Giochi panafricani", "text": "La Prima edizione dei Giochi panafricani si tenne dal 18 al 25 luglio 1965 a Brazzaville, nel Congo. Vi parteciparono circa 3000 atleti, in rappresentanza di 30 nazioni, che gareggiarono complessivamente in 10 discipline sportive, delle quali solo due prevedevano anche competizioni femminili: atletica leggera e pallacanestro.\nI Giochi si tennero quarant'anni dopo che Pierre de Coubertin, il fondatore delle Olimpiadi moderne, aveva proposto di organizzare di una manifestazione multisportiva riservata ai paesi africani che sarebbe dovuta svolgersi ad Algeri nel 1925. Quel tentativo fall\u00ec, cos\u00ec come il successivo, quattro anni dopo, ad Alessandria d'Egitto.\nL'iniziativa venne ripresa con successo solo con l'arrivo degli anni 1960, quando la maggior parte delle nazioni africane ottenne l'indipendenza. Nel 1959, nella Repubblica Centrafricana, si tennero i \"Giochi interafricani\", con la partecipazione di atleti provenienti da alcuni paesi africani francofoni; l'anno seguente si svolse in Madagascar la prima edizione dei \"Giochi dell'amicizia\", con la partecipazione di 800 atleti in rappresentanza di 16 ex colonie francesi. La seconda edizione si tenne nel 1961 in Costa d'Avorio e vi si aggiunsero due paesi anglofoni: la Nigeria e la Liberia. Nel 1963 si tenne in Senegal la terza edizione dei Giochi dell'amicizia, con la partecipazione di 24 paesi francofoni e anglofoni; per la prima volta vi furono anche competizioni femminili. L'anno seguente fu istituito il comitato organizzatore dei Giochi panafricani, ai quali furono invitati tutti gli stati africani indipendenti ad eccezione di Rhodesia e Sudafrica, esclusi per la loro politica di apartheid.\nI Giochi furono inaugurati dal presidente congolese Alphonse Massamba-D\u00e9bat nel corso della cerimonia di apertura svoltasi nello stadio di Brazzaville che, anni dopo, sarebbe stato dedicato alla sua memoria."}
{"id": "6320677", "revid": "599013", "url": "https://it.wikipedia.org/wiki?curid=6320677", "title": "Pievigina Calcio 1990-1991", "text": "Questa voce raccoglie le informazioni riguardanti il Pievigina Calcio nelle competizioni ufficiali della stagione 1990-1991."}
{"id": "6320680", "revid": "122296002", "url": "https://it.wikipedia.org/wiki?curid=6320680", "title": "Nazionale di pallacanestro femminile del Kosovo", "text": "La nazionale di pallacanestro femminile del Kosovo \u00e8 la selezione delle migliori giocatrici di pallacanestro di nazionalit\u00e0 kosovara, che rappresenta il Kosovo nelle competizioni internazionali di pallacanestro organizzate dalla FIBA. \u00c8 gestita dalla \"Federazione cestistica del Kosovo\".\nStoria.\nFormatasi nel 2015 da una costola della rappresentativa serba, dalla quale si \u00e8 staccata con il riconoscimento da parte della FIBA, ad oggi rappresenta l'ultimo prodotto del processo di dissoluzione della fortissima nazionale jugoslava, iniziato nel 1991.\n1935-2015.\nIn questo lasso di tempo, il suo percorso ricalca fedelmente quello della nazionale serba.\nDal 2015.\nHa partecipato al campionato europeo FIBA dei piccoli stati 2021."}
{"id": "6320683", "revid": "6923", "url": "https://it.wikipedia.org/wiki?curid=6320683", "title": "De Cantilupe", "text": "de Cantilupe (anticamente \"Cantelow, Cantelou, Canteloupe, ecc.\", latinizzato in \"de Cantilupo\" o \"di Cantilupo\"), \u00e8 il nome di una nobile famiglia di origine normanna stanziata in Inghilterra dopo la conquista, alcuni membri della quale furono:"}
{"id": "6320685", "revid": "599013", "url": "https://it.wikipedia.org/wiki?curid=6320685", "title": "Declano di Ardmore", "text": "Biografia.\nDeclano \u00e8 ritenuto il primo vescovo di Ardmore, antica sede episcopale e importante centro ecclesiastico nella contea di Waterford.\nSecondo \"Atti\" leggendari, la sua missione in Irlanda \u00e8 precedente l'arrivo di san Patrizio; anche se storicamente poco attendibili, tali \"Atti\" testimoniano la grande devozione che lo circondava ad Ardmore, importante meta di pellegrinaggi.\nCulto.\nIl suo culto come santo fu confermato da papa Leone XIII con decreto del 19 giugno 1902.\nIl suo elogio si legge nel martirologio romano al 24 luglio."}
{"id": "6320687", "revid": "729019", "url": "https://it.wikipedia.org/wiki?curid=6320687", "title": "Il puro folle", "text": "Il puro folle, o Parsifal, \u00e8 un'opera in bronzo realizzata dallo scultore milanese Adolfo Wildt nel 1930 e derivante dalla commissione fatta all'artista dal banchiere Leo Goldschmied. \u00c8 conservata presso Villa Necchi Campiglio a Milano."}
{"id": "6320688", "revid": "124123", "url": "https://it.wikipedia.org/wiki?curid=6320688", "title": "Clementina Carrelli", "text": "Biografia.\nClementina Carrelli nacque a Lecce, ma visse a Napoli dove si era trasferita con la famiglia. I genitori erano Luigi Carrelli e Luisa Palombi. Dimostr\u00f2 fin da bambina un'inclinazione per il disegno, ricopiando in miniatura degli originali trovati in casa. Venne affidata all'insegnamento di Biagio Molinaro; in seguito lo ritrasse in un busto in gesso .\nLa sua formazione venne compiuta anche attraverso viaggi a Roma ed in altre citt\u00e0 europee. La sua vena artistica si espresse sia nella pittura sia nella scultura. Nel corso della sua vita partecip\u00f2 a numerose esposizioni, fra cui quelle di Napoli (1859 e 1877), Milano (1872), Vienna (1873), Torino (1884), Londra (1888).\nFra le opere principali: \"Agar e Ismaele\", \"Un disperato dolore\", \"Il disinganno\" (statua in terra cotta), \"Giulietta e Romeo\", \"I primi studi\", \"Una lettura di sera\", \"Una devota della Vergine\", \"Una mesta rimembranza\", \"Un interno\". Il ritratto di Giulio Petroni (1871) \u00e8 nella collezione della Biblioteca Nazionale di Bari. Nel 1888, dipinse una pala d'altare raffigurante Cristo che mostra il cuore a Santa Margherita Alacoque per la Chiesa del Cenacolo a Napoli .\nNel 2004, il Comune di Lecce le ha intitolato una via cittadina. "}
{"id": "6320689", "revid": "124123", "url": "https://it.wikipedia.org/wiki?curid=6320689", "title": "William Irwin", "text": "\u00c8 stato il governatore della California dal dicembre 1875 al gennaio 1880. Rappresentante del Partito Democratico, \u00e8 stato anche vice-governatore della California per alcuni mesi nel 1875 con Romualdo Pacheco alla guida dello Stato. "}
{"id": "6320695", "revid": "121652634", "url": "https://it.wikipedia.org/wiki?curid=6320695", "title": "Joy-Con", "text": "Il Joy-Con \u00e8 un controller prodotto da Nintendo per Nintendo Switch.\nDifetti.\nAll\u2019uscita della Nintendo Switch, un numero non indifferente di consumatori, ha riscontrato diversi difetti nella console, tra cui in particolare, il Joy-Con sinistro, che non riusciva a sincronizzarsi con la console. La Nintendo ricevendo le lamentele da parte dei consumatori ha aperto un'indagine per scoprire i motivi di tale disagio. In un comunicato stampa ufficiale della Nintendo affidato alla redazione del sito Kotaku ha comunicato ai consumatori che il problema del Joy-Con sinistro e stato causato da un \u201cManufacturing Variation\u201d, in pratica, un errore di assemblaggio causato dalla mancanza di attenzione nel montaggio dei pezzi che compongono il Joy-Con sinistro. Inoltre, la Nintendo ha dichiarato che la situazione \u00e8 stata affrontata e risolta a livello industriale. Ci\u00f2 nonostante la Nintendo inizialmente non ha ritirato i Joy-Con sinistri difettosi dal commercio, dichiarando che non era prevista nessuna campagna di riparazione o sostituzione dei Joy-Con sinistri difettosi. Attualmente Nintendo ha risolto il problema, il tutto testimoniato da CNET, che riaprendo un Joy-Con sinistro riparato dall'Assistenza Nintendo, ha notato che per migliorare il segnale del trasmettitore, \u00e8 stata utilizzata della schiuma conduttiva."}
{"id": "6320702", "revid": "767487", "url": "https://it.wikipedia.org/wiki?curid=6320702", "title": "Romualdo Pacheco", "text": "Biografia.\nDi etnia californio, \u00e8 stato il governatore della California dal febbraio 1875 al dicembre dello stesso anno. \nDal dicembre 1871 al febbraio 1875 era stato vice-governatore della California con Newton Booth alla guida dello Stato. \nRappresentante del Partito Democratico prima, del Partito dell'Unit\u00e0 Nazionale e del Partito Repubblicano dopo il 1868, nel corso della sua carriera di diplomatico ha svolto il ruolo di ambasciatore (all'epoca Ministro) degli Stati Uniti d'America negli anni 1891-1893 in diversi Paesi ispanici, ossia Nicaragua, Costa Rica, Honduras, El Salvador e Guatemala.\nDal marzo 1877 al febbraio 1878 e poi nuovamente dal marzo 1879 al marzo 1883 \u00e8 stato membro della Camera dei rappresentanti per la California.\nInoltre, dall'ottobre 1863 al dicembre 1867, \u00e8 stato Tesoriere della California.\nMor\u00ec nel 1899 a Oakland all'et\u00e0 di 67 anni."}
{"id": "6320703", "revid": "124123", "url": "https://it.wikipedia.org/wiki?curid=6320703", "title": "Newton Booth", "text": "\u00c8 stato il governatore della California dal dicembre 1871 al febbraio 1875. Rappresentante del Partito Repubblicano, \u00e8 stato inoltre membro del Senato per la California dal marzo 1875 al marzo 1881."}
{"id": "6320704", "revid": "354397", "url": "https://it.wikipedia.org/wiki?curid=6320704", "title": "Idrossido di gallio", "text": ""}
{"id": "6320705", "revid": "729019", "url": "https://it.wikipedia.org/wiki?curid=6320705", "title": "Stazione di Tramuschio", "text": "La stazione di Tramuschio \u00e8 stata una fermata ferroviaria posta lungo alla ferrovia Bologna-Verona. Serviva la localit\u00e0 di Tramuschio, frazione di Mirandola."}
{"id": "6320710", "revid": "1543377", "url": "https://it.wikipedia.org/wiki?curid=6320710", "title": "Henry Huntly Haight", "text": "\u00c8 stato il governatore della California dal dicembre 1867 al dicembre 1871. Di origine olandese, era rappresentante del Partito Democratico."}
{"id": "6320712", "revid": "767487", "url": "https://it.wikipedia.org/wiki?curid=6320712", "title": "Idrossidi di gallio", "text": "Gli idrossidi di gallio sono i composti chimici del gallio appartenenti al gruppo degli idrossidi. La chimica degli ossidi e idrossidi di gallio \u00e8 piuttosto intricata, ed \u00e8 simile a quella dell'alluminio, che sta sopra il gallio nella tavola periodica, nel gruppo 13. Gli idrossidi pi\u00f9 noti sono Ga(O)OH e Ga(OH)3; in entrambi il gallio \u00e8 nello stato di ossidazione +3. Nello stato di ossidazione +1 esiste GaOH, osservato solo in fiamme e in matrici rigide a bassa temperatura.\nGa(O)OH.\nL'idrossido di formula Ga(O)OH (equivalente a ossido di gallio monoidrato, Ga2O3\u22c5H2O) \u00e8 una specie ben definita (CAS 20665-52-5), che cristallizza nel sistema ortorombico, gruppo spaziale \"Pbnm\", isostrutturale con \u03b1-Al(O)OH (diasporo) e \u03b1-Fe(O)OH (goethite).\nGa(O)OH per riscaldamento all'aria a 450-550\u00a0\u00b0C si trasforma in \u03b1-Ga2O3, di struttura analoga a \u03b1-Al2O3.\nIn natura ha formula Ga(O)OH il minerale tsumgallite.\nGa(OH)3.\nGa(OH)3 (CAS 12023-99-3) \u00e8 un solido gelatinoso che si ottiene come sottoprodotto della fabbricazione dell'alluminio o per neutralizzazione di soluzioni di sali di Ga(III). \u00c8 un composto instabile, poco definito, di struttura amorfa, a volte formulato come Ga2O3\u22c53H2O. Tende a trasformarsi con il tempo o per disidratazione per riscaldamento nell'idrossido Ga(O)OH.\nIn natura ha formula Ga(OH)3 il minerale s\u00f6hngeite.\nChimica in soluzione.\nGli idrossidi di gallio sono anfoteri e quindi si sciolgono in acidi e basi, con un comportamento simile a quello degli analoghi composti di alluminio. In soluzione acida si forma lo ione Ga(III) solvatato, [Ga(H2O)6]3+. In soluzione basica si formano gallati, [Ga(OH)4]\u2212.\nAggiungendo basi a soluzioni acide acquose di [Ga(H2O)6]3+ si formano isopolicationi con un comportamento simile a quello mostrato da [Al(H2O)6]3+; in particolare lo ione [Ga13O4(OH)24(H2O)12]7+ ha la stessa struttura tipo Keggin dell'analogo composto di alluminio."}
{"id": "6320720", "revid": "124123", "url": "https://it.wikipedia.org/wiki?curid=6320720", "title": "Joseph Ferraccioli", "text": ""}
{"id": "6320721", "revid": "16758", "url": "https://it.wikipedia.org/wiki?curid=6320721", "title": "Joe Ferras", "text": ""}
{"id": "6320725", "revid": "16758", "url": "https://it.wikipedia.org/wiki?curid=6320725", "title": "Joe Ferraccioli", "text": ""}
{"id": "6320726", "revid": "599013", "url": "https://it.wikipedia.org/wiki?curid=6320726", "title": "Tolu Latu", "text": "Biografia.\nLatu nacque a Tonga ed all'et\u00e0 di due anni si trasfer\u00ec a Sydney in Australia. Inizi\u00f2 a praticare il rugby nei club del sobborgo di Canterbury dove abitava. A sedici anni entr\u00f2 a far parte del settore giovanile della squadra dell'universit\u00e0 di Sydney, con la quale esord\u00ec nella vittoriosa stagione 2013 dello Shute Shield. Le sue prestazioni portarono i a metterlo sotto contratto per il Super Rugby 2014, torneo che si aggiudic\u00f2 all'esordio. L'anno successivo debutt\u00f2 anche nel National Rugby Championship con la maglia dei Sydney Stars; a causa dello scioglimento della squadra dopo una sola stagione, si trasfer\u00ec poi nei NSW Country Eagles dove rimase altre tre annate. Conquist\u00f2 una seconda volta lo Shute Shield con la maglia del suo club formatore nel 2018. Nel frattempo aveva disputato quattro stagioni di Super Rugby con i Waratahs, raggiungendo in due occasioni le semifinali. Al termine dell'edizione 2019 del torneo australe lasci\u00f2 la franchigia australiana, accasandosi in Francia allo .\nLatu disput\u00f2 con la nazionale australiana di categoria le edizioni 2012 e 2013 del Campionato mondiale giovanile di rugby. Nel 2014 il commissario tecnico dell' Ewen McKenzie lo incluse nella squadra per il The Rugby Championship 2014, ma un infortunio gli precluse la partecipazione. Dovette aspettare altri due anni per il suo debutto internazionale, che avvenne nel primo incontro del tour europeo del novembre 2016 contro il . Il ct Michael Cheika lo schier\u00f2 poi in tutte le successive tre partite della sessione autunnale. Ritorn\u00f2 negli \"Wallabies\" in occasione delle tre sfide contro l' del giugno 2018, per poi ottenere altre cinque presenze tra il The Rugby Championship 2018 e la tourn\u00e8e novembrina. Dopo aver preso parte al The Rugby Championship 2019 ed all'ultima sfida della Bledisloe Cup, fu annunciata la sua inclusione tra i convocati definitivi per la . Nel corso della competizione iridata gioc\u00f2 dal primo minuto quattro partite, tra cui il quarto di finale perso contro l', e marc\u00f2 i suoi primi punti internazionali segnando due mete nella prima giornata contro .\nNel 2015 Latu ottenne due presenze con il prestigioso club ad inviti dei Barbarians con cui gioc\u00f2 due incontri."}
{"id": "6320727", "revid": "16758", "url": "https://it.wikipedia.org/wiki?curid=6320727", "title": "Joey Ferras", "text": ""}
{"id": "6320754", "revid": "599013", "url": "https://it.wikipedia.org/wiki?curid=6320754", "title": "Lorenzo Caroti", "text": "Carriera.\nClub.\nDopo essere cresciuto nel settore giovanile del Basket Cecina, con cui ha esordito in Serie B nel 2012, a quattordici anni, e dove ha militato per quattro stagioni, il 23 giugno 2016 passa alla Viola Reggio Calabria, militante in Serie A2, con cui firma un triennale. L'11 luglio 2018 esce dal contratto con la Viola Reggio Calabria firmando un biennale con la Blu Basket 1971. Il 15 giugno 2020 viene ingaggiato dalla Scaligera Basket Verona.\nNazionale.\n\u00c8 stato convocato in tutte le Nazionali giovanili italiane, arrivando a disputare l'EYOF con l'Under-16 e l'Europeo 2015 con l'Under-18. Campionato europeo maschile di pallacanestro Under-20 2017"}
{"id": "6320760", "revid": "913245", "url": "https://it.wikipedia.org/wiki?curid=6320760", "title": "Daniele Cavazzani", "text": "Biografia.\nFin da piccolo nel mondo dell\u2019atletica e tesserato a partire dal 2002 quando aveva 10 anni (categoria Esordienti).\nA livello nazionale, dopo essere stato assente ad entrambi i campionati italiani cadetti nel biennio di categoria 2006-2007 ed anche al primo anno nella categoria allievi 2008, l\u2019anno successivo lo vede vincere la sua prima medaglia ai campionati nazionali giovanili: bronzo nel triplo agli italiani under 18 di Grosseto.\nNel 2010 \u00e8 finalista ad entrambi i campionati italiani juniores, concludendo quinto nel triplo (indoor) e dodicesimo nel lungo (outdoor).\nDurante il 2011 tre prime volte per lui: vince il suo primo titolo italiano giovanile nel salto triplo agli italiani juniores indoor di Ancona; esordisce ai campionati italiani assoluti, nella versione al coperto, terminando nono nella finale del triplo; il 23 luglio esordisce con la maglia della rappresentativa nazionale di categoria in Estonia, dove non supera la fase di qualificazione alla finale degli Europei juniores di Tallinn.\nIl 2012 lo vede partecipare ai campionati italiani indoor congiunti assoluti e promesse, dove termina come non classificato a causa di tre salti nulli; invece ai nazionali universitari finisce in quinta posizione.\nNel 2013 diventa campione italiano promesse nel triplo ed invece risulta assente agli assoluti di Milano. Il 13 luglio non riesce ad andare oltre le qualificazioni agli Europei under 23 di Tampere (Finlandia).\nRicco di soddisfazioni nazionali ed internazionali per lui il 2014: argento agli italiani promesse indoor, quinto agli assoluti al coperto, oro sia ai nazionali universitari che agli italiani under 23 e poi diventa vicecampione italiano assoluto del salto triplo. Il 15 giugno vince ad Aubagne in Francia la medaglia d'argento ai Mediterranei under 23.\nNel 2015 vince la medaglia di bronzo agli assoluti indoor e termina invece sesto agli assoluti di Torino.\n2016, dopo essere giunto quarto agli italiani indoor, il 26 giugno a Rieti diventa per la prima volta in carriera campione italiano assoluto: vince con la misura di 16,46 metri, realizzata all\u2019ultimo turno di salti, restando 5 centimetri davanti a Daniele Greco che era rimasto in testa sin dal secondo turno di salti.\nIl confronto fra i due si ripete il 19 febbraio del 2017 in occasione dei campionati italiani assoluti indoor: Cavazzani si conferma campione assoluto, questa volta al coperto, restando 8 centimetri (16,49 m contro 16,41 m) davanti a Greco.\nIl 3 marzo alla Kombank Arena di Belgrado (Serbia) ha esordito con la Nazionale seniores: ha partecipato infatti alla qualificazione del salto triplo negli Europei indoor, non riuscendo per\u00f2 ad accedere alla finale (chiudendo come secondo degli esclusi).\nCon la misura di 16,52 metri \u00e8 il terzo miglior triplista italiano under 23 all'aperto di sempre, dietro Fabrizio Donato (16,73 m) ed il capolista di categoria Daniele Greco (17,20 m).\nViene allenato da Sergio Baldini."}
{"id": "6320764", "revid": "767487", "url": "https://it.wikipedia.org/wiki?curid=6320764", "title": "Le ultime cose", "text": "Le ultime cose \u00e8 un film del 2016 scritto e diretto da Irene Dionisio, all'esordio nel lungometraggio.\nAmbientato nel banco dei pegni di Torino, il film \u00e8 stato presentato in concorso (unico italiano) alla Settimana internazionale della critica della 73\u00aa Mostra internazionale d'arte cinematografica di Venezia.\nTrama.\nTre storie s'intrecciano nel poliedrico calderone di varia umanit\u00e0 che si ritrova ad impegnare le \"ultime cose\" al banco dei pegni di Torino, in particolare la vicenda si concentra su cinque personaggi.\nSandra, giovane trans tornata in citt\u00e0 dopo alcuni anni alla ricerca di un nuovo inizio, si vede costretta ad impegnare una pelliccia a cui tiene molto. Michele, pensionato sull'orlo della povert\u00e0, per far fronte alle spese mediche (un apparecchio acustico) del nipote Gabriele, chiede un prestito al cognato Angelo, uno dei tanti ricettatori che popolano la via crucis che conduce al banco. In cambio dovr\u00e0 per\u00f2 aiutarlo nel pericoloso lavoro di aiutante da strada. Stefano, giovane idealista da poco assunto come perito, cerca di opporsi alle disumane dinamiche del posto di lavoro offrendo piet\u00e0 e compassione amichevole ai clienti pi\u00f9 disperati al contrario di Sergio che dirige l'attivit\u00e0 con freddezza da burocrate e inumana meccanicit\u00e0, fedele ai dettami dell'azienda. Anna, madre di due bambini, impegna una collana di valore che viene sottostimata dal direttore, scaltro doppiogiochista in contatto col sottobosco di malaffare fuori dai cancelli.\nRespinta da un integerrimo Sergio per via del documento d'identit\u00e0 non combaciante, Sandra trova in Stefano un insperato sostegno alle proprie difficolt\u00e0. Tra i due nasce un'attrazione che non riesce per\u00f2 a consumarsi in quanto Stefano, sebbene in un primo momento la cerchi con trasporto, in seguito, combattuto dai sensi di colpa, l'allontana da s\u00e9. La giovane donna far\u00e0 quindi i bagagli e ripartir\u00e0 lasciando la pelliccia alla merc\u00e9 dei meccanismi del banco, automatismi ai quale soccomber\u00e0 pure Stefano dopo un tentativo di ribellione al cinico datore di lavoro.\nMichele, ritrovatosi suo malgrado nelle insolite vesti di ricettatore, pagher\u00e0 l'inesperienza e la poca scaltrezza a caro prezzo; verr\u00e0 prima derubato e in seguito, nella disperata fuga dalle forze dell'ordine, cadr\u00e0 esanime colpito probabilmente da un arresto cardiaco.\nDistribuzione.\nIl film \u00e8 stato distribuito nelle sale italiane il 29 settembre 2016"}
{"id": "6320766", "revid": "767487", "url": "https://it.wikipedia.org/wiki?curid=6320766", "title": "Monte Clark Cup", "text": "La Monte Clark Cup ( \u041a\u0443\u0431\u043e\u043a \u041c\u043e\u043d\u0442\u0435 \u041a\u043b\u0430\u0440\u043a\u0430) \u00e8 una associazione sportiva che organizza l'omonimo campionato di football americano; ha sostituito la Eastern League of American Football e la Baltic Sea League. Raggruppa squadre bielorusse, estoni, lettoni, lituane, russe e ucraine.\nFormula.\nIl campionato viene disputato nella formula a girone unico con play-off e finale.\nTeam partecipanti.\nIn grassetto i team che partecipano alla stagione in corso (o all'ultima stagione)."}
{"id": "6320773", "revid": "1305772", "url": "https://it.wikipedia.org/wiki?curid=6320773", "title": "R-Type Dimensions", "text": " o anche R-Type Dimensions EX \u00e8 un videogioco di genere shoot'em up pubblicato da Irem nel 2014 per console \"PlayStation 3\" , \"Xbox 360\" ed \"Xbox One\". Fa parte della serie di \"R-Type\".\nTrama.\nL'impero Bydo ha invaso la galassia ed \u00e8 determinato a soggiogare tutta l'umanit\u00e0; viene cos\u00ec inviata a contrastarlo l'astronave da battaglia R-9.\nModalit\u00e0 di gioco.\nIl videogioco \u00e8 una compilation aggiornata con grafica 2.5D dei classici \"R-Type\" e \"R-Type II\". Il giocatore inoltre potr\u00e0 scegliere in qualsiasi momento la commutazione da grafica originale a nuova premendo un tasto. L'azione si svolge attraverso gli otto livelli di \"R-Type\" e i sei di \"R-Type II\". Le versioni sono identiche alle originali anche in grafica aggiornata in quanto non presentano nessuna differenza se non per il posizionamento della barra Beam, delle vite residue e del punteggio, inseriti nella parte superiore dello schermo anzich\u00e9 in basso: inoltre si pu\u00f2 giocare in doppio, il che diminuisce di molto la difficolt\u00e0 del videogioco.\nArmi di R-Type e R-Type II.\nL'astronave all'inizio spara comuni proiettili e pu\u00f2 attivare il Beam, un raggio molto potente, tenendo premuto un tasto ed aspettando che si colori la barra segnalatrice. Il Force \u00e8 attivabile raccogliendo il primo pod rilasciato da nemici distrutti, \u00e8 a potenza incrementabile tre volte e pu\u00f2 essere posizionato davanti o dietro la \"R-9\": ha inoltre funzioni di barriera contro i proiettili di potenza minore. L'armamento poi \u00e8 intercambiabile raccogliendo i pod colorati rilasciati da alcuni nemici distrutti."}
{"id": "6320804", "revid": "223303", "url": "https://it.wikipedia.org/wiki?curid=6320804", "title": "Timoclea", "text": "Biografia.\nElla divenne famosa per aver ucciso un comandante trace che militava nell'esercito di Alessandro Magno durante la battaglia di Tebe (335 a.C.). Ella fu violentata da questo comandante e dopo la violenza le fu chiesto dal medesimo se conosceva un posto ove fossero nascosti denari od oggetti di valore. Timoclea rispose di s\u00ec e condusse il comandante ad un pozzo asciutto dicendogli che al fondo del medesimo si trovava un vero e proprio tesoro. Allorch\u00e9 il comandante si sporse sull'orlo del pozzo per guardarvi dentro, Timoclea lo spinse dentro, buttandogli poi sopra sassi fino a che questi non mor\u00ec. Portata dinnanzi ad Alessandro con l'accusa di aver ucciso il comandante, la descrizione dell'atto con cui la donna si era vendicata della violenza subita impression\u00f2 talmente Alessandro per il coraggio e la volont\u00e0 dimostrata dalla donna che fece grazia della vita a lei ed ai suoi figli.\nTimoclea nell'arte.\nTemoclea fu ispiratrice di numerose opere d'arte pittorica:"}
{"id": "6320809", "revid": "124123", "url": "https://it.wikipedia.org/wiki?curid=6320809", "title": "P\u00ebtr Moiseev", "text": "Biografia.\nInizi\u00f2 a gareggiare nel 2006 come frenatore per la squadra nazionale russa e debutt\u00f2 in \"Coppa Europa\" a dicembre 2006. Si distinse particolarmente nelle categorie giovanili conquistando quattro medaglie nel bob a quattro ai mondiali juniores di cui due d'oro vinte a Igls 2008 e a Sch\u00f6nau am K\u00f6nigssee 2009 con Dmitrij Abramovi\u010d alla guida delle slitte; colse anche un argento e un bronzo rispettivamente a Igls 2012 e a Park City 2011, queste ultime con Nikita Zacharov come pilota.\nEsord\u00ec in Coppa del Mondo al termine della stagione 2007/08, il 3 febbraio 2008 a Sch\u00f6nau am K\u00f6nigssee dove si piazz\u00f2 al 15\u00ba posto nel bob a quattro con Evgenij Popov alla guida. Colse il suo primo podio il 14 dicembre 2008 a Igls quanfdo fu terzo nella gara a quattro con Dmitrij Abramovi\u010d, Filipp Egorov e Andrej Jurkov.\nPartecip\u00f2 alle olimpiadi di non riuscendo il suo equipaggio (pilotato da Aleksandr Zubkov) a prendere parte alla seconda discesa della gara a quattro mentre ai giochi casalinghi di si classific\u00f2 al tredicesimo posto nel bob a quattro con Nikita Zacharov alla guida della slitta.\nPrese inoltre parte a sei edizioni dei mondiali unicamente nella gara a quattro totalizzando quale miglior risultato il 5\u00ba posto ottenuto a Lake Placid 2009. Ai campionati europei invece non and\u00f2 oltre il sesto posto colto a Altenberg 2012, stavolta con Aleksandr Kas'janov a condurre il mezzo."}
{"id": "6320811", "revid": "287204", "url": "https://it.wikipedia.org/wiki?curid=6320811", "title": "Baden Jaxen", "text": ""}
{"id": "6320812", "revid": "599013", "url": "https://it.wikipedia.org/wiki?curid=6320812", "title": "Crispino I di Pavia", "text": "Il suo culto fu confermato da papa Leone XIII nel 1888.\nBiografia.\nSecondo Ennodio, vescovo di Pavia agli inizi del VI secolo e autore della vita di sant'Epifanio, Crispino esercitava gi\u00e0 l'incarico di vescovo a Pavia quando confer\u00ec il lettorato a Epifanio a 8 anni, ossia nel 446 circa.\nCrispino prese parte al concilio indetto probabilmente a Milano dal vescovo Eusebio, nell'estate del 451, e sottoscrisse al sesto posto la lettera sinodale con la quale i vescovi italiani condannavano l'archimandrita Eutiche e professavano le due nature distinte nell'unica persona di Cristo, Figlio di Dio.\nEnnodio riferisce ancora che Crispino nel 456 circa ordin\u00f2 Epifanio suddiacono e due anni dopo diacono, affidandogli contestualmente degli incarichi sempre pi\u00f9 importanti e delicati; infine lo scelse come suo successore sulla cattedra di Pavia, ottenendone l'approvazione da Rusticio, \"vir illustris\" di Milano.\nSecondo Ennodio, Crispino mor\u00ec otto anni dopo aver ordinato diacono Epifanio, cio\u00e8 nel 466 circa. Fu sepolto nella chiesa di Santa Maria Maggiore, che aveva contribuito ad edificare.\nIl culto.\nIl suo culto come santo fu confermato da papa Leone XIII con decreto del 20 dicembre 1888.\nIl suo elogio si legge nel martirologio romano al 7 gennaio."}
{"id": "6320817", "revid": "15756", "url": "https://it.wikipedia.org/wiki?curid=6320817", "title": "Le ragazze del centralino", "text": "Le ragazze del centralino (\"Las chicas del cable\") \u00e8 una serie televisiva spagnola del 2017 che ha debuttato con i primi otto episodi il 28 aprile 2017 in tutti i paesi in cui il servizio video on demand Netflix \u00e8 disponibile.\nLa serie \u00e8 il primo telefilm spagnolo a essere stato ideato, prodotto e rilasciato da Netflix.\nA maggio 2017 la serie \u00e8 stata rinnovata per una seconda stagione composta da otto episodi ed \u00e8 stata distribuita il 25 dicembre 2017 sempre su Netflix. Il 7 settembre 2018 Netflix pubblica la terza stagione. Lo stesso anno la serie \u00e8 stata rinnovata per una quarta stagione, che \u00e8 stata distribuita il 9 agosto 2019. Ancor prima del debutto della quarta la serie \u00e8 stata rinnovata per un'ultima stagione distribuita in due parti: la prima pubblicata su Netflix il 14 febbraio 2020, mentre parte 2 pubblicata sempre su Netflix giorno 3 luglio 2020.\nTrama.\nCinque giovani centraliniste della compagnia telefonica nazionale spagnola promuovono una rivoluzione tra amori, amicizie e carriera nella Madrid del 1928.\nLa narrazione principale ruota intorno alla storia d'amore tra Alba Romero e Francisco G\u00f3mez, persisi di vista dieci anni prima.\nIl ruolo della donna.\nOgnuna delle cinque protagoniste ha una propria storia e la figura dell'uomo, in una societ\u00e0 come quella degli anni '20, sar\u00e0 centrale per comprendere le decisioni delle ragazze. Genitori, zii, parenti cercano di controllare le loro scelte, ma le cinque giovani hanno coraggio e riescono a decidere da sole. Le stesse protagoniste preferiscono che la serie sia guidata dalle donne, cos\u00ec da risvegliare un sentimento femminista negli spettatori.\nViolenza sulle donne.\nUn argomento molto controverso che appare nella serie televisiva \u00e8 la violenza sulle donne. Alcune scene possono colpire la sensibilit\u00e0 degli spettatori, ma dando loro un senso di consapevolezza molto evidente. Una delle giovani protagoniste subisce violenze da parte del marito, viene picchiata durante la gravidanza, causando un aborto. Si presenta un uomo sessista, aggressivo, alcolizzato e manipolatore che abusa della moglie fisicamente.\nRotary 7-A.\nNel 1923 la Compagnia Telefonica Nazionale Spagnola (CTNE) inizi\u00f2 a installare il Rotary 7-A, un nuovo sistema di telecomunicazioni, in tutto il Paese. L'inventore di questo sistema fu Almon B. Strowger nel 1889 negli Stati Uniti.\nRotary 7-A permetteva la comunicazione automatica tra gli abbonati, senza la necessit\u00e0 di un teleoperatore per connettere entrambe le chiamate. Non solo era importante per il semplice fatto che il processo di chiamata era semplificato, ma aumentava la privacy delle chiamate. Ci viene mostrato come alcuni teleoperatori trascrivono i contenuti di alcune delle chiamate che hanno ricevuto al fine di conoscere informazioni riservate su governi o fazioni rivali.\nLe vere \"ragazze del centralino\".\nLa trama della serie si concentra principalmente sulla vita di quattro donne teleoperatrici nella Compagnia Telefonica Nazionale Spagnola e sebbene inizialmente la professione di teleoperatore fosse destinata agli uomini giovani che fino ad allora erano stati incaricati di consegnare telegrammi, ben presto \u00e8 diventato un lavoro prevalentemente femminile, perch\u00e9 richiedeva un alto livello di pazienza e comportava molto stress e molti dei vecchi lavoratori non finivano di adattarsi al nuovo lavoro. Gli operatori dovevano collegare manualmente le chiamate (come mostrato nella serie), per contattare gli interlocutori e sebbene la serie sia ambientata negli anni '20, in Spagna esistevano gi\u00e0 operatori telefonici dal 1886 e a Cuba anche prima, nel 1877. Per tutto il ventesimo secolo, fino al 1988, la Spagna ha avuto centrali elettriche manuali fino a quando non ha finito per automatizzare completamente il servizio. L'ultima centrale elettrica manuale in Spagna \u00e8 stata Polopos, un comune della provincia di Granada.\nPer fare l'operatore telefonico bisognava rispettare alcuni requisiti: le ragazze dovevano avere tra i 18 e i 27 anni, non portare gli occhiali, essere single e poter allargare le braccia fino ad un minimo di 155 centimetri. Oltre a questi requisiti dovevano anche superare alcuni test attitudinali.\nLe prime donne a lavorare come operatrici telefoniche hanno segnato un prima e un dopo nel mercato del lavoro per le donne, perch\u00e9 hanno lasciato gli standard che erano stati fissati per loro e riuscirono a ritagliarsi un posto nel mondo del lavoro, un mondo che a quel tempo era totalmente dominato dagli uomini. Tuttavia, le loro carriere nel mercato del lavoro come operatori telefonici erano piuttosto brevi, perch\u00e9 non potevano continuare a lavorare una volta sposati.\nPremi e riconoscimenti.\nPremio Feroz\nPremio Ondas\nPremio F\u00e9nix\nPremio Platino\nPremio dell'Unione degli Attori"}
{"id": "6320818", "revid": "124123", "url": "https://it.wikipedia.org/wiki?curid=6320818", "title": "Attilio Ravaglia", "text": "Nel 1913 disegnava stoffe in stile Art Nouveau e nel 1916 partecip\u00f2 alla mostra della Societ\u00e0 delle belle arti.\nNegli anni 1920 realizz\u00f2 alcuni manifesti pubblicitari.\nNel 1932 si trasfer\u00ec a Roma, e lavor\u00f2 come illustratore per l'ENIC tra il 1939 e il 1940.\nLa data di morte \u00e8 sconosciuta, ma posteriore al 1940.\nSue opere pittoriche sono presenti nella villa \"Il corno\" di propriet\u00e0 dei conti Frova a San Casciano in Val di Pesa e nell'istituto tecnico Vittorio Veneto di Latina. Fu realizzata su suo disegno la cappella al primo piano nel palazzo Ghisilardi Fava di Bologna, allora Casa del Fascio, dedicata alla memoria dei caduti fascisti bolognesi"}
{"id": "6320825", "revid": "214753", "url": "https://it.wikipedia.org/wiki?curid=6320825", "title": "Kirill Antjuch", "text": "Biografia.\nInizi\u00f2 a gareggiare nel 2006 come frenatore per la squadra nazionale russa, debuttando in Coppa Europa a novembre 2011. Esord\u00ec in Coppa del Mondo al termine della stagione 2012/13, il 16 febbraio 2013 a So\u010di, dove si piazz\u00f2 al 31\u00ba posto nel bob a quattro; colse il suo primo podio il giorno successivo quando fu terzo nella gara a due in coppia con Aleksandr Kas'janov.\nPrese inoltre parte a sei edizioni dei campionati mondiali; nel dettaglio i suoi risultati nelle rassegne iridate sono stati, nel bob a due: undicesimo a Winterberg 2015, venticinquesimo a Innsbruck 2016 e ventitreesimo a Sch\u00f6nau am K\u00f6nigssee 2017; nel bob a quattro: decimo a Sankt Moritz 2013, undicesimo a Winterberg 2015, quattordicesimo a Innsbruck 2016, ottavo a Sch\u00f6nau am K\u00f6nigssee 2017, dodicesimo ad Altenberg 2020 e quattordicesimo ad Altenberg 2020; nella gara a squadre: nono a Sankt Moritz 2013. \nAgli europei detiene invece quali mogliori piazzamenti il quarto posto nel bob a due, ottenuto a Winterberg 2017, e il quinto nel bob a quattro, raggiunto a Innsbruck 2018."}
{"id": "6320828", "revid": "121490277", "url": "https://it.wikipedia.org/wiki?curid=6320828", "title": "The Art of Storytelling", "text": "The Art of Storytelling \u00e8 il quarto e ultimo album del rapper statunitense Slick Rick, pubblicato il 25 maggio 1999. Sulle produzioni ci sono, tra gli altri, anche DJ Clark Kent e Kid Capri. L'album presenta i featuring di Nas, Ed Lover, Rev Run, Redman, OutKast, Snoop Dogg e Raekwon.\n\"The Art of Storytelling\" \u00e8 l'album di Slick Rick che ottiene il maggior successo nelle classifiche statunitensi, raggiungendo l'ottavo posto nella Billboard 200 e il primo nella classifica dei Top R&amp;B/Hip-Hop Albums, venendo anche certificato come disco d'oro dalla RIAA a un mese dalla sua uscita.\nL'album riceve un plauso unanime dalla critica: Spin assegna un punteggio di 7/10, \"Entertainment Weekly\" attribuisce all'album una \"B+\", Robert Christgau una \"A-\", mentre \"Rolling Stone\" e AllMusic gli assegnano quattro stelle su cinque."}
{"id": "6320831", "revid": "399137", "url": "https://it.wikipedia.org/wiki?curid=6320831", "title": "Stamperia Vaticana", "text": ""}
{"id": "6320854", "revid": "1464106", "url": "https://it.wikipedia.org/wiki?curid=6320854", "title": "EuroSpin", "text": ""}
{"id": "6320878", "revid": "124123", "url": "https://it.wikipedia.org/wiki?curid=6320878", "title": "Denis Moisej\u010denkov", "text": "Biografia.\nInizi\u00f2 a gareggiare nel 2007 come frenatore per la squadra nazionale russa e debutt\u00f2 in \"Coppa Europa\" a novembre 2007. Si distinse nelle categorie giovanili conquistando una medaglia d'argento ai mondiali juniores, colta nel bob a quattro a Sankt Moritz 2010 con Nikita Zacharov come pilota.\nEsord\u00ec in Coppa del Mondo all'avvio della stagione 2009/10, il 13 dicembre 2009 a Winterberg dove si piazz\u00f2 all'11\u00ba posto nel bob a quattro con Evgenij Popov alla guida. Colse il suo primo podio nel week-end seguente, il 20 dicembre 2009 ad Altenberg quando fu terzo nella gara a quattro con Popov, Andrej Jurkov e Aleksej Kireev.\nPartecip\u00f2 alle olimpiadi di concludendo la gara di bob a quattro all'ottavo posto con Popov, Jurkov e Kireev.\nNon ha mai preso parte a nessuna edizione dei campionati mondiali mentre agli europei conta invece due presenze e un ottavo posto come risultato migliore, colto a Igls 2010, sempre con Popov, Jurkov e Kireev."}
{"id": "6320879", "revid": "171091", "url": "https://it.wikipedia.org/wiki?curid=6320879", "title": "Maturino Blanchet", "text": "Biografia.\nNacque a Viseran, frazione di Gressan, il 3 marzo 1892 da Pierre-Aimable, agricoltore, e da Caroline Celesia.\nMinistero sacerdotale.\nFece la professione come oblato di Maria Immacolata nel 1920 e fu ordinato sacerdote il 29 giugno 1921.\nDivent\u00f2, successivamente, superiore del suo ordine a Pescara.\nMinistero episcopale.\nNominato da papa Pio XII vescovo di Aosta il 18 febbraio 1946, venne consacrato il 3 marzo successivo nella basilica di Santa Maria degli Angeli e dei Martiri, a Roma, dal cardinale Jean-Marie-Rodrigue Villeneuve, arcivescovo di Qu\u00e9bec, coconsacranti gli arcivescovi Leone Giovanni Battista Nigris, nunzio apostolico in Albania, e Carlo Alberto Ferrero di Cavallerleone, ordinario militare per l'Italia. Fece l'ingresso solenne in diocesi il 28 aprile.\nFu padre conciliare durante tutte le sessioni del Concilio Vaticano II.\nDurante il suo ministero fond\u00f2 o rifond\u00f2 sette nuove parrocchie, di cui cinque in citt\u00e0 (Saint-Martin-de-Corl\u00e9ans, Santa Maria Immacolata, Sant'Anselmo, Signayes e Porossan) e le restanti a Champoluc ed Entr\u00e8ves. Convoc\u00f2 tre congressi eucaristici diocesani e comp\u00ec ben sei visite pastorali, ordinando settantotto sacerdoti.\nSi dimise per raggiunti limiti d'et\u00e0 il 15 ottobre 1968 e venne nominato vescovo titolare di Limata. Mor\u00ec il 9 novembre 1974 al priorato Saint-Jacqu\u00eame a Saint-Pierre.\nGenealogia episcopale.\nLa genealogia episcopale \u00e8:"}
{"id": "6320886", "revid": "123873635", "url": "https://it.wikipedia.org/wiki?curid=6320886", "title": "Leila Ouahabi", "text": "Carriera.\nNazionale.\nLeila Ouahabi viene convocata nella nazionale spagnola Under-19 debuttando il 31 marzo 2011 nella partita vinta 3 a 0 contro le pari et\u00e0 della Polonia in occasione del secondo turno di qualificazione agli Europei di categoria di Italia 2011. Con le rosse U-19 totalizza 11 presenze realizzando una rete.\nInvitata ai raduni della nazionale maggiore, per il debutto deve aspettare il 2016, venendo impiegata dal tecnico Jorge Vilda nell'amichevole di Mogo\u0219oaia del 4 marzo, dove la Spagna pareggia 0-0 con la Romania.\nVilda la inserisce in rosa anche nella formazione chiamata a partecipare all'edizione 2017 dell'Algarve Cup, prima volta della Spagna invitata al torneo, dove nella finale con il Canada dell'8 marzo all'Est\u00e1dio Algarve di Faro sigla al 5' l'unica rete dell'incontro, festeggiando la vittoria della coppa con le compagne della sua nazionale. Il 20 giugno 2017 Vilda la inserisce nella rosa della squadra impegnata all'Europeo dei Paesi Bassi 2017."}
{"id": "6320889", "revid": "124123", "url": "https://it.wikipedia.org/wiki?curid=6320889", "title": "Aleksej Kireev", "text": "Biografia.\nInizi\u00f2 a gareggiare nel 2007 come frenatore per la squadra nazionale russa e debutt\u00f2 in \"Coppa Europa\" a novembre 2007. Si distinse nelle categorie giovanili conquistando due medaglie ai mondiali juniores, una d'argento colta nel bob a quattro a Sankt Moritz 2010 e una di bronzo vinta a Park City 2011, entrambe con Nikita Zacharov come pilota .\nEsord\u00ec in Coppa del Mondo al termine della stagione 2009/10, l'8 febbraio 2009 a Whistler dove si piazz\u00f2 al 16\u00ba posto nel bob a quattro con Aleksej Gorla\u010d\u00ebv alla guida. Colse il suo primo podio il 20 dicembre 2009 ad Altenberg quando fu terzo nella gara a quattro con Evgenij Popov, Andrej Jurkov e Denis Moisej\u010denkov.\nPartecip\u00f2 alle olimpiadi di concludendo la gara di bob a quattro all'ottavo posto con Popov, Jurkov e Moisej\u010denkov.\nHa preso inoltre parte ai campionati mondiali di Sch\u00f6nau am K\u00f6nigssee 2011 piazzandosi undicesimo nella gara a quattro con Gorla\u010dev, P\u00ebtr Moiseev e Sergej Prudnikov mentre agli europei conta una presenza e l'ottavo posto raggiunto a Igls 2010, con Popov, Jurkov e Moisej\u010denkov."}
{"id": "6320890", "revid": "844563", "url": "https://it.wikipedia.org/wiki?curid=6320890", "title": "Kup Mar\u0161ala Tita 1986-1987", "text": "La Kup Mar\u0161ala Tita 1986-1987 fu la 39\u00aa edizione della Coppa di Jugoslavia. Migliaia di squadre parteciparono alle qualificazioni che portarono alle 32 che presero parte alla coppa vera e propria. Questa fu la prima edizione in cui ottavi, quarti e semifinali si svolsero in gare di andata e ritorno; inoltre la FSJ decise che le finali sarebbero sempre state disputate in gara singola a Belgrado.\nIl detentore era il , che in questa edizione usc\u00ec agli ottavi di finale.\nIl trofeo fu vinto dal , che sconfisse in finale il nel derby dell'Adriatico. Per gli spalatini fu l'ottavo titolo in questa competizione.\nIl successo diede al Hajduk l'accesso alla Coppa delle Coppe 1987-1988.\n e , le due squadre che si contesero il contestato campionato 1986-87, uscirono entrambre al primo turno.\nQualificazioni.\n Queste due partite della Coppa di Voivodina del \n Radni\u010dki Sombor - Proleter 1-4\n OFK Kikinda - Proleter 1-0\nSquadre qualificate.\nLe 18 partecipanti della Prva Liga 1985-1986 sono qualificate di diritto. Le altre 14 squadre (in giallo) sono passate attraverso le qualificazioni. "}
{"id": "6320908", "revid": "767487", "url": "https://it.wikipedia.org/wiki?curid=6320908", "title": "La notte \u00e8 fatta per... rubare", "text": "La notte \u00e8 fatta per... rubare \u00e8 un film del 1968 diretto da Giorgio Capitani."}
{"id": "6320912", "revid": "1869172", "url": "https://it.wikipedia.org/wiki?curid=6320912", "title": "A Believer Sings the Truth", "text": "A Believer Sings the Truth \u00e8 il 63\u00ba album discografico del cantautore country Johnny Cash, ed \u00e8 il suo sesto album di brani esclusivamente gospel. Venne pubblicato nel dicembre 1979 su doppio LP dalla Cachet Records, etichetta sussidiaria della Columbia Records.\nDescrizione.\nCash era sotto contratto con la Columbia Records, ma la casa discografica aveva seri dubbi che un doppio album di canzoni religiose potesse avere potenziale commerciale alla fine degli anni settanta. Quindi, poich\u00e9 il musicista era risoluto nella sua scelta, gli venne concesso di pubblicare il disco su etichetta Cachet Records e di promuoverlo attraverso uno speciale radiofonico con parti recitate aggiunte.\nNegli Stati Uniti il disco entr\u00f2 nella classifica Country Top 50, posizionandosi al numero 43. \nNel 1982 la Columbia ristamp\u00f2 l'album, e nel 1984 la Arrival Records pubblic\u00f2 il disco in formato ridotto su singolo LP con il titolo \"I Believe\"."}
{"id": "6320927", "revid": "247222", "url": "https://it.wikipedia.org/wiki?curid=6320927", "title": "La notte \u00e8 fatta per rubare", "text": ""}
{"id": "6320933", "revid": "729019", "url": "https://it.wikipedia.org/wiki?curid=6320933", "title": "Egidio Grego", "text": "Biografia.\nNato in una famiglia italiana nella cittadina istriana di Orsera, nel 1894, allo scoppio della prima guerra mondiale nel 1914 viene chiamato alle armi dall'esercito austro-ungarico, e destinato alla scuola allievi ufficiali a Gorizia. Quando l'Italia dichiar\u00f2 guerra all'Austria-Ungheria il 24 maggio 1915, Grego disert\u00f2 il reparto e, assieme al cugino Ernesto Gramaticopulo, attravers\u00f2 a nuoto la frontiera italo-austriaca sullo Judrio. Una volta raggiunta Bologna si arruol\u00f2 nel Regio Esercito e per questioni di sicurezza modific\u00f2 il suo nome. Inquadrato nel 35\u00ba reggimento fanteria della Brigata \"Pistoia\", nel luglio 1915, durante la prima battaglia dell'Isonzo, Grego combatt\u00e9 sulla testa di ponte austriaca del Podgora guadagnandosi una medaglia di bronzo al valore. Fu cos\u00ec promosso ufficiale e trasferito al 74\u00ba Reggimento fanteria \"Lombardia\". Nel giugno dell'anno seguente Grego guid\u00f2 un reparto di mitraglieri durante l'offensiva austro-ungarica sull'Altopiano di Asiago. In quest'occasione fu fatto prigioniero e, pur non essendo stato riconosciuto, riusc\u00ec ad evadere e ritornare sulle linee italiane. Nel luglio dello stesso anno riusc\u00ec a farsi inquadrare come osservatore nella 253\u00aa Squadriglia della neonata aviazione militare italiana.\nNella primavera 1917 \u00e8 Tenente osservatore della 253\u00aa Squadriglia.\nIl 2 maggio 2 Macchi L.3 (su cui vi era anche Grego) lanciano bombe vicino a San Sabba di Trieste.\nIl 25 maggio il Macchi del 2\u00b0 Capo timoniere Luigi Zoni e di Grego, impegnato nella scorta del Motoscafo armato silurante (MAS) del Tenente di vascello Luigi Rizzo (che il 10 giugno 1918 affonda su MAS 15 lo SMS Szent Istv\u00e1n), costringe ad ammarare un idro tipo A, che lo aveva attaccato a 7 miglia ad est di Muggia, nel porto di Trieste.\nIl 23 settembre il Macchi del volontario motonauta pilota Giovanni Ravelli e Grego viene attaccato da due idrocaccia Oeffag H FB (A-11), tra cui vi era l'asso Gottfried von Banfield e con il motore colpito riesce a tornare a Grado.\nDopo Caporetto, partecipa alla difesa del Piave, dove trover\u00e0 la morte il 23 novembre 1917 abbattuto in un duello aereo dall'Albatros D.III di Franz Gr\u00e4ser, asso dell'aviazione con 18 abbattimenti."}
{"id": "6320934", "revid": "155634", "url": "https://it.wikipedia.org/wiki?curid=6320934", "title": "Campionato Primavera 2003-2004 (calcio femminile)", "text": "L'edizione 2003-2004 \u00e8 stata la quinta nella storia del Campionato Primavera Femminile.\nFormula.\nIl torneo si divide in due fasi: una prima fase a carattere interregionale ed una seconda fase a carattere nazionale. Nella fase interregionale, le squadre vengono divise in cinque gironi su base geografica e disputano gare di andata e ritorno. In base alla classifica finale, accedono alla fase nazionale ad eliminazione diretta le prime due classificate dei gironi 1, 2 e 3, e le prime classificate dei gironi 4 e 5. Nella fase nazionale, le squadre vengono abbinate per sorteggio e disputano gare di andata e ritorno ad eliminazione diretta nei quarti ed in semifinale. La finale viene disputata in gara unica su campo neutro.\nFase interregionale.\nAccedono alla fase nazionale le seguenti squadre:\nFase nazionale.\nQuarti di finale.\nLe gare d'andata si sono disputate domenica 2 maggio 2004 alle ore 16:00; quelle di ritorno domenica 9 maggio 2004 alle ore 16:30.\nSemifinali.\nLe gare d'andata si sono disputate domenica 16 maggio 2004; quelle di ritorno domenica 23 maggio 2004."}
{"id": "6320944", "revid": "729019", "url": "https://it.wikipedia.org/wiki?curid=6320944", "title": "Istituto comprensivo di Aoyama", "text": "L' \u00e8 un istituto didattico di Tokyo, in Giappone, che comprende un'universit\u00e0, un college femminile, una scuola superiore, una scuola media, una scuola elementare e un asilo, quasi tutti inquadrati nell'area che va da Aoyama a Shibuya. Uno dei campus dell'Universit\u00e0 di Aoyama si trova invece a Sagamihara, nella prefettura di Kanagawa.\nStoria.\nL'istituto fu fondato nel 1874 dalla missionaria statunitense Dora Schoonmaker, inviata in Giappone per conto della Societ\u00e0 missionaria femminile per gli esteri della Chiesa metodista episcopale degli Stati Uniti. La Schoonmaker affitt\u00f2 una piccola abitazione a Tokyo istituendo una scuola elementare femminile, che oggi rappresenta uno delle tre scuole originarie dell'Istituto comprensivo di Aoyama. Negli anni successivi il reverendo Julius Soper e il missionario Robert Maclay fondarono rispettivamente la scuola maschile Kokyo Gakusha e il Seminario missionario metodista dando origine all'Istituto di Aoyama.\nNel 1883 il Seminario missionario metodista e la Scuola di inglese di Tokyo si fusero istituendo l'Istituto anglo-giapponese di Tokyo, che a sua volta si un\u00ec alla scuola elementare femminile formando un'accademia che negli anni venti del XX secolo ospitava circa 3.000 studenti distribuiti tra i vari istituti.\nNel 1949 fu istituita l'Universit\u00e0 di Aoyama, con l'inaugurazione del campus di Yokosuka che ospitava corsi di lettere, commercio e ingegneria. Dieci anni pi\u00f9 tardi si aggiunse la Facolt\u00e0 di legge, mentre negli anni sessanta furono inaugurate la Facolt\u00e0 di scienze e ingegneria e di economia a Megurisawa (Setagaya).\nNegli anni ottanta venne inaugurata la Facolt\u00e0 di politiche internazionali ed economia, con il conseguente trasferimento della Facolt\u00e0 di scienze e ingegneria nel nuovo campus di Atsugi. Nel 2003 quest'ultimo fu chiuso insieme al campus di Setagaya, venendo sostituito da un nuovo campus a Sagamihara.\nNegli anni duemila videro la luce la Facolt\u00e0 degli Studi culturali, la Facolt\u00e0 di informatica e la Facolt\u00e0 di psicologia. Al 2013, sette facolt\u00e0 su nove erano ospitate all'interno del campus di Aoyama."}
{"id": "6320946", "revid": "785616", "url": "https://it.wikipedia.org/wiki?curid=6320946", "title": "Aoyama Gakuin", "text": ""}
{"id": "6320950", "revid": "775372", "url": "https://it.wikipedia.org/wiki?curid=6320950", "title": "Governatore delle Isole Marianne Settentrionali", "text": "Lista dei governatori delle Isole Marianne Settentrionali dal 1978.\nElenco dei Governatori.\nPartiti politici: \n (2) \n (7) \n (2)"}
{"id": "6320972", "revid": "97953467", "url": "https://it.wikipedia.org/wiki?curid=6320972", "title": "Stadio Primo Nebiolo", "text": ""}
{"id": "6320973", "revid": "404338", "url": "https://it.wikipedia.org/wiki?curid=6320973", "title": "Antonio Riccardi", "text": ""}
{"id": "6320979", "revid": "1684799", "url": "https://it.wikipedia.org/wiki?curid=6320979", "title": "Internationaux de Nouvelle-Cal\u00e9donie 2016", "text": "Il 2016 BNP Paribas de Nouvelle-Cal\u00e9donie \u00e8 stato un torneo professionistico di tennis maschile giocato sul cemento. \u00c8 stata la tredicesima edizione degli Internationaux de Nouvelle-Cal\u00e9donie, torneo nell'ambito del ATP Challenger Tour 2016. Si \u00e8 giocato a Noum\u00e9a, in Nuova Caledonia dal 4 al 9 gennaio 2016.\nPartecipanti.\nTeste di serie.\n(*) Ranking al 28 dicembre 2015\nAltri Partecipanti.\nGiocatori che hanno ricevuto una wild card:\nGiocatori che sono passati dalle qualificazioni:"}
{"id": "6321027", "revid": "158913", "url": "https://it.wikipedia.org/wiki?curid=6321027", "title": "Icneumonide", "text": ""}
{"id": "6321036", "revid": "372624", "url": "https://it.wikipedia.org/wiki?curid=6321036", "title": "La Donna (rivista 1868)", "text": "La Donna fu una rivista quindicinale illustrata italiana edita fra il 1868 e il 1890. Il sottotitolo era \"Periodico d'educazione / compilato da donne italiane\". Fondatrice e direttrice fu Gualberta Alaide Beccari.\nL'ambiente culturale che espresse \"La Donna\" \u00e8 quello d'ispirazione mazziniana; gli ideali erano quelli dell'emancipazione della donna.\nTra le collaboratrici della rivista si possono annoverare: Anna Maria Mozzoni, Paolina Schiff, Sarina Nathan, Luisa Tosko, Giorgina Saffi, Giulia Cavallari Cantalamessa, Fanny Lewald, Ernesta Napollon, Anna Vertua Gentile.\nStoria.\n\u00c8 il primo giornale scritto da sole donne, pubblicato costantemente fino al 1891, chiuso poi per motivi economici e a causa delle avverse condizioni di salute in cui si trovava la Beccari. Per oltre un ventennio s'impegn\u00f2 nel raggiungere il suo unico traguardo: educare politicamente le donne italiane aprendo la strada che porter\u00e0 verso il pensiero emancipazionista del nuovo secolo. La rivista, oltre ad affrontare tematiche pi\u00f9 svariate relative ai diritti delle donne, si incentrava sulle corrispondenze epistolari, in particolare sulle risposte della Beccari ai dubbi dei lettori sull'uguaglianza universale e sull'umana redenzione. Con lo scopo di incrementare le conoscenze delle proprie lettrici, inoltre, la rivista \"La Donna\" si impegnava anche nella pubblicazione di numerose opere poetiche di diverse autrici, alcune delle quali sconosciute. L'obiettivo principale era soprattutto ricordare a tutti che anche le donne erano in grado di esporre i loro pensieri, non solo, erano in grado di competere con la componente maschile, scontrandosi con gli ideali dell'epoca, formando una \"nuova donna italiana\"\nDi rilievo per la rivista fu sicuramente l'influenza dell'insegnamento mazziniano, soprattutto il principio secondo cui nulla si ottiene senza sacrificio e duro lavoro: esistono i diritti, e bisogna combattere per ottenerli, ma esistono anche i doveri. Diversi riferimenti al Mazzini furono anche di natura religiosa, non prettamente clericale, ma intesa come spirito di servizio e, al contrario, non indifferente.\nNaturalmente, essendo la Beccari molto anticonformista e pronta a rompere gli schemi imposti dalla societ\u00e0 a favore dei propri principi, non sorprende che il giornale avesse diversi rivali, per lo pi\u00f9 giornali con idee conservatrici e quelli cattolici-clericali, secondo cui era impensabile che la donna dovesse occuparsi di questioni politiche. Questi accusarono la fondatrice del giornale di creare confusione e di voler corrompere la donna dal suo ruolo naturale: maritarsi, procreare, prendersi cura della famiglia, e dedicarsi alle attivit\u00e0 caritatevoli."}
{"id": "6321044", "revid": "365417", "url": "https://it.wikipedia.org/wiki?curid=6321044", "title": "Eleonora Scopelliti", "text": "Biografia.\nNata a Roma si diploma presso la Scuola del Teatro dell'Opera di Roma nel 2000 , dopo aver partecipato a diverse opere liriche, tra cui il ruolo da solista \"la luna\" nella Turandot, e prima ballerina presso il Teatro dell'Opera del Cairo e di Alessandria decide di approdare in televisione prendendo parte a vari corpi di ballo di trasmissioni Rai e Mediaset. Dopo qualche esperienza nel cinema tra cui quella del film \"Nine\" diretto dal regista \"Rob Marshall\", nel 2009 approda come ballerina professionista al talent show \"Amici di Maria De Filippi\".\nVita privata.\nNel 2006 si sposa con il modello Humberto Glaffo, e nel 2017 annuncia la futura nascita del loro primo figlio Liam."}
{"id": "6321049", "revid": "775372", "url": "https://it.wikipedia.org/wiki?curid=6321049", "title": "Vicegovernatore delle Isole Marianne Settentrionali", "text": "Il Commonwealth delle Isole Marianne Settentrionali ha un governo autonomo composto da un Governatore, un Vicegovernatore e una legislatura. \nSecondo quanto previsto dall'Articolo III Sezione 7 della Costituzione del Commonwealth delle Isole Marianne Settentrionali, \"In caso di rimozione, decesso o dimissioni del governatore, il vicegovernatore ne assume la carica e il presidente del Senato diventa il nuovo vicegovernatore.\" \nElenco dei Vicegovernatori.\nPartiti politici: "}
{"id": "6321057", "revid": "1745361", "url": "https://it.wikipedia.org/wiki?curid=6321057", "title": "Elaine di Astolat", "text": "Elaine di Astolat (chiamata anche Elaine la Bianca o Elaine la Bella) \u00e8 un personaggio del ciclo arturiano. Figlia di Bernard di Astolat, si innamor\u00f2 perdutamente di Sir Lancillotto del Lago e mor\u00ec di crepacuore, perch\u00e9 lui non la ricambiava. La sua storia costituisce la base di \"La Dama di Shalott\", un celebre poemetto romantico composto dal poeta inglese Alfred Tennyson nel 1833 (una seconda versione \u00e8 del 1842). Astolat \u00e8 una citt\u00e0 britannica immaginaria, che altre fonti chiamano Ascolat, Escalot o, da Tennyson, Shalott.\nUna prima versione della storia appare nel ciclo del \"Lancillotto in prosa\" (XIII sec.). Esiste anche una novella italiana del XIII sec. su di lei, intitolata \"La Damigella di Scalot\" (n. LXXXII della collezione \"Cento Novelle Antiche\"), che costitu\u00ec la base per l'opera di Alfred Tennyson.\nIn \"Le Morte d'Arthur\" (XV sec.) di Thomas Malory, la tragica vicenda di Elaine ha inizio quando suo padre, il nobile Bernard di Astolat, organizza un torneo, al quale invita re Art\u00f9 e i suoi cavalieri. Sir Lancillotto fa dapprima sapere di non voler partecipare, ma poi cambia idea e si reca alla dimora di Bernard, ove Elaine lo vede e se ne innamora a prima vista. La giovane lo convince a disputare il torneo portando con s\u00e9 il suo fazzoletto, ma lui, temendo di essere riconosciuto dagli altri cavalieri della Tavola Rotonda (era il campione della regina Ginevra e combattere con un pegno di un'altra dama sarebbe stato visto come sleale) combatte senza rivelare il suo nome e indossando lo scudo bianco di Sir Torre, fratello di Elaine, anzich\u00e9 il proprio. Lancillotto combatte e vince il torneo, ma rimane ferito, sicch\u00e9 Elaine lo fa portare nelle sue camere per curarlo. Ripresosi, il cavaliere si offre di pagare la dama per i suoi servizi, cosa che lei accoglie come un insulto. Resosi conto dell'amore che Elaine nutre per lui, Lancillotto lascia la dimora per non tornare pi\u00f9. Dieci giorni pi\u00f9 tardi, Elaine muore di crepacuore. Per sua stessa volont\u00e0, la salma viene deposta in una piccola barca con un giglio in una mano e l'ultima lettera da lei scritta nell'altra; la barca scende il fiume Tamigi, fino ad arrivare a Camelot, ove viene scoperta dalla corte di re Art\u00f9. Lancillotto, saputo l'accaduto, si offre di pagare per un ricco funerale per la giovane dama.\nElaine di Astolat viene talvolta confusa con altri personaggi del ciclo arturiano che portano il suo stesso nome, ad esempio, Elaine di Garlot (una sorellastra di re Art\u00f9), Elaine di Corbenic (la madre di Sir Galahad) e Elaine di Benwick (la madre di Lancillotto)."}
{"id": "6321059", "revid": "253269", "url": "https://it.wikipedia.org/wiki?curid=6321059", "title": "Roberta Jonay", "text": "Biografia.\nNata a Filadelfia e cresciuta a St. Petersburg, in Florida, fu spinta dalla madre a intraprendere la carriera teatrale. A questo scopo si trasferirono entrambe a New York, dove Roberta studi\u00f2 nella Neighbourhood Playhouse e cominci\u00f2 a lavorare in riviste come ballerina di fila.\nNel 1937 inizi\u00f2 un legame sentimentale con Earl Miller, una guardia del corpo del presidente Roosevelt e fu conosciuta e presa a benvolere dalla first lady Eleanor Roosevelt. Quella che poteva costituire un'importante opportunit\u00e0 di lancio della sua carriera svan\u00ec per\u00f2 nel 1939 con la fine della relazione con Miller. Tuttavia nel 1943 la Jonay firm\u00f2 un contratto con la Paramount e inizi\u00f2 la sua esperienza di attrice del cinema.\nFurono piccole parti in commedie musicali, dall'esordio in \"Riding High\" (1943) a \"Mascherata al Messico\" (1945), fino a \"Il valzer dell'imperatore\" (1948) con Bing Crosby, con poche eccezioni, come le partecipazioni ai noir \"La dalia azzurra\" (1946), con Alan Ladd, e \"La donna di quella notte\" (1947), con Ray Milland. Dopo quasi venti film, lasci\u00f2 il cinema nel 1948, partecipando soltanto a un paio di telefilm negli anni cinquanta.\nSpos\u00f2 nel 1950 l'attore Judson Pratt (1916-2002), anch'egli con una formazione nel teatro di rivista. Ebbero due figli. Roberta Jonay mor\u00ec di cancro nel 1976 e fu sepolta nel Forest Lawn Memorial Park di Hollywood."}
{"id": "6321060", "revid": "111478918", "url": "https://it.wikipedia.org/wiki?curid=6321060", "title": "Volley Lupi Santa Croce 2016-2017", "text": "Questa voce raccoglie le informazioni riguardanti la Volley Lupi Santa Croce nelle competizioni ufficiali della stagione 2016-2017.\nStagione.\nLa stagione 2016-17 \u00e8 per la Volley Lupi Santa Croce, sponsorizzata da Kemas Lamipel, \u00e8 la venticinquesima in Serie A2: la squadra riconquista l'accesso al campionato cadetto grazie all'acquisto del titolo sportivo dal Volley Perella Torino. Come allenatore viene scelto Fulvio Bertini, mentre la rosa vede alcune conferme dalla stagione precedente come Francesco Da Prato, Filippi Ciulli e Leonardo Colli, con l'aggiunta di giocatori quali Lorenzo Bonetti, Alberto Elia, Vincenzo Tamburo, Hugo de Le\u00f3n, Davide Beneglia, \u00c1ngel Dennis e Valerio Vermiglio, questi ultimi due arrivati a campionato in corso; tra le cessioni quelle di Ludovico Carminati, Filippo Pochini, Yuri Testagrossa, Federico Lumini e Alessandro Acquarone.\nIl campionato inizia con due vittorie consecutive a cui fanno seguito due sconfitte: dopo il successo sulla Rinascita Volley '78 Lagonegro, la squadra di Santa Croce sull'Arno ottiene tre stop di fila, per poi chiudere il girone di andata con la vittoria sul Club Italia e il quinto posto nel girone di andata, non qualificandosi per la Coppa Italia di categoria. Il girone di ritorno \u00e8 simile a quello di andata solitamente con due vittorie che si alternano a due sconfitte: la \"regular season\" si conclude con il quarto posto e l'accesso alla pool promozione. Nel girone di andata della pool promozione vince due gare su tre disputate, mentre in quello di ritorno, dopo aver perso la prima, il club toscano se ne aggiudica tre consecutive, per poi essere sconfitte nell'ultima giornata: il nono posto in classifica non permette l'accesso ai play-off promozione.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea sanitaria"}
{"id": "6321063", "revid": "287204", "url": "https://it.wikipedia.org/wiki?curid=6321063", "title": "Tofisopam", "text": "Tofisopam (venduto sotto i nomi commericali di Emandaxin, Grandaxin, S\u00e9riel) \u00e8 un farmaco ansiolitico appartenente alla classe delle benzodiazepine a breve emivita, a cui \u00e8 legato chimicamente ma non farmacodinamicamente. A differenza delle altre benzodiazepine non presenta propriet\u00e0 sedative, ipnotiche, anticonvulsive, anestetiche, amnestiche e miorilassanti. Possiede anzi una lieve attivit\u00e0 psicostimolante. Inoltre non genera tolleranza, non presenta potenziale d'abuso ed effetti collaterali da sospensione. \n\u00c8 indicato per il trattamento dei fenomeni di ansia, come disturbo da attacchi di panico e ansia generalizzata con somatizzazioni ma non per il trattamento delle crisi acute (per via della sua latenza di azione); \u00e8 inoltre approvato per la disintossicazione da alcol. Studi in corso mostrano efficacia nel trattamento dei sintomi negativi della schizofrenia e nella sindrome dell'intestino irritabile.\nNon \u00e8 commercializzato in Italia per ragioni commerciali ma \u00e8 tuttavia possibile importarlo liberamente dall'estero (\u00e8 infatti approvato in alcuni paesi europei).\nUtilizzo.\nViene utilizzato come ansiolitico nel trattamento dei disturbi d'ansia, in particolare quelli associati a disturbi somatoformi e nella disintossicazione da alcol. L'utilizzo contro i sintomi della schizofrenia e dell'intestino irritabile sono applicazioni off-label ancora oggetto di studio. Uno studio riporta risultati positivi nel trattamento degli acufeni.\nCome ansiolitico viene utilizzato in dosaggi compresi tra 50-300 mg al giorno divisi fino a 3 somministrazioni giornaliere (a causa della breve emivita del farmaco). Il picco plasmatico viene raggiunto in due ore. L'effetto terapeutico non \u00e8 immediato ma si instaura nel corso dei primi giorni di trattamento per cui non \u00e8 utile nel trattamento al bisogno degli episodi acuti ma nella gestione a lungo termine, anche grazie al fatto che non genera fenomeni di tolleranza.\nIl trattamento prolungato con SSRI \u00e8 stato dimostrato causare una attivazione degli enzimi PDE4 e ci\u00f2 si crede contribuisca alla diminuzione dell'efficacia di questi farmaci che si verifica con tempo. La combinazione di un farmaco inibitore delle PDE4 come tofisopam \u00e8 stata perci\u00f2 proposta come trattamento aggiuntivo ad un SSRI sia per evitare la diminuzione dell'efficacia antidepressiva sia per un effetto terapeutico sinergico.\nCaratteristiche chimiche.\nIl Tofisopam \u00e8 una 2,3-benzodiazepina, a differenza delle altre molecole appartenenti a questa classe farmacologica che sono tipicamente delle 1,4 o 1,5 benzodiazepine. Ci\u00f2 rende conto delle sue uniche propriet\u00e0 farmacologiche.\nLa molecola \u00e8 presente in due forme enantiomeriche (ha un centro chirale). Entrambe sono psicoattive ma l'isomero D \u00e8 in studio per il trattamento della sindrome dell'intestino irritabile.\nMeccanismo d'azione.\nIl meccanismo d'azione del Tofisopam non \u00e8 stato ancora ben delucidato. A differenza delle altre benzodiazepine non si lega ai recettori del GABA ma mostra affinit\u00e0 per alcune isoforme degli enzimi fosfodiesterasi, in particolare la PDE2, PDE4, PDE10 (espressa estensivamente nello striato) dove agisce da inibitore. L'inibizione di questi enzimi altera il livello di fosforilazione dei secondi messaggeri (come l'adenosin monofosfato ciclico cAMP e guanosina monofosfato ciclico cGMP) che attivando diverse chinasi portano in definitiva a un aumento del livello di fosforilazione (e quindi alterazione dell'attivit\u00e0) di alcune proteine.\nL'attivit\u00e0 di inibizione delle PDE2 si ritiene sia responsabile degli effetti ansiolitici e di stimolazione cognitiva. Il blocco dell'attivit\u00e0 delle PDE4 ha dimostrato comportare un'azione antidepressiva e antipsicotica in alcuni modelli sperimentali. L'inibizione delle PDE10 altera invece indirettamente l'attivit\u00e0 del sistema dopaminergico, diminuendo la risposta del recettore D2 e facilitando quella del recettore D1 nelle vie prefrontali. Ci\u00f2 rende conto della sua attivit\u00e0 ansiolitica e nei confronti dei sintomi della schizofrenia.\nTofisopam \u00e8 stato dimostrato essere un inibitore dell'enzima epatico CYP3A4, ci\u00f2 potrebbe comportare interazioni con altri farmaci metabolizzati da questo enzima, tuttavia la rilevanza clinica di tale effetto non \u00e8 ancora chiara.\nEffetti collaterali.\nGli effetti collaterali sono in genere lievi e dose-dipendenti, per cui basta generalmente l'aggiustamento della dose per limitarli. Quelli pi\u00f9 comuni possono consistere in\nPur non avendo di per s\u00e9 affetti sedativi pu\u00f2 potenziare gli effetti di farmaci anticonvulsivi e sedativi. Non sembrano esserci indicazioni di malformazioni ed effetti teratogeni sul feto."}
{"id": "6321065", "revid": "945903", "url": "https://it.wikipedia.org/wiki?curid=6321065", "title": "Babbacombe Lee", "text": ""}
{"id": "6321105", "revid": "729019", "url": "https://it.wikipedia.org/wiki?curid=6321105", "title": "Music City Star", "text": "Il Music City Star \u00e8 il servizio ferroviario suburbano a servizio dell'area metropolitana di Nashville, nello Stato del Tennessee. Si compone di una sola linea che, utilizzando i binari della Nashville and Eastern Railroad, collega le stazioni di Nashville Riverfront e Lebanon sviluppandosi per 51 km con un totale di 6 stazioni.\nLa linea venne attivata il 18 settembre 2006, dopo una serie di lavori dal costo stimato di 41 milioni di dollari. Nel 2015, ha trasportato in totale passeggeri, con un aumento del 6,6% rispetto al 2014.\nIl servizio.\nIl servizio della linea \u00e8 attivo solo dal luned\u00ec fino al venerd\u00ec e si compone di 6 corse giornaliere per direzione."}
{"id": "6321109", "revid": "1543377", "url": "https://it.wikipedia.org/wiki?curid=6321109", "title": "Polpa di soia", "text": "La polpa di soia (in cinese , in coreano , in giapponese: ) consiste nelle parti insolubili dei fagioli di soia che rimangono dopo la macinatura e filtrazione degli stessi durante la preparazione di latte di soia e tofu. \u00c8 un ingrediente che fa parte della cucina tradizionale giapponese, coreana, e cinese. Dal XX secolo la polpa di soia viene utilizzata anche nella cucina vegetariana in Occidente.\nProduzione.\nLa polpa di soia \u00e8 un derivato dalla produzione di tofu e salsa di soia. Si \u00e8 stimato che nel solo Giappone nel 1983 ne siano state prodotte 70.000 tonnellate.\nA causa dell'alta umidit\u00e0 e della forte concentrazione di sostanze nutrienti che contiene, la polpa di soia \u00e8 soggetta a veloce deperimento, fenomeno che ne limita la diffusione commerciale.\nComposizione.\nL'umidit\u00e0 raggiunge l'80% del peso totale. La parte solida \u00e8 composta da grassi tra l'8 e il 15%, fibra alimentare tra il 12 e il 14.5%, 24% di proteine. Tra le altre sostanze che contiene vi sono potassio, calcio e niacina.\nUsi.\nLa maggior parte della polpa di soia prodotta su scala mondiale viene utilizzata come mangime per bovini e suini. Grazie alla sua alta concentrazione di azoto, una buona parte viene usata anche come fertilizzante e compost. Solo una piccola parte viene usata nella gastronomia.\nGastronomia.\n\u00c8 particolarmente insipida e fibrosa e non viene consumata da sola, ma viene usata come ingrediente per svariate pietanze. In Corea viene usata per il \"biji-jjigae\" o nelle \"guk\".\nIn Giappone viene cucinata nel contorno chiamato \"unohana\" assieme a salsa di soia, mirin, carote, radici di bardana e funghi \"shiitake\". Si usa anche nel tempeh, facendola marinare con funghi \"Rhizopus oligosporus\",\nNella cucina dello Shandong, nella Cina orientale, si cucina a vapore una pasta bagnata di polpa di soia in blocchi.\nSi aggiunge anche in prodotti da forno, come pane, biscotti e \"muffin\", aumentandone la friabilit\u00e0 e la morbidezza.\nTra gli altri cibi in cui \u00e8 talvolta usata come ingrediente, vi sono l'hamburger vegetariano, la salsiccia di soia e alcuni p\u00e2t\u00e9.\nMangime.\nLa polpa di soia si utilizza come mangime in fattorie situate in prossimit\u00e0 di fabbriche di tofu o latte di soia. \u00c8 talvolta tra gli ingredienti di mangimi per animali da compagnia.\nFertilizzante e compost.\nLa polpa di soia viene anche sparsa nei campi destinati a coltura come fertilizzante naturale azotato, o aggiunta al compost per le sue sostanze organiche nutrienti e azotate."}
{"id": "6321110", "revid": "1982", "url": "https://it.wikipedia.org/wiki?curid=6321110", "title": "Brnjestrovac", "text": ""}
{"id": "6321117", "revid": "1982", "url": "https://it.wikipedia.org/wiki?curid=6321117", "title": "Crkvina", "text": ""}
{"id": "6321118", "revid": "1982", "url": "https://it.wikipedia.org/wiki?curid=6321118", "title": "Molunat", "text": ""}
{"id": "6321121", "revid": "1317408", "url": "https://it.wikipedia.org/wiki?curid=6321121", "title": "Ballo in citt\u00e0", "text": ""}
{"id": "6321124", "revid": "1982", "url": "https://it.wikipedia.org/wiki?curid=6321124", "title": "Bogutovac", "text": ""}
{"id": "6321127", "revid": "729019", "url": "https://it.wikipedia.org/wiki?curid=6321127", "title": "Linea Northstar", "text": "La linea Northstar \u00e8 il servizio ferroviario suburbano a servizio della citt\u00e0 di Minneapolis e delle contee di Hennepin, Anoka e Sherburne, nello Stato del Minnesota. Si compone di una sola linea che collega le stazioni di Minneapolis-Target Field e Big Lake sviluppandosi per 64 km con un totale di 7 stazioni.\nLa pianificazione della linea ebbe inizio nel 1997, con la creazione della \"Northstar Corridor Development Authority\". Il 16 novembre 2009 la linea venne aperta al pubblico, trasportando nei primi 15 giorni passeggeri.\nIl servizio.\nIl servizio della linea \u00e8 attivo sette giorni su sette. Dal luned\u00ec fino al venerd\u00ec e si compone di 6 corse giornaliere per direzione, mentre il sabato e la domenica di 3 corse per direzione."}
{"id": "6321132", "revid": "1982", "url": "https://it.wikipedia.org/wiki?curid=6321132", "title": "Barbarinac", "text": ""}
{"id": "6321133", "revid": "339392", "url": "https://it.wikipedia.org/wiki?curid=6321133", "title": "Ka\u0161telanski zaljev", "text": ""}
{"id": "6321137", "revid": "122562217", "url": "https://it.wikipedia.org/wiki?curid=6321137", "title": "Contea di Caltabellotta", "text": " \nLa Contea di Caltabellotta fu un'entit\u00e0 feudale esistita in Sicilia dal XIV secolo fino agli inizi del XIX secolo, corrispondente all'odierno comune di Caltabellotta, in provincia di Agrigento.\nStoria.\nLa Contea di Caltabellotta fu istituita con diploma del 20 gennaio 1338 concesso dal re Federico III di Sicilia al suo ammiraglio Raimondo Peralta - di cui ebbe conferma l'8 aprile 1339 - che lo nomin\u00f2 conte di detto feudo per i servigi da lui resi nella guerra contro gli Angioini. Nel 1404, la Contea pass\u00f2 sotto il dominio dei Luna, poich\u00e9 Artale de Luna, spos\u00f2 Margherita Peralta, figlia del Conte Nicola.\nNel 1568, a Caltabellotta ebbe luogo il matrimonio tra Cesare Moncada, principe di Patern\u00f2, ed Aloisia de Luna, figlia di Pietro, duca di Bivona, celebrato dal vescovo di Girgenti, che port\u00f2 lo Stato feudale in dote ai Moncada.\nIl dominio dei Principi di Patern\u00f2 sulla Contea di Caltabellotta dur\u00f2 fino al 1713, alla morte di Ferdinando Moncada Aragona, VI principe di Patern\u00f2, che non lasci\u00f2 discendenza maschile. Gli succedette l'unica figlia femmina Teresa Caterina Fajardo, fatto contestato dal cugino Luigi Guglielmo Moncada Branciforte, duca di San Giovanni, che avvi\u00f2 una lite per la successione nel possesso dei titoli e dei feudi ereditati dal padre, conclusasi nel 1752 con sentenza emanata dal Tribunale della Gran Corte, che invest\u00ec Federico Vincenzo Alvarez de Toledo Moncada, duca di Ferrandina, figlio di Caterina, della Contea di Caltabellotta e degli altri domini feudali dei Moncada in precedenza appartenuti ai Luna e agli Aragona.\nI Duchi di Ferrandina, che in seguito divennero Duchi di Medina Sidonia, furono possessori della Contea di Caltabellotta fino al 1812, quando fu deliberata l'abolizione del feudalesimo in Sicilia con la promulgazione della Costituzione siciliana, concessa dal re Ferdinando III di Borbone in risposta alla rivolta scoppiata nell'isola e all'avanzata napoleonica.\nNel XXI secolo, per morte di Luisa Isabel \u00c1lvarez de Toledo y Maura, XXI duchessa di Medina Sidonia nel 2008, sposata con Jos\u00e9 Leoncio Gonz\u00e1lez de Gregorio y Mart\u00ed, della famiglia dei conti di la Puebla de Valverde, il titolo viene trasmesso per linea di successione a quest'ultima dinastia."}
{"id": "6321141", "revid": "86672344", "url": "https://it.wikipedia.org/wiki?curid=6321141", "title": "Ortodossia cristiana", "text": ""}
{"id": "6321142", "revid": "2128272", "url": "https://it.wikipedia.org/wiki?curid=6321142", "title": "Movie Mag", "text": "Movie Mag \u00e8 un programma televisivo italiano dedicato al cinema, condotto dallo scrittore e critico cinematografico Federico Pontiggia e Livio Beshir in onda su Rai Movie ogni mercoled\u00ec in seconda serata e ogni sabato mattina intorno alle 9.\n\u00c8 un programma composto da soli servizi ed interviste, nel quale vengono discussi film in programmazione e del passato, con la presenza di critici quali Alberto Crespi, attori, registi.\nLa prima edizione del programma \u00e8 andata in onda nella stagione 2015-2016, la seconda \u00e8 iniziata il 28 settembre 2016 e la terza il 27 settembre 2017.\nA marzo 2021 esce online la rivista del programma MovieMag, dove vengono recensite le pellicole uscite nel programma televisivo. \nCollegamenti esterni.\nMovieMag Magazine su moviemag.it"}
{"id": "6321178", "revid": "1573940", "url": "https://it.wikipedia.org/wiki?curid=6321178", "title": "Rhithropanopeus harrisii", "text": "Rhithropanopeus harrisii (), \u00e8 un crostaceo decapode della famiglia Panopeidae. \u00c8 l'unica specie del genere Rhithropanopeus .\nDistribuzione e habitat.\n\u00c8 una specie originaria delle coste orientali dell'America del Nord, tra il Nuovo Brunswick e Veracruz. anche se \u00e8 stato trovato sulle coste della California, nel Canale di Panama e in Europa.\nVive prevalentemente in acqua salmastra ma talvolta pu\u00f2 essere trovato anche in acqua dolce. Predirige gli scogli o gli allevamenti di ostriche.\nDescrizione.\nIl granchio pu\u00f2 raggiungere la dimensione massima di 20 millimetri. \u00c8 di colore verde oliva-marrone, talvolta con macchie scure sul suo carapace."}
{"id": "6321185", "revid": "767487", "url": "https://it.wikipedia.org/wiki?curid=6321185", "title": "Antonio Riccardi (presbitero)", "text": "Biografia.\nAntonio nacque nella piccola frazione di Ave di Ardesio da Domenico e Lucia Boccardi. Fin da piccolo, segu\u00ec le lezioni di catechismo di don Luigi Mozzi parroco del paese, con fatica data la distanza del territorio, lezioni per\u00f2 che lo portarono a scegliere la vita sacerdotale. Le sue capacit\u00e0 scolastiche lo fecero diventare insegnante nella scuola convitto a Vimercate, ancor prima della sua ordinazione.\nVenne ordinato il 30 maggio 1801 dal vescovo Giovanni Paolo Dolfin, che gli concesse la possibilit\u00e0 di tornare al paese natale ad assistere la madre gravemente ammalata per un certo periodo.\nVenne poi nominato parroco nella chiesa parrocchiale di Mariano al Brembo diventandone vicario e contemporaneamente insegnando nel collegio Ghidini del Santo Spirito di Bergamo. Proprio la sua caratteristica di insegnante lo portarono ad essere chiamato nel 1808 a Clusone per organizzare e dirigere il nuovo ginnasio e il collegio che stavano nascendo sul territorio. Collegio e liceo che verranno successivamente dedicate a Angelo Mai, che era compagno di seminario del Riccardi, e di cui aveva sempre avuto amicizia e stima. Il Riccardi durante gli anni d'insegnamento inser\u00ec la scuola in italiano, oltre quella canonica in latino.\nA causa di una grava epidemia, lasci\u00f2 l'incarico di educatore al collegio di Clusone nel 1812 e essendo senza presbitero il suo paese nativo gli fu concesso di divenirne parroco, fece cos\u00ec ritorno ad Ardesio, dove torn\u00f2 a rieducare i giovani. \nNumerosi furono anche i suoi interventi di restauro del bene architettonico della chiesa con il rifacimento della facciata della parrocchia a due ordini con finestre, portale, sormontate da cornici in pietra locale e completandola con tre statue; ricolloc\u00f2 il cimitero vicino alla chiesa spostati durante il codice napoleonico. Ma le sue opere di aiuto, e sostegno alla comunit\u00e0 di Ardesio, che si trovava in grave difficolt\u00e0 economica, e le sue scelte di gestione del patrimonio comunale, sebbene furono di aiuto alla famiglie bisognose, crearono anche molta discordia tra le altre, e questo port\u00f2 il sacerdote a chiedere le dimissioni che vennero a malincuore accettate il 16 ottobre 1823 dal vescovo, e che lo portarono ad allontanarsi dalla diocesi di Bergamo.\nIl Riccardi non venne dimenticato, anzi venne chiamato dalla diocesi di Brescia diventando per sette anni vicario di Iseo, successivamente di Colognola, ma scegliendo anche la vita del predicatore, spostandosi continuamente nelle comunit\u00e0 anche oltre le province bresciana e bergamasca fino a Torino, Como, Genova, Modena, Vercelli, Novara e Cremona, dove venne conosciuto anche per i suoi scritti.\nProprio a Colognola, ebbe un grave infortunio, cadde da un'impalcatura mentre seguiva i lavori di restauro della chiesa. Durante il lungo periodo di convalescenza scrisse un testo che elencava tutti i luoghi dedicati alla devozione della Madonna. Ma questo e forse altri lavori causarono un'incomprensione con i suoi superiori, che ne proibirono la pubblicazione, la sua vicinanza in alcuni scritti con F\u00e9licit\u00e9 de Lamennais non fu gradita. Solo nel 1844 attenne l'autorizzazione a pubblicare il suo 4\u00b0 volume sulla storia dei santuari mariani, e lo stesso anno venne richiamato al suo paese natale, che non lo aveva saputo apprezzare, a recitare l'omelia nel giorno che ricorda l'apparizione mariana nel santuario.\nMor\u00ec la sera del 5 dicembre 1844 assistito da Pietro Luigi Speranza, futuro vescovo di Bergamo, la sua salma venne traslata nel cimitero di Colognola.\nAl suo nome \u00e8 intitolato l'oratorio giovanile di Ardesio e una piazza del paese.\nIl 3 giugno 2017 \u00e8 stata allestita una mostra ad Ardesio, nella \"casa del Pellegrino\" di fronte al santuario della Madonna delle Grazie, a cura di Mara Filisetti, dove sono esposti tutti i testi e le pubblicazioni di don Riccardi\nScritti e opere pubblicate.\nIl Riccardi fu uno scrittore proficuo, di rilevante interesse furono i suoi scritti relativi lo studio per gli educatori giovanili sui metodi formativi, studi che furono adottati anche da don Bosco. In particolare si coglie la vicinanza tra il pensiero di Riccardi con quello di Antonio Rosmini, suo coetaneo, anzi secondo il Barsaghi furono proprio le opere di Riccardi ad avvicinare don Bosco al Rosmini. Nel XIX secolo e in quello successivo importante fu il suo studio pubblicato sulla preparazione al sacerdozio che fu adottata dal seminario vescovile della diocesi di Bergamo nel testo che riportava i doveri degli ecclesiastici, in particolare il capitolo \"Dello studio degli ecclesiastici\" che indicava di prediligere lo studio a partire dalle Sacre Scritture, fino alla storia ecclesiastica prestando attenzione anche alle materie scientifiche pur \"com grano salis\". La sua opera fu considerata rilevante, tanto che il vescovo Roberto Amadei lo indic\u00f2 come \"parroco bergamasco, predicatore e scrittore fecondo, pu\u00f2 essere considerato l'espressione culturale pi\u00f9 completa dominante nella diocesi\":"}
{"id": "6321188", "revid": "1982", "url": "https://it.wikipedia.org/wiki?curid=6321188", "title": "Lutro\u0161njak", "text": ""}
{"id": "6321189", "revid": "1982", "url": "https://it.wikipedia.org/wiki?curid=6321189", "title": "Kamenjak", "text": ""}
{"id": "6321190", "revid": "1982", "url": "https://it.wikipedia.org/wiki?curid=6321190", "title": "Hrid Hripa", "text": ""}
{"id": "6321191", "revid": "1982", "url": "https://it.wikipedia.org/wiki?curid=6321191", "title": "Hrid Masarine", "text": ""}
{"id": "6321197", "revid": "729019", "url": "https://it.wikipedia.org/wiki?curid=6321197", "title": "Stazione di Lisbona Sul e Sueste", "text": "La stazione di Lisbona Sul e Sueste (in portoghese \"esta\u00e7\u00e3o do Sul e Sueste\") \u00e8 una stazione di Lisbona, in Portogallo e costitu\u00ec la stazione terminale marittima della ferrovia dell'Alentejo che veniva raggiunta mediante traghettamento. Fu inaugurata il 28 maggio 1932.\nStoria.\nLa stazione, poco pi\u00f9 di una baracca sul molo nelle vicinanze della Pra\u00e7a Com\u00e9rcio, veniva raggiunta dal 1860 in poi da un traghetto regolare con navi a vapore sul fiume Tago; era spesso chiamata solo Terreiro do Pa\u00e7o. Il servizio di traghetto si era reso necessario dopo l'apertura della ferrovia dell'Alentejo nel 1857 tra Barreiro e Bombel, successivamente estesa a Set\u00fabal ed \u00c9vora fino all'Algarve.\nFino al 1993 le navi traghetto di collegamento tra le sponde nord e sud del fiume Tago erano gestite direttamente dalle Caminhos de Ferro Portugueses. Successivamente il servizio di traghetto \u00e8 stato assunto dalla controllata CP Soflusa. Fino al 1998, le navi hanno sopportato il peso del traffico tra le sponde Nord e sud. Nel 1999 venne aperto al traffico ferroviario il ponte 25 de Abril (ferrovia del Sud) per cui tutti i treni a lunga percorrenza, regionali e pendolari si sono immessi fino alla stazione.\nInquadramento nella rete.\nLa stazione \u00e8 una del gruppo di 5 direttrici ferroviarie che accedono al centro di Lisbona:"}
{"id": "6321200", "revid": "334064", "url": "https://it.wikipedia.org/wiki?curid=6321200", "title": "K-27", "text": "Il K-27 era un sottomarino a propulsione nucleare sovietico entrato in servizio negli anni sessanta. \nFu l'unica unit\u00e0 della classe sperimentale Progetto 645 \u017dMT. Il progetto consisteva nello sviluppare un sottomarino nucleare la cui propulsione era garantita da due reattori sperimentali VT-1 che utilizzavano metallo liquido come liquido di raffreddamento.\nIl K-27, costruito partendo dallo scafo dei sottomarini Classe November, entr\u00f2 in servizio nell'ottobre 1963.\nA seguito di una grave incidente accorso nel 1968 che port\u00f2 al rilascio di radiazioni che causarono la morte di 9 membri dell'equipaggio dopo pochi giorni e la contaminazione degli altri 135 membri la maggior parte dei quali mor\u00ec negli anni successivi, il sottomarino usc\u00ec dall'impiego operativo. I tecnici sovietici studiarono soluzioni tecniche alternative ma le ricerche non diedero l'esito sperato e il K-27 venne fatto affondare nel 1982 nel Mare di Kara \nIl relitto rappresenta tuttora un pericolo ambientale per la zona seppur non ci siano prove di rilascio di radioattivit\u00e0.\nStoria.\nSviluppo.\nIl K-27 rappresentava per la marina dell'Unione Sovietica il primo impiego di metallo liquido come refrigerante nei reattori nucleari imbarcati. I due reattori, modello VT-1, erano in grado di produrre 146\u00a0MWt ed una potenza di 35\u00a0000\u00a0hp. Un reattore simile venne provato a Obninsk nel 1955.\nPoich\u00e9 i reattori VT-1 richiedevano meno energia elettrica durante la fase di avvio e di raffreddamento venne sviluppato un nuovo generatore di vapore. La capacit\u00e0 delle batterie a bordo era solamente il 75% di quelle dei sottomarini Classe November.\nInoltre rispetto ai sottomarini Classe November il K-27 differiva per una diversa disposizione interna (sette compartimenti contro i nove precedenti), dimensioni e dislocamento maggiori. \nL'esperienza acquisita nel Progetto 645 nell'utilizzo del metallo liquido risult\u00f2 utile sui sottomarini Classe Alfa che adottarono lo stesso sistema.\nA causa del suo lungo tempo di sviluppo, di realizzazione e dall'enorme budget budget richiesto, venne soprannominato \"Zolotaya Rybka\" (in italiano: \"piccolo pesce rosso\") facendo riferimento ad una popolare fiaba russa.\nImpiego Operativo.\nIl 2 marzo del 1958 il K-27 venne iscritto nelle lista delle navi della Marina Militare sovietica e nel 1962 entra a far parte delle Flotta del Nord. \nTra il 10 e il 22 febbraio 1963 svolge dei test sotto la direzione del Governo che proseguiranno fino al 30 ottobre quando entra in servizio presso la base di Ostrovnoj.\nTra il 21 aprile e il 12 giugno l'unit\u00e0 sar\u00e0 duramente impegnata in esercitazioni nell'area equatoriale dell'Atlantico passando oltre cinquanta giorni senza emergere e percorrendo un totale di 19.996 km (di cui 19.759 km in immersione). \nLe attivit\u00e0 addestrative e di ricerca procedettero senza problemi fino all'ottobre del 1967 quando delle scorie di acciaio nel reattore di dritta intasarono i tubi del sistema di raffreddamento. Il K-27 riprender\u00e0 il mare per una crociera artica il 21 maggio 1968 dopo essere stato sottoposto agli interventi di manutenzione necessari.\nL'incidente al reattore.\nIl 24 maggio del 1968 il K-27 si trovava in una crociera di cinque giorni nell'Artico preparandosi ad effettuare il giro del mondo senza mai emergere.\nImprovvisamente durante una prova con i motori a massima velocit\u00e0, in circa 60-90 secondi, la potenza del reattore di dritta scese dall'83% fino al 7% e i contatori Geiger rilevarono la fuoriuscita di gas radioattivo. Il gas letale, per mezzo dei sistemi di ventilazione, si diffuse in tutti i compartimenti e il K-27 invert\u00ec la rotta dirigendosi verso il porto di partenza utilizzando il reattore di babordo. Dopo alcune ore alcuni membri dell'equipaggio del quarto compartimento iniziarono a mostrare sintomi di intossicazione da radiazioni.\nDopo cinque ore di navigazione il K-27 arriv\u00f2 nella base di Ostrovnoj nella Penisola di Kola e il capitano del battello venne prelevato dal comandante della base mentre la maggior parte dell'equipaggio dovette percorrere due chilometri a piedi per raggiungere gli alloggi. Inoltre ad alcuni membri venne ordinato di rimanere a bordo del sommergibile con compiti di sorveglianza.\nTutti i 144 uomini di equipaggio vennero contaminati da radiazioni; nove di questi morirono poco dopo l'incidente e la maggior parte mor\u00ec prematuramente gli anni successivi (nel 2013 dei 144 uomini ne rimanevano ancora in vita 56). \nCausa.\nLa causa del brusco calo di potenza \u00e8 da ricercare in una avaria al sistema di raffreddamento del reattore. Il sistema di raffreddamento del K-27 tendeva a perdere vapore che andava ad ossidare il metallo liquido. Per questo era richiesta una frequente manutenzione per la rimozione di tali particelle. Nell'evento del 24 maggio molto probabilmente si cre\u00f2 un tappo di particelle ossidanti all'interno di uno tubi che port\u00f2 al surriscaldamento ed alla conseguente fusione parziale del reattore.\nDestino.\nDopo l'incidente al reattore i tecnici sovietici cercarono delle soluzioni tecniche alternative considerando addirittura di sostituire i reattori con un modello pi\u00f9 recente. I costi di tali modifiche erano per\u00f2 troppo elevati per le casse della Marina Militare sovietica e il sottomarino rimase fermo fino al 1982 quando venne trainato nel Mare di Kara e fatto affondare. "}
{"id": "6321204", "revid": "1573940", "url": "https://it.wikipedia.org/wiki?curid=6321204", "title": "Oratorio di Santa Maria della Pace", "text": "L'oratorio di Santa Maria della Pace \u00e8 un luogo di culto cattolico sconsacrato dalle forme barocche, situato in borgo delle Colonne 28 a Parma, nell'omonima provincia.\nStoria.\nNel 1669 la Confraternita della Beata Vergine della Pace, dagli inizi del XVII secolo ospitata nella chiesa di San Benedetto, acquist\u00f2 un preesistente oratorio dei frati amedeiti, una casa e alcuni terreni posti a lato di borgo delle Colonne; il 3 aprile dello stesso anno l'arciprete della cattedrale Cornelio Bacialupi presiedette alla cerimonia di posa della prima pietra e 15 giorni dopo la Congregazione degli abbellimenti accord\u00f2 la demolizione del tratto di porticato della strada antistante il lotto.\nI lavori furono conclusi l'anno seguente e il 27 luglio del 1670 il nuovo luogo di culto fu solennemente consacrato.\nNei decenni seguenti l'oratorio, dotato di tre altari, acquis\u00ec sempre maggiore importanza e fu arricchito con affreschi, ex voto, sculture, arredi e quadri, tra cui il \"Gonfalone con i santi Benedetto e Girolamo\" e l\"'Adorazione del Santissimo\" di Pier Antonio Bernabei. Divennero oggetto di particolare devozione, oltre alle reliquie conservate nell'altare maggiore, due dipinti considerati miracolosi, raffiguranti la \"Madonna della Pace\", portata a Parma da Roma dal priore della Compagnia del Santissimo Gian Antonio Buci, e la \"Madonna del Popolo\". La cerimonia pi\u00f9 solenne, accompagnata a partire dal 1753 dalle musiche appositamente composte dal Maestro Francesco Poncini, si svolgeva ogni anno in occasione della festa dell'Incoronazione della Vergine. Nel 1801 la pala della \"Madonna della Pace\" fu arricchita con un'ancona lignea progettata da Prospero Cristiani e dipinta dal pittore Antonio Bresciani.\nNel XIX secolo la gestione delle propriet\u00e0 della confraternita pass\u00f2 alla vicina parrocchia di San Benedetto; il luogo di culto fu gradualmente abbandonato ma per anni rimase aperto al culto; nella seconda met\u00e0 del secolo, da bambino san Guido Maria Conforti era solito frequentarlo e gli rimase molto legato anche in seguito, tanto che nel 1907 fece recuperare il \"Crocifisso\" in cartapesta che vi si trovava e lo pose sull'altare maggiore del duomo.\nDopo la soppressione della confraternita agli inizi del XX secolo, nel 1913 l'oratorio fu sconsacrato e trasformato in officina meccanica, con la realizzazione del nuovo pavimento in cemento, del gabbiotto per il portiere e del nuovo ampio ingresso con rampa per i veicoli sul luogo dell'antico portale. Gli arredi sacri, le statue e i dipinti furono dispersi: la pala della \"Madonna della Pace\" fu collocata nella chiesa di San Pietro e Santa Maria della Pace di Marzolara; il \"Crocifisso\" venerato dal Conforti, dopo alcuni anni di esposizione nel duomo, fu infine spostato nel santuario della casa madre dei Missionari Saveriani; delle altre opere d'arte si persero invece le tracce.\nIn seguito l'ex luogo di culto fu adibito a garage e, a partire dal 1985 circa, a magazzino di un grossista di abbigliamento; alla fine del secolo fu completamente chiuso e abbandonato. Il terremoto del 20 maggio del 2012 lesion\u00f2 la facciata dell'edificio.\nNel 2015 l'ex oratorio fu acquistato all'asta dai collezionisti Lucia Bonanni e Mauro Del Rio, che lo sistemarono parzialmente e adibirono a spazio per mostre e incontri, inaugurato il 2 aprile del 2016. Nei mesi successivi l'edificio fu restaurato e infine riaperto il 18 marzo del 2017.\nDescrizione.\nL'ex oratorio si sviluppa su un impianto a navata unica, con presbiterio absidato e due cappelle laterali.\nLa simmetrica facciata, preceduta da piccolo sagrato, \u00e8 suddivisa orizzontalmente in due parti da un elaborato cornicione in aggetto. Nella porzione intonacata inferiore, \u00e8 collocato nel mezzo il portale d'ingresso, ampliato agli inizi del XX secolo per consentire l'ingresso alle auto; su ogni lato si trova un'alta nicchia ad arco a tutto sesto e, pi\u00f9 all'esterno, una doppia lesena coronata da capitello dorico; infine, alle due estremit\u00e0 si aprono gli ingressi al livello terreno, sormontati ognuno da una finestra al primo piano, al confine con gli edifici adiacenti preceduti dal portico del borgo. Nella porzione superiore rivestita in laterizio, \u00e8 posta nel mezzo un'ampia finestra rettangolare, affiancata da due nicchie ad arco a tutto sesto; ai lati si innalzano, in continuit\u00e0 con quelle inferiori, due doppie lesene con capitelli dorici, a sostegno del frontone triangolare di coronamento con pinnacoli ai bordi; alle estremit\u00e0 due volute raccordano il prospetto con le case adiacenti.\nSul retro emerge dal tetto il piccolo campanile in mattoni, con cella campanaria, trasformata in altana, affacciata sui quattro lati attraverso aperture a tutto sesto.\nAll'interno la navata intonacata, coperta da volta a botte lunettata, \u00e8 affiancata da alcune lesene con capitelli dorici, a sostegno del cornicione perimetrale in aggetto; vi si aprono le arcate a tutto sesto delle cappelle laterali e, pi\u00f9 avanti, delle antiche cantorie lignee non pi\u00f9 esistenti.\nIl presbiterio absidato, preceduto dall'ampio arco a tutto sesto, \u00e8 coperto dal catino decorato con affreschi.\nLe due cappelle, in origine occupate dagli altari laterali, mostrano solo alcuni segni delle opere che ospitavano; in quella di sinistra era collocato il dipinto della \"Madonna del Popolo\", posto accanto alla scritta \"Salus populi mei\", ancora esistente; in quella di destra erano invece posizionati un busto rappresentante l\"'Ecce Homo\" e il \"Crocifisso\" cui era devoto Guido Maria Conforti.\nNella cantoria di sinistra era collocato l'organo, davanti all'affresco ancora esistente che ne raffigura le canne; in quella di destra, sviluppata su due livelli, trovavano invece posto i cantori accanto alla tribuna dei marchesi Lalatta."}
{"id": "6321209", "revid": "1428919", "url": "https://it.wikipedia.org/wiki?curid=6321209", "title": "Film bengalesi proposti per l'Oscar al miglior film straniero", "text": "Il Bangladesh ha sottoposto film per l'Oscar al miglior film straniero a partire dal 2002. Il premio \u00e8 assegnato annualmente dall'Academy of Motion Picture Arts and Sciences per un film prodotto fuori dagli Stati Uniti contenente principalmente dialoghi in lingue diverse dall'inglese. Dodici film del Bangladesh sono stati proposti in questa categoria, ma nessuno \u00e8 mai stato selezionato fra i candidati all'Oscar.\nSelezione.\nIl film proposto per il Bangladesh viene scelto annualmente dalla \"Bangladesh Federation of Film Societies\".\nTutti i lavori selezionati dal 2005 sono stati realizzati dall\u2019\"Impress Telefilm Limited\", che ha sede nella capitale Dhaka. "}
{"id": "6321212", "revid": "86672893", "url": "https://it.wikipedia.org/wiki?curid=6321212", "title": "Gianluca Gasparetti", "text": ""}
{"id": "6321215", "revid": "1522738", "url": "https://it.wikipedia.org/wiki?curid=6321215", "title": "Stadio Royale", "text": ""}
{"id": "6321218", "revid": "123405433", "url": "https://it.wikipedia.org/wiki?curid=6321218", "title": "D\u00e1niel Prosser", "text": "Caratteristiche tecniche.\nGioca prevalentemente come ala destra, ma pu\u00f2 fare anche il trequartista, l'ala sinistra o la punta centrale.\nCarriera.\nClub.\nCresciuto nelle giovanili del Budapest Honv\u00e9d, nel 2013 sotto la guida tecnica del mister Marco Rossi viene promosso in prima squadra. Debutta il 4 agosto 2013, nella gara interna contro il Lombard P\u00e1pa. Negli anni conquista sempre pi\u00f9 spazio, divenendo una pedina fondamentale sia della prima che della seconda squadra. Il 15 gennaio 2017 viene ceduto al Pusk\u00e1s Akad\u00e9mia. Dopo una stagione e mezza con 31 presenze e 8 reti deludendo in parte le aspettative, nell'estate 2018 si trasferisce in Romania al Sepsi S.G. squadra \"ungherese\" del massimo campionato rumeno della Transilvania zona abitata dal 70% da popolazione ungherese. La stagione dopo essere partita nel migliore dei modi con lo schieramento da titolare nelle prime due giornate di campionato e le due reti segnate nelle due partite della Coppa di Romania non viene pi\u00f9 impiegato dal mister Eugen Neagoe limitandolo a convocarlo saltuariamente. Cos\u00ec nel gennaio 2019 lascia la squadra, ritornando in patria con il Diosgyor. In un anno e mezzo dopo aver deluso in gran parte le aspettative con soli 4 in 28 presenze, nel gennaio 2020 scende di categoria per firmare con l'MTK Budapest. Segnando una doppietta nella partita di esordio contro il Dorogi vinta proprio grazie alle sue reti e forte delle 5 reti in 7 presenze riesce a vincere il campionato di seconda divisione ritornando nella massima serie dopo solo mezza stagione. La stagione seguente si segnala per aver vinto la classifica dei marcatori di Coppa d'Ungheria con 5 gol.\nIl 26 agosto 2021 firma per il .\nNazionale.\nNel 2011 entra nel giro della nazionale, venendo scelto per rappresentare l'Under-17. Nell'ottobre 2014, dopo aver giocato una partita e messo a segno una rete con la maglia dell'Under-20, viene convocato dall'Under-21. Debutta il 10 ottobre, nell'amichevole Ungheria-Russia (1-1). Mette a segno le sue prime due reti con la maglia della Nazionale Under-21 il 3 settembre 2015 in Liechtenstein-Ungheria (0-6).\nStatistiche.\nPresenze e reti nei club.\n\"Statistiche aggiornate all'11 ottobre 2021.\""}
{"id": "6321227", "revid": "287204", "url": "https://it.wikipedia.org/wiki?curid=6321227", "title": "Colonia di Louisbourg", "text": "La Colonia di Louisbourg (francese: \"l'\u00cele-Royale\") \u00e8 stata una colonia francese dell'isola del Capo Bretone dal 1713 al 1758. Questa colonia era importante da un punto di vista strategico perch\u00e9 permetteva l'accesso al San Lorenzo dove si trovava il cuore della Nuova Francia. Venne conquistata dai britannici durante la guerra franco-indiana.\nColonia.\nIl trattato di Utrecht obblig\u00f2 la Francia di cedere alla Gran Bretagna la colonia di Plaisance e l'Acadia, tuttavia conserv\u00f2 il diritto di pesca. L'Isola del Capo Bretone, rimasta alla Francia, divenne una colonia strategica sia dal punto di vista militare sia dal punto di vista economico. Dal 1713 giunsero molti migranti originari da Plaisance.\nNel 1714, dopo lunghe discussioni, venne scelta come capitale \"Havre-\u00e0-l'Anglais\", ribattezzata \"Port-Louis\" in onore del re, tuttavia per u breve periodo la capitale fu \"Port-Dauphin\". Nel 1719 Filippo d'Orl\u00e9ans ordin\u00f2 di riportare la capitale a \"Havre-\u00e0-l'Anglais\" rinominandola \"Louisbourg\".\nLa nuova colonia non comprendeva solo il Capo Bretone, ma anche l'Isola del Principe Edoardo e l'Isola della Maddalena. Era parte integrante della Nuova Francia ed aveva un proprio governatore. Primo governatore fu Philippe Pasteur de Costebelle.\nNel 1719 inizi\u00f2 la costruzione della fortezza di Louisbourg, i cui lavori terminarono, almeno per la maggior parte, nel 1728. Sebbene la fortezza di Louisbourg venne soprannominata la Gibilterra dell'America del Nord, per un europeo dell'epoca era una modesta fortificazione.\nNegli anni Venti la citt\u00e0 di Louisbourg divenne uno dei principali porti di pesca della Nuova Francia.\nNel 1713 risiedeva solo un francese nell'Isola del capo Bretone, oltre a qualche decina di indiani Micmac; a met\u00e0 Settecento la popolazione arriv\u00f2 a quasi tremila abitanti. La popolazione era originaria dalle province nordoccidentali. La popolazione era prevalentemente maschile.\nNell'isola del Capo Bretone, nonostante gli sforzi delle autorit\u00e0, arrivarono poche famiglie acadiane.\nConflitti anglo-francesi.\nPer alcuni decenni la colonia di Louisbourg visse in pace e in prosperit\u00e0. La pesca del merluzzo nell\"'\u00cele Royale\" era assai pi\u00f9 redditizio che quello delle pellicce in Canada. I funzionari britannici, primo tra tutti William Shirely, erano invidiosi del successo commerciale della colonia di Louisbourg.\nNel 1745 i britannici occuparono Louisbourg durante la guerra di successione austriaca. L'occupazione di Louisbourg dur\u00f2 tre anni quando venne restituita alla Francia con il Trattato di Aquisgrana.\nNel 1754 scoppi\u00f2 la guerra franco-indiana, teatro nordamericano della Guerra dei Sette anni, che vide la Francia e la Gran Bretagna scontrarsi per la superiorit\u00e0 in America settentrionale. Il primo ministro britannico William Pitt era cosciente che, dopo aver preso Louisbourg, la Nuova Francia sarebbe annientata. In forte superiorit\u00e0 numerica, i britannici riuscirono a conquistare Louisbourg il 27 luglio 1758. Dopo la capitolazione, i funzionari e i soldati francesi divennero prigionieri di guerra; i civili furono deportati. Il 7 ottobre 1758 re Giorgio II di Gran Bretagna emise un proclama che annetteva l'isola del Capo Bretone alla Nuova Scozia, statuto che cess\u00f2 nel 1784, quando divenne una colonia distinta. L\"\u00cele Royale\" divenne \"Cape Breton Island\" e l\"\u00cele Saint-Jean\" divenne \"Saint John Island\", diventata nel 1798 \"Prince Edward Island\"."}
{"id": "6321234", "revid": "84184", "url": "https://it.wikipedia.org/wiki?curid=6321234", "title": "Garrido", "text": ""}
{"id": "6321237", "revid": "123648978", "url": "https://it.wikipedia.org/wiki?curid=6321237", "title": "'Dul ba", "text": "Qui viene conservato il \"vinaya\" dell'antica scuola dei M\u016blasarv\u0101stiv\u0101da, suddiviso in 7 sottosezioni (D/Toh: 1-7) che corrispondono alle singole opere. "}
{"id": "6321245", "revid": "262457", "url": "https://it.wikipedia.org/wiki?curid=6321245", "title": "Sher phyin", "text": "Qui vengono conservati i s\u016btra del ciclo della Praj\u00f1\u0101p\u0101ramit\u0101, \u00e8 suddiviso in 27 sottosezioni (D/Toh: 8-34)."}
{"id": "6321247", "revid": "8660", "url": "https://it.wikipedia.org/wiki?curid=6321247", "title": "Trey Caldwell", "text": "Biografia.\nCarriera professionistica.\nCaldwell al college gioc\u00f2 a football con i Louisiana\u2013Monroe Warhawks dal 2012 al 2015. Fu scelto nel corso del quinto giro (173\u00ba assoluto) nel Draft NFL 2016 dai Cleveland Browns. Dopo avere iniziato la stagione nella squadra di allenamento, fu promosso nel roster attivo il 21 dicembre 2016, debuttando come professionista nel penultimo turno contro i San Diego Chargers, l'unica gara che i Browns vinsero quell'anno."}
{"id": "6321289", "revid": "86673577", "url": "https://it.wikipedia.org/wiki?curid=6321289", "title": "Hugh Dryden", "text": ""}
{"id": "6321291", "revid": "124123", "url": "https://it.wikipedia.org/wiki?curid=6321291", "title": "Ottavio Ricaldoni", "text": "Ufficiale del Genio militare, si occup\u00f2 principalmente nello studio e nella realizzazione dei dirigibili in Italia, collaborando con il pi\u00f9 noto Gaetano Arturo Crocco tra gli anni 1905-1908: va ricordato che in questo periodo storico esisteva ancora la disputa per la conquista del cielo tra i mezzi pi\u00f9 pesanti dell'aria (aeroplani) e quelli pi\u00f9 leggeri (dirigibili, palloni). Lasci\u00f2 il servizio attivo nel 1920 e fu promosso Generale di Divisione all'inizio nel 1939, al momento della collocazione in riserva.\nDa ricordare il volo del dirigibile N.1, partendo dal Cantiere Sperimentale dell'idroscalo di Vigna di Valle per arrivare su Roma, nel 1908.\nCollegamenti esterni.\n Ricaldoni, Ottavio"}
{"id": "6321297", "revid": "86673699", "url": "https://it.wikipedia.org/wiki?curid=6321297", "title": "Panico finanziario del 1907", "text": ""}
{"id": "6321302", "revid": "110157", "url": "https://it.wikipedia.org/wiki?curid=6321302", "title": "Dream Machine", "text": "Dream Machine \u00e8 il sesto album in studio del gruppo musicale tedesco Tokio Hotel, pubblicato nel 2017."}
{"id": "6321303", "revid": "844563", "url": "https://it.wikipedia.org/wiki?curid=6321303", "title": "Kup Mar\u0161ala Tita 1985-1986", "text": "La Kup Mar\u0161ala Tita 1985-1986 fu la 38\u00aa edizione della Coppa di Jugoslavia. Migliaia di squadre parteciparono alle qualificazioni che portarono alle 32 che presero parte alla coppa vera e propria. Fu l'ultima edizione in cui ottavi, quarti e semifinali si svolsero in gara singola.\nIl detentore era il , che in questa edizione usc\u00ec in semifinale.\nIl trofeo fu vinto dal , che sconfisse in finale la , alla sua seconda finale consecutiva persa. Per gli erzeg\u00f2vini fu il secondo titolo in questa competizione.\nIl successo diede al Vele\u017e l'accesso alla Coppa delle Coppe 1986-1987.\n e , le due squadre che si contesero il contestato campionato 1985-86, uscirono rispettivamente ai quarti ed in semifinale.\nQualificazioni.\n Queste una della Coppa di Voivodina del \n AIK Ba\u010dka Topola - Proleter 2-1\nSquadre qualificate.\nLe 18 partecipanti della Prva Liga 1984-1985 sono qualificate di diritto. Le altre 14 squadre (in giallo) sono passate attraverso le qualificazioni. \nCalendario.\nIn finale, dal 1969 al 1986, vigeva la regola che:\nFinale.\nIl titolare del Vele\u017e Avdo Kalajd\u017ei\u0107 \u00e8 stato espulso durante la semifinale e squalificato per la finale. Al suo posto ha giocato Nenad Bijedi\u0107."}
{"id": "6321304", "revid": "757396", "url": "https://it.wikipedia.org/wiki?curid=6321304", "title": "Rolands \u0160mits", "text": ""}
{"id": "6321309", "revid": "599013", "url": "https://it.wikipedia.org/wiki?curid=6321309", "title": "Emil Reichl", "text": ""}
{"id": "6321310", "revid": "1573940", "url": "https://it.wikipedia.org/wiki?curid=6321310", "title": "Zygogeomys trichopus", "text": "Il tuza (Zygogeomys trichopus ) \u00e8 un roditore della famiglia dei Geomidi, unica specie del genere Zygogeomys (), endemico del Messico.\nDescrizione.\nDimensioni.\nRoditore di grandi dimensioni, con la lunghezza della testa e del corpo tra 200 e 250\u00a0mm, la lunghezza della coda tra 90 e 120\u00a0mm, la lunghezza del piede tra 38 e 48\u00a0mm, la lunghezza delle orecchie tra 5 e 9\u00a0mm e un peso fino a 580\u00a0g.\nCaratteristiche craniche e dentarie.\nIl cranio \u00e8 lungo e stretto e presenta un rostro lungo e stretto, le arcate zigomatiche complete e la mandibola lunga e sottile. Gli incisivi superiori sono attraversati anteriormente da due solchi longitudinali.\nSono caratterizzati dalla seguente formula dentaria:\nAspetto.\nLa pelliccia \u00e8 corta e fine, pi\u00f9 di qualsiasi altro gopher e dona un'apparenza brillante anche pi\u00f9 di quella della talpa. Le parti dorsali variano dal grigio fumo al marrone, mentre le parti ventrali sono pi\u00f9 chiare, spesso con delle macchie biancastre irregolari specialmente sulla gola. Sopra il naso \u00e8 presente un cuscinetto carnoso privo di peli e circondato lateralmente e superiorimente da una sottile banda di peli completamente bianchi. La coda \u00e8 completamente priva di peli, biancastra e quasi trasparente. Il cariotipo \u00e8 2n=40 FN=74.\nBiologia.\nComportamento.\n\u00c8 una specie fossoria, che produce tumuli alti fino a 23\u00a0cm di forma conica privi della caratteristica entrata in cima e con nidi a circa 2\u00a0m di profondit\u00e0. Sono alquanto docili.\nRiproduzione.\nUna femmina gravida con un singolo embrione \u00e8 stata catturata a met\u00e0 dicembre.\nDistribuzione e habitat.\nQuesta specie \u00e8 conosciuta soltanto nelle vicinanze del Lago Patzcuaro, nella parte centro-settentrionale dello stato messicano di Michoac\u00e1n.\nVive in zone aperte all'interno di pinete ed abetaie tra 2.000 e 3.000 metri di altitudine.\nStato di conservazione.\nLa IUCN Red List, considerato l'areale inferiore a 5.000\u00a0km\u00b2, la popolazione concentrata in sole sei localit\u00e0, l'ambiente seriamente frammentato, il continuo declino nella sua estensione e qualit\u00e0 e la riduzione del numero di individui maturi dovuta alla competizione, classifica \"Z.trichopus\" come specie in pericolo (EN)."}
{"id": "6321312", "revid": "633073", "url": "https://it.wikipedia.org/wiki?curid=6321312", "title": "Zygogeomys", "text": ""}
{"id": "6321315", "revid": "599013", "url": "https://it.wikipedia.org/wiki?curid=6321315", "title": "Johann Weinberg", "text": ""}
{"id": "6321316", "revid": "76963", "url": "https://it.wikipedia.org/wiki?curid=6321316", "title": "F\u00e9lix G\u00f3mez", "text": "Biografia.\nSi \u00e8 fatto conoscere grazie al ruolo di Jero Ruiz nella serie televisiva \"Al salir de clase\", andata in onda su Telecinco. Il suo debutto cinematografico \u00e8 stato con un piccolo ruolo nella commedia \"Besos para todos\", con protagonista Emma Su\u00e1rez. \nIn Spagna \u00e8 noto anche per il ruolo di Rodrigo Robles Castillo nella telenovela \"Amare per sempre\".\nNel 2006 ha recitato nel film \"El camino de los ingleses\" diretto da Antonio Banderas, mentre l'anno successivo ha fatto parte del cast de \"Le 13 rose\" di Emilio Mart\u00ednez L\u00e1zaro. \nNel 2012 ha preso parte al videoclip del singolo \"Disconnected\" dei Keane, diretto da Juan Antonio Bayona e Sergio G. S\u00e1nchez.\nHa recitato in Italia nella fiction \"La dama velata\" con Miriam Leone e Lino Guanciale. Tra il 2015 e il 2016 ha interpretato il ruolo di Fernando \u00c1lvarez de Toledo nella serie televisiva \"Carlos, rey emperador\", sulla vita di Carlo V d'Asburgo."}
{"id": "6321317", "revid": "287204", "url": "https://it.wikipedia.org/wiki?curid=6321317", "title": "Felix Gomez", "text": ""}
{"id": "6321318", "revid": "1305772", "url": "https://it.wikipedia.org/wiki?curid=6321318", "title": "Faldella", "text": ""}
{"id": "6321319", "revid": "54354", "url": "https://it.wikipedia.org/wiki?curid=6321319", "title": "Tempio funerario di Mentuhotep II", "text": "Il Tempio funerario di Mentuhotep II rappresenta uno dei primi esempi architettonici del Medio Regno a Tebe ovest, di fronte all'altra riva dove \u00e8 costruito il Grande tempio di Amon, presso Deir el-Bahari. Come sfondo al monumento vi \u00e8 la falesia tebana che costituisce lo scenario per numerosi templi funerari, compreso quello di Hatshepsut. \nIl tempio di Mentuhotep identifica una forma di transizione fra il complesso classico-piramidale dell'Antico Regno e il concetto di tempio funerario, denominato Tempio di Milioni di Anni, con tomba ipogea che si affermer\u00e0 nel Nuovo Regno.\nIl sovrano dispose le diverse parti del tempio su un sistema di terrazze, unendo le caratteristiche delle tombe a saff con le mastabe e il tutto venne sormontato dal tumulo primevo tipico della II dinastia.\nScoperta.\nTra il 1859-69 e in missioni successive, Lord Frederik Dufferin individu\u00f2 alcune strutture che furono attribuite ad una necropoli. Nel 1899 Howard Carter scopr\u00ec il cenotafio e nel 1901 pubblic\u00f2 il resoconto della scoperta.\nIl tempio \u00e8 piccolo e non cos\u00ec ben conservato come quello di Hatshepsut.\nArchitettura.\nDal tempio a valle parte una rampa processionale lunga 960\u00a0m e limitata da due muri laterali alti fino a 3\u00a0m che porta alla parte anteriore ed esterna del tempio funerario.\nQuesta parte \u00e8 costituita da un portico con due file di pilastri interrotte al centro da una rampa che porta al piano superiore, costituito sempre da un portico con due file di colonne, di cui rimane solo la base quadrata, su tre lati.\nQuesti colonnati ai limiti delle terrazze si ispirano alle tombe a portico dei re dell'XI dinastia, gli Antef. \nLa parte centrale del monumento \u00e8 costituita da una struttura quadrata di blocchi di pietra eretti su un podio e circondati da colonne che venne interpretata da R. Stadelmann come il \"tumulo primevo\" ricoperto di vegetazione.\nSul lato posteriore tramite una porta si entra in una corte aperta con al centro un corridoio sotterraneo che portava alla camera sepolcrale incompiuta del re: una galleria scavata nella roccia con soffitto con blocchi intagliati ad arco portava ad una stanza posta 150\u00a0m sotto la falesia dove Howard Carter trov\u00f2 un sarcofago vuoto e una statua del sovrano distesa sul fianco e avvolta nel lino (per questi ritrovamenti si suppone che la tomba avesse un valore simbolico, forse un cenotafio, con sepoltura rituale all'interno).\nAlla corte aperta segue una sala ipostila costituita da 80 colonne ottagonali che costituiscono la prima sala ipostila in pietra dell'architettura egizia (un precursore della sala ipostila si pu\u00f2 trovare nel tempio funerario di Raneferef ed era composta da 4 file di 5 colonne lignee su base di calcare).\nAll'estremit\u00e0 ovest della sala ipostila si trova una statua del faraone in una nicchia scavata nella roccia. Di fronte era posto un altare alla sommit\u00e0 di una scala che saliva per met\u00e0 dell'altezza della sala ipostila. Dietro all'altare si trovava la statua di Mentuhotep che, posta sull'asse centrale del tempio, costituiva un punto focale della costruzione.\nI moltissimi rilievi trovati sulle pareti del tempio terrazzato contengono temi gi\u00e0 incontrati nell'Antico Regno (sono soprattutto scene atte ad esaltare la figura del re, come ad esempio il faraone sotto forma di sfinge che sconfigge i nemici o mentre va a caccia)."}
{"id": "6321328", "revid": "484362", "url": "https://it.wikipedia.org/wiki?curid=6321328", "title": "Honky Tonk Samurai", "text": "Honky Tonk Samurai \u00e8 un romanzo noir dello scrittore texano Joe R. Lansdale pubblicato in anteprima mondiale in Italia nel 2015 e nel 2016 negli Stati Uniti.\n\u00c8 il nono romanzo che ha come protagonisti Hap Collins e Leonard Pine.\nTrama.\nHap e Leonard sono investigatori privati nell'agenzia di Marvin Hanson a LaBorde nel Texas; il proprietario deve cedere l'attivit\u00e0 perch\u00e9 ha assunto l'incarico di capo del distretto di polizia. L'agenzia viene rilevata dalla fidanzata di Hap, Brett Sawyer, stanca del suo lavoro di infermiera. Assumono l'incarico di ritrovare Sandy Buckner, una giovane scomparsa cinque anni prima. Il lavoro viene loro dato dall'anziana e burbera nonna della scomparsa, Lilly, colpita dalla determinazione dei due, osservati mentre punivano un uomo colpevole di aver picchiato un cane.\nI due si recano nell'autosalone nel quale la ragazza lavorava fingendosi potenziali clienti. Vengono accolti da Frankie, una bellissima donna che lascia loro intendere che l'esercizio nasconde in realt\u00e0 un giro di prostituzione. Quando le domande si fanno pressanti, Frankie si insospettisce e congeda bruscamente i due. Hap e Leonard chiedono a Marvin informazioni sull'autosalone; l'amico rivela loro che Frankie era stata uno sfruttatore della prostituzione a Fort Worth e che successivamente aveva cambiato sesso. I due investigatori chiedono a un loro amico giornalista, Cason, di fingersi interessato ad acquistare un'auto e di indagare sui traffici nascosti. Il piano non riesce e Cason deve rivolgersi a un suo informatore, Weasel, che gli rivela che dopo aver comprato un'auto i clienti dell'autosalone possono usufruire dei servigi di un'escort; gli incontri vengono filmati e le registrazioni usate a scopo di ricatto. Chi si ribella viene ritrovato morto, con i testicoli asportati. La banda, capeggiata da Doug Creese, ricco imprenditore della ristorazione, si rivolge infatti a un killer soprannominato il \"Distruttore\" la cui caratteristica \u00e8 quella di asportare i testicoli alle vittime dopo averle sgozzate. Hap e Leonard chiamano in aiuto un altro loro amico di lunga data, Jim Bob Luke, e contemporaneamente si rivolgono a Marvin. Il poliziotto spiega loro che la banda \u00e8 affiliata alla Dixie Mafia ed \u00e8 appoggiata dall'FBI con la quale collabora spesso con delle soffiate; non \u00e8 possibile per lui intervenire per sgominarla.\nNel frattempo una ragazza si presenta a casa di Hap dicendo di chiamarsi Chance e di essere sua figlia. Hap, con l'appoggio di Brett, decide di aiutare la ragazza in difficolt\u00e0 economiche, dandogli ospitalit\u00e0. Tra le due donne scatta l'amicizia e Hap, affezionatosi a Chance, pur volendo la prova di essere effettivamente suo padre, spera che l'esame del DNA confermi la paternit\u00e0.\nUna sera, tornando a casa, Hap e Leonard si accorgono che intrusi si sono introdotti nell'appartamento di Hap. I due amici riescono a mettere fuori combattimento i tre intrusi, membri di una banda di motociclisti, gli Apocalypse on Wheel, ingaggiati dalla Dixie Mafia per ucciderli. Hap e Leonard costringono i tre motociclisti a condurli al nascondiglio della banda. Subito dopo la colluttazione vengono raggiunti da Jim Bob in compagnia di Frankie; l'investigatore \u00e8 riuscito ad ottenere la collaborazione della donna che, temendo per la sua vita, vuole lasciare l'organizzazione. I tre amici chiedono alla donna di rimanere nascosta mentre loro si recheranno al campo degli Apocalypse on Wheel. Dopo un lento procedere nei boschi, Hap, Leonard e Jim Bob arrivano nell'accampamento dei motociclisti che nasconde una fabbrica di droga. Qui, con orrore, vedono Frankie prigioniera e in pericolo di vita. I tre si lanciano con l'auto tra la banda sparando e riescono a liberare la donna fuggendo incolumi. Tornati a casa avvisano Marvin che invier\u00e0 sul posto le forze di polizia. Una settimana dopo Jim Bob torna con nuove informazioni che confermano la storia di Weasel; i killer sono pi\u00f9 di uno e i Distruttori hanno al loro attivo decine di omicidi. Nel frattempo Weasel viene ritrovato morto con i testicoli asportati. Leonard, Hap e Jim Bob decidono di mettere insieme un gruppo di fuoco e andare a stanare i Distruttori. Hap va a parlare con quello che credono il capo della banda, Doug Creese. L'uomo spiega che da anni \u00e8 stato estromesso dagli affari e che oramai non \u00e8 altro che un prestanome. Vorrebbe tornare ad occuparsi dei suoi locali ma non gli viene consentito, costantemente minacciato di morte se si ribella. Sandy non \u00e8 morta ed \u00e8 proprio lei al vertice della banda avendo assunto il potere dopo aver estromesso Doug ed essersi messa in affari con una banda di Houston. I Distruttori sono otto mebri di una famiglia, i Greely, dediti all'incesto e che da anni vive isolata nei boschi di Crocket dai quali escono per perpetrare gli omicidi su commissione. I tre amici dopo aver fatto un sopralluogo nei possedimenti dei Greely, ritornano sul luogo per la resa dei conti finale; a loro si sono uniti il folle e inquietante Booger, presentato loro da Cason, e Vanilla Ride, un'affascinante e letale cacciatrice di taglie, innamorata senza speranza di Hap, quest'ultimo fedelissimo a Brett. Il blitz riesce e la banda dei Distruttori viene sgominata durante una sparatoria;al termine di un concitato inseguimento in auto sul terreno rimangono i corpi di sette killers. Il gruppo si scioglie e Leonard e Hap tornano alla routine fino a quando l'ottavo Distruttore, l'unico salvatosi dalla morte, irrompe in casa di Hap e lo ferisce. Leonard interviene uccidendo l'ultimo dei Greely. Hap \u00e8 trasportato all'ospedale dove giace in pericolo di vita."}
{"id": "6321329", "revid": "465169", "url": "https://it.wikipedia.org/wiki?curid=6321329", "title": "La bella e la bestia (colonna sonora 2017)", "text": "La bella e la bestia (titolo originale \"Beauty and the Beast: Original Motion Picture Soundtrack\") \u00e8 l'album discografico di colonna sonora del film omonimo diretto da Bill Condon, remake live action dell'omonimo film d'animazione del 1991, a sua volta adattamento di una fiaba scritta da Jeanne-Marie Leprince de Beaumont.\nIl disco \u00e8 uscito nel marzo 2017.\nDescrizione.\nLa colonna sonora del film \u00e8 composta da Alan Menken, gi\u00e0 autore delle musiche del film d'animazione, con testi italiani adattati da Lorena Brancucci. La colonna sonora include canzoni dal film originale e nuove canzoni scritte da Menken e Tim Rice. Non sono invece presenti le canzoni del musical di Broadway. Ariana Grande e John Legend cantano una nuova versione di \"Beauty and the Beast\", brano originariamente cantato da C\u00e9line Dion e Peabo Bryson nel film d'animazione originale. La stessa Dion interpreta invece il brano \"How Does a Moment Last Forever\", mentre Josh Groban esegue il brano \"Evermore\", entrambi appositamente composti da Menken e Rice per il film.\nTracce.\nEdizione originale.\nEdizione deluxe - CD 1 (Tracce bonus)\nEdizione deluxe - CD 2"}
{"id": "6321330", "revid": "1486495", "url": "https://it.wikipedia.org/wiki?curid=6321330", "title": "Episodi di Perfect Hair Forever", "text": "Elenco degli episodi della serie televisiva animata Perfect Hair Forever.\nLa prima stagione, composta da 6 episodi, \u00e8 stata trasmessa negli Stati Uniti dal 7 novembre 2004 al 25 dicembre 2005. La seconda stagione, composta da 1 episodio, \u00e8 stata trasmessa il 1\u00ba aprile 2007. La terza stagione, intitolata \"Season Bald\", composta da 2 episodi, \u00e8 stata trasmessa il 1\u00ba aprile 2014. \nIn Italia la serie \u00e8 inedita.\n\"Perfect Hair Forever\".\nTrama.\nA causa della sua calvizie prematura, Gerald si rivolge al suo maestro Uncle Grandfather, che lo introduce al suo viaggio verso Tuna Mountain per contrastare il malvaggio Coiffio. Uncle Grandfather gli affida in dono il suo primo aiutante Action Hot Dog, un hot dog fluttuante dal linguaggio incomprensibile, ordinando Gerald e un'altra allieva di nome Brenda a cimentarsi in un combattimento con le spade. Brenda taglia accidentalmente l'orecchio del ragazzo e Uncle Grandfather, affermando di essere \"imbarazzante\" per la sua famiglia, bandisce il ragazzo fino a quando non riuscir\u00e0 nella sua missione. Gerald raggiunge quindi una foresta dove incontra Cat Man. Successivamente cerca di scappare da un orso che ha attaccato Space Ghost. Nel frattempo, tramite uno schermo al polso, Coiffio tenta di ordinare Cat Man di trovare Gerald, chiedendo successivamente parere della cosa al suo servo Model Robot. Coiffio introduce quindi il suo agente segreto, l'Albero dalla Commedia Inappropriata, il quale verr\u00e0 usato poi dal ragazzo per salvarsi dall'orso. \n\"TiVo Your eBay\".\nTrama.\nGerald parte per il suo viaggio attraverso la foresta e incontra nuovamente Action Hot Dog decidendo di seguirlo, lasciandosi dietro l'Albero dalla Commedia Inappropriata. A galoppo sopra Brenda, Uncle Grandfather viene interrotto da Young Man con una comunicazione del ministero di pianificazione riportante una recente tragedia. Dopo un malinteso tra i due, Uncle Grandfather, intento nel guardare un giornale pornografico, comanda Young Man di combattere contro Brenda per tre minuti. Nel frattempo, Gerald e Action Hot Dog decidono di accamparsi per la notte. Coiffio avvisa Cat Man di attaccare Gerald intento nel suo viaggio verso Tuna Mountain, tuttavia Cat Man afferma di essere in ritardo da lavoro. Con la sottomissione di Brenda, Uncle Grandfather affida a Young Man la \"collana dell'hamburger\", inviandolo ad assistere Gerald nella sua ricerca. Young Man viene quindi accompagnato dal suo gruppo di animali, insieme all'orso Felix, sopra una berlina rossa. Durante la notte, Gerald incontra un'entit\u00e0 di fuoco chiamata Rod, il \"Dio Anime\". Rod si congratula con Gerald per aver intrapreso il suo viaggio, avvisandolo di fare attenzione a Coiffio, e teletrasporta il ragazzo davanti al minimarket dove incontrano Cat Man alla cassa. Intento a chiamare quest'ultimo, Coiffio comanda a Model Robot di trasformarsi in un telefono, tuttavia il robot parte in un lentissimo procedimento di trasformazione. Gerald e Action Hot Dog continuano quindi il loro viaggio verso Tuna Mountain, seguiti dall'Albero dalla Commedia Inappropriata. \n\"Cat Snatch Fever\".\nTrama.\nDavanti a Tuna Mountain, Gerald e Action Hot Dog vengono raggiunti da Inappropriate Comedy Tree, il quale rivela il suo vero nome Norman Douglas. Dopo aver raccontato la sua storia del perch\u00e9 ha lasciato Coiffio e di quanto ama i suoi nuovi jeans, l'albero decide di unirsi ai due nella loro ricerca; tuttavia, proprio mentre stavano per continuare il loro viaggio, vengono colpiti da un tornado anomalo. Nel frattempo Coiffio sta osservando il tutto dalla sua nave aerospaziale e ordina Astronomicat di attaccare Gerald e Model Robot di trasformarsi in un morbido accappatoio per poter guidare la nave verso la tana di Cat Man. Mentre Uncle Grandfather osserva il tornado avvicinarsi a Gerald, Rod appare improvvisamente davanti a lui. Dopo un breve e inutile scambio di parole, Rod dice ad Uncle Grandfather che Gerald e gli altri sono ancora vivi. Uncle Grandfather zittisce Rod e chiama un panino per hot dog per intrappolarlo. Rod scompare e Uncle Grandfather manda il panino a cercare Gerald per portargli un messaggio importante. Quindi chiama Brenda, proclamando di avere notizie della massima importanza, ma lascia cadere delle monete per terra. Mentre Brenda le raccoglie, Uncle Grandfather \u00e8 intento a guardarla nel lato B, mentre mangia una banana. Nel frattempo, il tornado si rivela essere una creatura amichevole, anche se un po' instabile. Si presenta inizialmente come Terry, ma quando Norman Douglas comincia a parlare a vanvera, i suoi occhi diventano rossi e si fa chiamare Twisty. Arrivato nel covo di Cat Man con l'aiuto di Model Robot, Coiffio avvisa Cat Man dell'arrivo di Terry nel gruppo di Gerald. Nel frattempo, Young Man inizia a discutere con i suoi animali sopra l'utilitaria rossa, ma pi\u00f9 avanti cadono in una grande fossa. Mentre sono in cammino per Tuna Mountain, Gerald, mentre cammina, sente delle voci indistinte dalla parte dell'orecchio precedentemente tagliato da Brenda. La scena si sposta su Brenda che, in una stanza buia, sta sussurrando in giapponese all'orecchio tagliato di Gerald. Uncle Grandfather irrompe nella stanza, accompagnato da due poliziotti non identificati, e dice che Brenda ha causato l'inizio delle Guerre di Cat-Bun. L'ultima scena mostra due eserciti convergenti l'uno sull'altro, pronti a combattere per ragioni sconosciute.\n\"Happy Suck Day\".\nTrama.\nL'episodio inizia con la guerre di Cat-Bun in corso. The Young Man e suoi animali sentono la battaglia dal fosso, che si trova nel mezzo del campo di battaglia. The Young Man tenta di utilizzare la collana di hamburger, che era stata rubato da Astronomic Cat. La sequenza di apertura mostra le versioni neon colorate di tutti i personaggi che volano nel buio, con Gerald che continua costantemente a camminare. Space Cat prende la collana e la mano di Young Man a Coiffio, che chiede subito dopo il Model Robot, per trasformarlo in una bomba atomica. Model Robot lo fa, esplode, e invia Coiffio nello spazio. Poi canta una canzone che parla di Model Robot. Coiffio ritorna alla nave, dove Rod cerca di comprare la sua casa da lui. Al negozio di alimentari dove lavora Catman, Catman vende un 12-pack di birra ad un bambino. Coiffio vola con il paracadute verso la parte anteriore del negozio, dove sar\u00e0 investito dal bambino e sparato da Catman. Il bambino spinge nel fosso The Young Man e gli animali. Lo zio nonno cerca nel frattempo di fare un videotape con un aspirapolvere che ha un rapporto sessuale con una torta, ma preferisce porre fine alle guerre Cat-Bun. Lo fa chiedendo ai leader dei gatti e dei panini a firmare un trattato di pace. L'episodio si conclude con The Young Man, ancora bloccato nel fosso con gli animali e il bambino ubriaco. Lo zio nonno sta registrando il suo porno con l'aspirapolvere e la torta, ma viene improvvisamente tenuto sotto tiro da un parlamentare. I titoli di coda vedono neon Gerald camminare in lontananza.\n\"Tusk\".\nTrama.\nTwisty e Norman Douglas entrano in una lotta con coltello, mentre Gerald e Hotdog se ne vanno senza di loro. Gerald si imbatte in Catman nella sua roulotte nella foresta. Coiffio poi gli presenta una moto di grandi dimensioni i cui raggi sono fatti di hot dog, e sfida Gerald ad una corsa fino alla morte. In cambio Coiffio accetter\u00e0 di vendere la sua casa per lui, mentre Gerald accetta di acquistare i biglietti per un viaggio di Rod. Rod trasporta magicamente i due (insieme con la maggior parte degli altri personaggi) su una pista, dove panini e gatti riempiono gli stand e The Young Man e la giraffa forniscono i commenti dalla cabina. Catman rilascia un alligatore in pista per attaccare Gerald, ma invece si dirige da Coiffio. Astronomic Cat solleva il coccodrillo di Coiffio e lo mette sopra Gerald, ma Hotdog si trasforma in un \"wienercycle\" e salva Gerald dal duello con l'alligatore. Gerald sembra avere il vantaggio quando i capelli di Coiffio cadono, rivelando che in realt\u00e0 era un parrucchino, abbandonando subito dopo la gara.\n\"Woke Up Drunk\".\nTrama.\nDurante una parodia sugli spettacoli di variet\u00e0 e sulle classiche sitcom americane degli anni 50, Gerald e i suoi compagni si avvicinano sempre di pi\u00f9 al Tuna Mountain. Tra un segmento e l'altro (in una scena l'orso Felix lotta con uno squalo), la scena passa ad una conferenza di dirigenti della televisione aziendale, preoccupati per i pochi ascolti di \"Japanese Bear Dad\" (l'orso che insegue Space Ghost nell'episodio pilota). I dirigenti vengono bruscamente interrotti da uno Space Ghost ubriaco in cerca di lavoro (in riferimento alla vicina cancellazione del suo talk show \"Space Ghost Coast to Coast\"). Mentre Gerald e i suoi compagni continuano a camminare verso Tuna Mountain, tre poliziotti militari vengono visti a letto, apparentemente intenti in un rapporto sessuale, anche se nessuno di loro si muove; infatti restano nella loro solita posizione sull'attenti e incolpano gli standard che non gli permettono di spingersi a vicenda. \n\"Return to Balding Victory\".\nTrama.\nDopo la gara motociclistica dell'episodio \"Tusk\", Gerald si risveglia dopo essere caduto dalla sua moto e, insieme ai suoi amici, continua il viaggio per Tuna Mountain, ma vengono colpiti da un grande maremoto senziente di nome Wetsy che inonda tutta la foresta. Nel frattempo, Rod compra la casa di Coffio ma poco dopo essere stati colpiti da Wetsy, Rod dice di non avere un'assicurazione contro le inondazioni e quindi \u00e8 costretto a trasferirsi insieme a Coffio. \n\"Muscular Distraction - A\".\nTrama.\nUncle Grandfather riepiloga la storia dell'avventura di Gerald, mentre cerca di allenare quello che, secondo lui, \u00e8 il suo \"terzo muscolo\". Nel frattempo, Gerald e Action Hotdog, arrivati ai piedi di Tuna Mountain, si rendono conto che hanno raggiunto il culmine della loro ricerca e proprio mentre stanno per fare i primi passi nella strada che conduce alla montagna, l'intera montagna esplode per qualche strana ragione a causa di Uncle Grandfather. Dopo la rivelazione di ci\u00f2 da parte di Uncle Grandfather, lui si mette a ridere follemente e inizia a distruggere finestre e irrompere dai finestrini delle auto. Le autorit\u00e0 arrivano a casa di Uncle Grandfather e chiedono di entrare. Lui rifiuta, ma quando gli stessi tre poliziotti gli dicono che sono dei riparatori di cavi, Uncle Grandfather li fa entrare. Uncle Grandfather attacca, per qualche strana ragione, l'estremit\u00e0 del cavo al suo inguine e l'altra estremit\u00e0 ad una torta e mentre i poliziotti lo osservano, squilla il telefono. Al telefono, Coiffio parla con Uncle Grandfather di 481$ che Coiffio deve usare per pagare l'affitto di casa sua. Mentre Gerald riflette sulla vita, Young Man entra nell'ufficio di Gerald e gli dice che si sta preparando per il suo matrimonio con Brenda. Inoltre chiede a Gerald di assicurarsi che la stanza sia pronta e perfetta per il matrimonio. A casa sua, Coiffio costruisce un grosso robot di cartone insieme al suo gatto, Space Cat. Il gatto vola via e Coiffio spiega che tra 15 o 20 anni il suo esercito di robot di cartone lo aiuter\u00e0 a uscire dalla sua casa. Nel frattempo, Catman batte alla porta di una casa che sembra essere in fiamme. Mentre spiega che \u00e8 l\u00ec da circa 8 anni, la porta del garage si apre ed esce Rod. Catman spiega che ci sono stati dei reclami da parte dei vicini a causa di tutto il fumo che sta uscendo dalla casa. Rod spiega che \u00e8 un'entit\u00e0 fatta di fuoco e che perci\u00f2 non pu\u00f2 rimediare al problema. Pi\u00f9 tardi, Rod cerca di attirare Catman nel suo garage con una cannetta per gatti. Young Man e Gerald sono ancora nell'ufficio di Gerald. Quando Young Man gira la testa, Gerald scopre che l'orecchio, che aveva perso nell'episodio pilota, \u00e8 attaccato alla testa di Young Man. Gerald racconta la storia di come ha perso l'orecchio in una battaglia con Brenda. Young Man dice che Gerald ha sbagliato tutto e che Brenda si chiama in realt\u00e0 Margret. Pi\u00f9 tardi, Young Man gli dice che ha bisogno di una sala da ballo allestita con torte nuziali, poich\u00e9 questo \u00e8 il nuovo lavoro di Gerald. L'impianto antincendio si attiva e l'acqua inizia a scendere dal soffitto dell'ufficio. Mentre l'acqua sale, Gerald dice di ricordarsi una canzone, cos\u00ec salta dentro un secchio dello straccio e inizia a cantare. In seguito si scopre che il supereroe Space Ghost st\u00e0 guardando l'episodio in questione in televisione. Gerald \u00e8 in cucina, dove scopre che Sherman ha mangiato tutto il cibo del matrimonio. La giraffa ha ancora fame e decide di mangiarsi la sua collana con raffigurato un hamburger. In seguito si scopre che se Gerald avesse dato la collana a Brenda, lei si sarebbe innamorata di lui e l'amore tra i due avrebbe impedito, per qualche strano motivo, tutte le guerre future di Cat-Bun. L'ora del matrimonio \u00e8 arrivata. Rod \u00e8 vestito in abito cerimoniale e sar\u00e0 lui ad ufficializzare il matrimonio. Gerald fa alcuni annunci, cercando di tenere lontane le persone dagli antipasti, dai palloncini velenosi e dallo stesso sposo. Brenda inizia la sua passeggiata lungo il corridoio insieme ad Uncle Gradfather, il quale scivola sotto le sue gambe. Mentre Brenda tiene in mano un vassoio di hamburger e Rod commenta quanto sia confuso dalla cerimonia, si sente uno sparo improvviso e lo schermo diventa nero. L'episodio finisce con Action Hotdog che suona il pianoforte durante i titoli di coda e i robot di cartone di Coiffio che invadono Tunaminium.\n\"Muscular Distraction - B\".\nTrama.\nL'episodio e pressoch\u00e9 identico a \"Muscular Distraction - A\". L'unica differenza \u00e8 che alla fine dell'episodio ci sono i commenti di alcuni personaggi di \"Perfect Hair Forever\" e di \"Space Ghost Coast to Coast\". Tra i personaggi di quest'ultima serie appare Zorak che \u00e8 stato interpretato, per l'ultima volta, da C. Martin Croker prima della sua morte."}
{"id": "6321331", "revid": "599013", "url": "https://it.wikipedia.org/wiki?curid=6321331", "title": "Gustav Krojer", "text": ""}
{"id": "6321332", "revid": "1214201", "url": "https://it.wikipedia.org/wiki?curid=6321332", "title": "Allsvenskan 2017", "text": "LAllsvenskan 2017 \u00e8 stata la 93\u00aa edizione della massima serie del campionato svedese di calcio. La stagione \u00e8 iniziata il 1\u00ba aprile 2017 e si \u00e8 conclusa il 5 novembre 2017. Il ha vinto il campionato per la ventesima volta nella sua storia con tre giornate di anticipo.\nStagione.\nNovit\u00e0.\nDalla Allsvenskan 2016 sono stati retrocessi in Superettan l'Helsingborg (sconfitto nello spareggio salvezza/promozione), il Gefle e il Falkenberg. Dalla Superettan 2016 sono stati promossi in Allsvenskan il Sirius (al ritorno in Allsvenskan dopo 42 anni di assenza), l'AFC United (all'esordio assoluto) e l'Halmstad (vincitore dello spareggio salvezza/promozione).\nPrima dell'inizio della stagione 2017 l'AFC United ha cambiato denominazione in AFC Eskilstuna.\nFormula.\nLe 16 squadre partecipanti si affrontano in un girone all'italiana con partite di andata e ritorno, per un totale di 30 giornate. La squadra prima classificata \u00e8 dichiarata campione di Svezia e viene ammessa al secondo turno di qualificazione della UEFA Champions League 2018-2019. La seconda e la terza classificata, assieme alla vincitrice della Svenska Cupen 2017-2018, sono ammesse all'UEFA Europa League 2018-2019. La terzultima classificata gioca uno spareggio salvezza/promozione contro la terza classificata della Superettan 2017. Le ultime due classificate sono retrocesse direttamente in Superettan.\nClassifica finale.\nLegenda:\nNote:\nSpareggio salvezza/promozione.\nAllo spareggio salvezza/promozione \u00e8 stata ammessa la quattordicesima classificata in Allsvenskan, lo , e la terza classificata in Superettan, il .\nStatistiche.\nIndividuali.\nMVP del mese.\nDi seguito i vincitori.\nPremi individuali di fine stagione.\nDi seguito i vincitori."}
{"id": "6321334", "revid": "838137", "url": "https://it.wikipedia.org/wiki?curid=6321334", "title": "Mansfield Town Football Club 2013-2014", "text": ""}
{"id": "6321375", "revid": "1354930", "url": "https://it.wikipedia.org/wiki?curid=6321375", "title": "Giro del Piemonte 1966", "text": "Il Giro del Piemonte 1966, cinquantasettesima edizione della corsa, si svolse il 18 marzo 1966 su un percorso di 214\u00a0km. La vittoria fu appannaggio del tedesco Rudi Altig, che complet\u00f2 il percorso in 5h12'20\", precedendo gli italiani Franco Bitossi e Gianni Motta.\nSul traguardo di Trivero 71 ciclisti, su 123 partiti da Torino, portarono a termine la competizione."}
{"id": "6321378", "revid": "339392", "url": "https://it.wikipedia.org/wiki?curid=6321378", "title": "Kiko Kawashima", "text": ""}
{"id": "6321381", "revid": "767487", "url": "https://it.wikipedia.org/wiki?curid=6321381", "title": "Vulcano (Clementino)", "text": "Vulcano \u00e8 il quinto album in studio del rapper italiano Clementino, pubblicato il 24 marzo 2017 dalla Universal Music Group.\nIl disco \u00e8 stato anticipato dal singolo \"Ragazzi fuori\", finalista al Festival di Sanremo."}
{"id": "6321385", "revid": "729019", "url": "https://it.wikipedia.org/wiki?curid=6321385", "title": "Stazione di Lisbona Alc\u00e2ntara Mar", "text": "La stazione di Lisbona Alc\u00e2ntara-Mar \u00e8 una stazione di interscambio e collegamento tra la ferrovia di Cascais e la linea di Cintura, a servizio della Freguesia di Alc\u00e2ntara, a Lisbona, in Portogallo. Fu il terminale provvisorio della linea di Cascais; fu inaugurata il 6 dicembre 1890.\nStoria.\nIl 9 aprile 1887 la Companhia Real dos Caminhos de Ferro Portugueses ottenne la concessione per costruire una ferrovia lungo il fiume Tago, tra la Stazione di Lisbona Santa Apol\u00f3nia alla zona di Alc\u00e2ntara con possibilit\u00e0 di prolungamento a Cascais.\nLa ferrovia di Cascais fu inaugurata il 30 settembre 1889 all'inizio solamente tra Pedrou\u00e7os e Cascais; Alc\u00e2ntara Mar fu collegata dal 6 dicembre 1890.\nIl collegamento per Alc\u00e2ntara Terra fu aperto il 10 agosto 1891."}
{"id": "6321386", "revid": "122701842", "url": "https://it.wikipedia.org/wiki?curid=6321386", "title": "Michael Thompson", "text": ""}
{"id": "6321387", "revid": "212348", "url": "https://it.wikipedia.org/wiki?curid=6321387", "title": "John McDougall", "text": "\u00c8 stato il secondo governatore della California, in carica dal gennaio 1851 al gennaio 1852. In precedenza, dal dicembre 1849 al gennaio 1851, \u00e8 stato il vice-governatore della California con Peter Hardeman Burnett alla guida dello Stato."}
{"id": "6321388", "revid": "287204", "url": "https://it.wikipedia.org/wiki?curid=6321388", "title": "QED (testo teatrale)", "text": "QED - Un giorno nella vita di Richard Feynman (\"QED\") \u00e8 una commedia teatrale di due atti scritta da Peter Parnell nel 2001.\nStoria e rappresentazioni.\nIl testo nasce da una collaborazione tra il drammaturgo Peter Parnell, l\u2019attore Alan Alda e il regista Gordon Davidson: a met\u00e0 anni \u201990 Alda, avendo letto i libri autobiografici di Feynman, contatt\u00f2 Davidson, che a sua volta sugger\u00ec Parnell come drammaturgo. La stesura del testo, frutto di molte revisioni e della consulenza aggiuntiva di Brian Greene, richiese pi\u00f9 di sei anni. La prima rappresentazione ebbe luogo al Mark Taper Forum di Los Angeles il 25 marzo 2001, per la regia di Gordon Davidson. Successivamente lo spettacolo \u00e8 stato trasferito a Broadway, sempre con Alan Alda nella parte di Feynman. Oltre 40 repliche ebbero luogo al Vivian Beaumont Theater tra il 18 novembre 2001 e il 20 giugno 2002, con grande successo di critica e di pubblico. \nIl testo \u00e8 stato pubblicato in inglese nel 2002. Negli anni successivi \u00e8 stato tradotto e rappresentato in altre lingue, tra cui l\u2019italiano.\nLa prima italiana, con regia, produzione e traduzione di Luca Giberti e con Andrea Nicolini nella parte di Feynman, ha avuto luogo il 1\u00ba Novembre 2005 al Teatro Stabile di Genova. In seguito lo spettacolo \u00e8 stato rappresentato in vari altri teatri, tra cui il Piccolo di Milano, nella storica Sala Grassi di via Rovello, e il Teatro di Rifredi di Firenze.\nTrama.\nIl testo segue Feynman durante parte di una giornata del giugno 1986, nel suo ufficio al Caltech."}
{"id": "6321389", "revid": "124123", "url": "https://it.wikipedia.org/wiki?curid=6321389", "title": "John Bigler", "text": "\u00c8 stato il terzo governatore della California, in carica dal gennaio 1852 al gennaio 1856. Successivamente, dall'ottobre 1957 all'ottobre 1861, \u00e8 stato nominato dal Presidente James Buchanan, ambasciatore statunitense in Cile.\nIl fratello William Bigler \u00e8 stato il governatore della Pennsylvania dal 1852 al 1855."}
{"id": "6321393", "revid": "124123", "url": "https://it.wikipedia.org/wiki?curid=6321393", "title": "J. Neely Johnson", "text": "\u00c8 stato il quarto governatore della California, in carica dal gennaio 1856 al gennaio 1858. Rappresentante del Partito Americano, \u00e8 uno dei tre membri di un \"third party\" (politico n\u00e9 Democratico n\u00e9 Repubblicano) a guidare la California, insieme a Frederick Low e Hiram Johnson.\nNato in Indiana, mor\u00ec a soli 47 anni."}
{"id": "6321398", "revid": "124123", "url": "https://it.wikipedia.org/wiki?curid=6321398", "title": "John B. Weller", "text": "\u00c8 stato il quinto governatore della California, in carica dal gennaio 1858 al gennaio 1860. Rappresentante del Partito Democratico, \u00e8 stato anche membro della Camera dei rappresentanti per l'Ohio dal 1839 al 1845. Inoltre, dal 1852 al 1857, \u00e8 stato membro del Senato per la California. Nel corso della sua carriera politica \u00e8 stato anche ambasciatore statunitense in Messico per alcuni mesi nel 1861."}
{"id": "6321400", "revid": "729019", "url": "https://it.wikipedia.org/wiki?curid=6321400", "title": "Federico Ruzza", "text": "Biografia.\nRuzza inizi\u00f2 a giocare a rugby all'et\u00e0 di 6 anni militando insieme a sua sorella maggiore Valentina nel fino ai sedici.\nFu poi all'Accademia nazionale FIR \u201cIvan Francescato\u201d tramite il e in tale periodo disput\u00f2 il Sei Nazioni di categoria e il campionato mondiale giovanile in Nuova Zelanda con l', seguite da una breve esperienza in nazionale a 7 durante le Sevens Grand Prix Series del 2014. In precedenza, vest\u00ec anche la maglia della nazionale Under-18.\nNel 2014-15 esord\u00ec nella categoria senior disputando una stagione in Eccellenza con , registrando 17 presenze e 4 mete; lo stesso anno fu \"permit player\" per le con cui collezion\u00f2 due presenze in Pro12 nei mesi di febbraio e marzo, e, una volta terminata la stagione, si trasfer\u00ec definitivamente alla stessa franchigia. Nell'estate 2015 venne convocato nell' impegnata in Tbilisi Cup, disputando tutti e tre gli incontri in programma; mentre, nel 2017, il tecnico della nazionale maggiore Conor O'Shea lo convoc\u00f2 nel corso del Sei Nazioni, facendolo debuttare il 18 marzo nell'ultima partita contro la .\nA partire dalla stagione 2017-18 milita al , e ha preso parte, a livello internazionale, alla in Giappone con l'."}
{"id": "6321406", "revid": "1869172", "url": "https://it.wikipedia.org/wiki?curid=6321406", "title": "Luigi Bellini Carnesali", "text": "Da giovane si laurea in legge presso l'Universit\u00e0 di Bologna. Nel 1904, mentre dirigeva il quotidiano progressista \"L'Adige\" (L'Adige in questione non \u00e8 quello esistente, che \u00e8 organo d'informazione della provincia di Trento e che \u00e8 stato fondato nel 1945), inizia uno scambio di invettive contro Antonio Mantovani, direttore de \"L'Arena\" di stampo conservatore. Ci\u00f2 porter\u00e0 i due litiganti a sfidarsi a duello che si concluder\u00e0 con il ferimento a morte del secondo.\nLa sua carriera politica inizia come sindaco del comune di \"Negarine\" (soppresso nel 1929 e accorpato a San Pietro in Cariano) per poi proseguire come primo cittadino della citt\u00e0 scaligera tra il 1907 e il 1909. La sua amministrazione si distinguer\u00e0 per un acceso anticlericalismo e per diversi provvedimenti a favore delle classi pi\u00f9 disagiate.\nDi indole patriottica e convinto interventista, partecipa alla prima guerra mondiale come volontario. In seguito aderisce al fascismo.\nDopo la morte, avvenuta nel 1940, verr\u00e0 seppellito a \"Castelrotto\", frazione di San Pietro in Cariano."}
{"id": "6321434", "revid": "300067", "url": "https://it.wikipedia.org/wiki?curid=6321434", "title": "Kwame Vaughn", "text": ""}
{"id": "6321440", "revid": "124123", "url": "https://it.wikipedia.org/wiki?curid=6321440", "title": "Jacques Oudot", "text": "Il 3 giugno del 1950 Maurice Herzog assieme a Louis Lachenal superarono per la prima volta nella storia gli ottomila metri, senza l'aiuto delle bombole d'ossigeno. Oudot fu fondamentale nel salvare la vita dei due alpinisti affetti da gravissimi congelamenti multipli a mani e piedi."}
{"id": "6321443", "revid": "599013", "url": "https://it.wikipedia.org/wiki?curid=6321443", "title": "Szabolcs Varga", "text": "Carriera.\nClub.\nDopo aver giocato nelle giovanili del Videoton e del Vasas, nel 2013 passa al MTK Budapest che lo promuove quasi subito in prima squadra. In sei mesi colleziona 9 presenze e 2 reti. Il 3 gennaio 2014 viene ceduto all'. Viene per\u00f2 schierato solamente nelle giovanili. Nel luglio 2015 viene ceduto in prestito al MTK Budapest. Dopo una buona stagione, torna all'. Ma pochi giorni dopo viene acquistato a titolo definitivo dal MTK Budapest.\nNazionale.\nDopo aver giocato per l'Under-16, l'Under-18 e l'Under-19, nell'ottobre 2014 viene convocato dall'Under-20, con cui debutta il 13 ottobre, nell'amichevole esterna contro i pari et\u00e0 della Norvegia. Il mese successivo, dopo alcune convocazioni nei mesi precedenti, debutta con la Nazionale Under-21, in Portogallo-Ungheria (2-0)."}
{"id": "6321447", "revid": "1354930", "url": "https://it.wikipedia.org/wiki?curid=6321447", "title": "Giro del Piemonte 1965", "text": "Il Giro del Piemonte 1965, cinquantaseiesima edizione della corsa, si svolse il 14 marzo 1965 su un percorso di 264\u00a0km. La vittoria fu appannaggio dell'italiano Romeo Venturelli, che complet\u00f2 il percorso in 5h28'44\", precedendo i connazionali Roberto Poggiali e Dino Zandeg\u00f9.\nSul traguardo 59 ciclisti, su 83 partiti da Torino, portarono a termine la competizione. "}
{"id": "6321453", "revid": "107838843", "url": "https://it.wikipedia.org/wiki?curid=6321453", "title": "Partito della Resistenza", "text": ""}
{"id": "6321454", "revid": "300067", "url": "https://it.wikipedia.org/wiki?curid=6321454", "title": "Mike Morrison (1989)", "text": ""}
{"id": "6321455", "revid": "344503", "url": "https://it.wikipedia.org/wiki?curid=6321455", "title": "Tre manifesti a Ebbing, Missouri", "text": "Tre manifesti a Ebbing, Missouri (\"Three Billboards Outside Ebbing, Missouri\") \u00e8 un film del 2017 scritto e diretto da Martin McDonagh, con protagonisti Frances McDormand, Woody Harrelson, Sam Rockwell, John Hawkes e Peter Dinklage.\nTrama.\nEbbing, Missouri. Mildred Hayes \u00e8 una madre divorziata e con un figlio a carico, Robbie. A sette mesi dalla morte dell'altra sua figlia, Angela, violentata e bruciata viva, si accorge che sulla strada che porta alla sua casa vi sono tre cartelloni pubblicitari in disuso. Decide di affittarli dall'agente pubblicitario Red Welby e vi fa affiggere sopra tre frasi: \"Stuprata mentre stava morendo\", \"E ancora nessun arresto\", \"Come mai, sceriffo Willoughby?\". I suoi concittadini hanno sempre compatito la situazione di Mildred, ma di fronte a quest'accusa esplicita in molti si ergono in difesa dello sceriffo Bill Willoughby, membro stimato della comunit\u00e0, che tra l'altro, stando alle voci, soffrirebbe di un cancro al pancreas in fase terminale. Fra questi vi \u00e8 Jason, un poliziotto con problemi di violenza e di alcolismo, che vede in Bill una sorta di mentore.\nMildred e Robbie diventano il bersaglio di piccoli soprusi e minacce, che si aggravano ulteriormente dopo che la donna viene intervistata da un telegiornale locale. Bill capisce la rabbia che Mildred cova, ma \u00e8 altres\u00ec convinto del fatto che lui e i suoi uomini abbiano fatto tutto ci\u00f2 che era in loro potere per scoprire i colpevoli della morte di Angela: con poche prove e senza alcun testimone oculare \u00e8 difficile muoversi in una qualunque direzione, e il DNA del colpevole ritrovato sul cadavere di Angela non corrisponde a quello di nessun abitante del luogo. Mildred non accetta per\u00f2 ragioni, e ribadisce la sua ferrea volont\u00e0 nel mantenere i cartelloni anche all'ex marito Charlie, giunto in citt\u00e0 dopo aver visto il servizio televisivo per chiederle di farla finita con quella storia. Charlie ricorda a Mildred che fu per certi versi proprio lei causa della morte di Angela: la sera dell'omicidio, infatti, rifiut\u00f2 di prestare l'auto alla figlia, e la costrinse cos\u00ec ad andare in citt\u00e0 a piedi, da sola.\nNel frattempo, la salute di Bill si aggrava: nel corso di un interrogatorio con Mildred sputa sangue, ed \u00e8 cos\u00ec costretto a farsi ricoverare in ospedale. L'indomani viene dimesso, e decide di prendersi un giorno di vacanza per trascorrerlo con la famiglia. Felice di essere stato con i suoi cari e senza troppi rimpianti sulla coscienza, la sera stessa si spara, dopo aver scritto tre lettere: una indirizzata alla moglie, nella quale le spiega di essersi voluto risparmiare i lunghi mesi di chemioterapie e di sofferenze che lo attendevano; una indirizzata a Mildred, nella quale le assicura di non essersi ucciso a causa sua, e tuttavia di essere curioso circa le reazioni dei suoi concittadini, che indubbiamente attribuiranno la colpa del suicidio a lei; l'ultima lettera \u00e8 destinata a Jason.\nQuesti, licenziato da Abercrombie, il successore di Willoughby, per aver aggredito mentre era ubriaco Red Welby, \u00e8 costretto a recarsi in centrale dopo l'orario di chiusura per ritirare la lettera, in cui Bill scrive che lo stima molto, ma lo invita anche a moderare il suo fare violento, perch\u00e9 non gli permetter\u00e0 mai di farsi strada nella vita. Mentre Jason sta leggendo, da fuori Mildred, che pensa che la struttura sia sgombra, inizia a lanciare contro la caserma delle bottiglie molotov, dandole fuoco. Vuole infatti vendicarsi, poich\u00e9 i suoi cartelloni sono stati dati alle fiamme il giorno prima, e pensa che i responsabili siano i poliziotti. Jason riesce a uscire in tempo, senza sapere che Mildred \u00e8 la causa dell'incendio, ma le ustioni sul corpo lo costringono a una breve degenza in ospedale.\nQualche giorno dopo viene dimesso, e nel corso di una serata al pub origlia una conversazione fra due uomini: uno di essi si sta vantando dello stupro e dell'omicidio di una giovane ragazza, avvenuto 9-10 mesi prima, e secondo modalit\u00e0 sospettosamente analoghe alla violenza subita da Angela. Jason prende il numero di targa della sua auto, e graffia l'uomo, per avere un campione della sua pelle. Fra le poche prove indiziarie della morte di Angela vi erano infatti alcune tracce di DNA, e Jason pertanto consegna il campione ai poliziotti, sperando che riescano a identificare lo stupratore nell'uomo del pub; contatta anche Mildred, dicendole che forse sono sulla buona strada per scoprire i colpevoli. Questo riaccende un barlume di speranza nella donna.\nLe speranze per\u00f2 si rivelano infondate: Abercrombie informa Dixon che il campione di DNA non corrisponde a quello trovato sul corpo di Angela, che l'uomo era all'estero in servizio militare e che le informazioni al suo riguardo sono riservate. Tuttavia Jason \u00e8 certo del fatto che l'uomo del pub sia, se non il violentatore di Angela, comunque uno stupratore, e cos\u00ec fa una proposta a Mildred: grazie alla targa dell'auto ha scoperto che l'uomo vive in Idaho, e quindi la donna potrebbe recarsi da lui per farsi vendetta da sola, lenendo cos\u00ec in parte il dolore per la scomparsa della figlia. Mildred accetta, e il giorno dopo i due partono assieme. Sulla strada, Mildred chiede a Jason se sia proprio sicuro di voler uccidere l'uomo, e questi le risponde di no, rivolgendo poi la stessa domanda alla donna, che risponde di non esserlo neanche lei. I due decideranno cosa fare strada facendo.\nProduzione.\nPre-produzione.\nIn un'intervista del settembre 2015 al \"The Guardian\", Martin McDonagh ha rivelato che il suo prossimo film sarebbe stato \"Three Billboards Outside Ebbing, Missouri\", con Frances McDormand nel ruolo di Mildred Hayes, una donna che inizia una guerra contro la polizia cittadina dopo che l'omicidio di sua figlia rimane insoluto.\nIl film viene co-finanziato da Film4 Productions e Fox Searchlight Pictures.\nCast.\nIl 9 marzo Woody Harrelson e Sam Rockwell sono entrati nel cast, rispettivamente nei ruoli dello sceriffo a cui Mildred si oppone, Bill Willoughby, e dell'agente Jason Dixon. Il cast principale viene completato da John Hawkes e Peter Dinklage il 7 aprile seguente. Abbie Cornish e Caleb Landry Jones interpretano rispettivamente Anne, moglie dello sceriffo Willoughby, e Red, l'uomo che concede a Mildred i tre manifesti. Kathryn Newton interpreta Angela, la figlia di Mildred.\nRiprese.\nLe riprese del film sono iniziate il 3 maggio 2016 a Sylva, nella Carolina del Nord, e sono durate 33 giorni.\nPromozione.\nIl primo trailer del film \u00e8 stato diffuso il 23 marzo 2017, seguito dalla versione in italiano il 29 maggio 2017.\nDistribuzione.\nIl film \u00e8 stato proiettato, in anteprima mondiale, in concorso alla 74\u00aa Mostra internazionale d'arte cinematografica di Venezia il 4 settembre 2017. Lo stesso anno, \u00e8 stato presentato al Toronto International Film Festival, al festival internazionale del cinema di San Sebasti\u00e1n, al BFI London Film Festival, allo Zurich Film Festival, e al festival internazionale del cinema di Mar del Plata.\nLa pellicola \u00e8 stata distribuita da Fox Searchlight Pictures nelle sale cinematografiche statunitensi a partire dal 13 ottobre 2017, mentre in quelle britanniche dal 12 gennaio 2018. In Italia, \u00e8 stata distribuita dalla 20th Century Fox a partire dall'11 gennaio 2018.\nAccoglienza.\nCritica.\nIl film ha ricevuto molti applausi alla fine della proiezione alla 74\u00aa Mostra internazionale d'arte cinematografica di Venezia.\nSul sito Rotten Tomatoes ottiene il 90% delle recensioni professionali positive, con un voto medio di 8,6 su 10, mentre su Metacritic ottiene un punteggio di 88 su 100. Peter Debruge di \"Variety\" posiziona il film al secondo posto dei migliori del 2017."}
{"id": "6321459", "revid": "196390", "url": "https://it.wikipedia.org/wiki?curid=6321459", "title": "Zizhan", "text": ""}
{"id": "6321460", "revid": "1935652", "url": "https://it.wikipedia.org/wiki?curid=6321460", "title": "Conlaedo", "text": "\u00c8 ritenuto il primo vescovo di Kildare ed \u00e8 considerato santo dalla Chiesa cattolica.\nBiografia.\nLe informazioni biografiche relative a Conlaedo sono desunte dalla \"Vita\" di santa Brigida scritta nel VII secolo da Cogitosus e da alcuni martirologi irlandesi.\nConduceva vita eremitica nei pressi del Liffey e santa Brigida se lo associ\u00f2 spiritualmente nel governo dei suoi monasteri (Cell Dara e le sue filiazioni e dipendenze); divenuto vescovo, esercit\u00f2 il suo ministero dall'interno del monastero, sempre alle dipendenze della badessa.\nPoich\u00e9 la diocesi di Kildare, nell'organizzazione ecclesiastica, succedette al monastero di Cell Dara come organo giurisdizionale sul territorio circostante, Conlaedo ne \u00e8 considerato il primo vescovo.\nLa tradizione gli attribuisce anche miniature e opere di oreficeria, come il pastorale di san Finbarro conservato nel museo della \"Royal Irish Academy\".\nUna leggenda afferma che mor\u00ec divorato dai lupi perch\u00e9 deciso a recarsi a Roma nonostante l'ordine contrario di Brigida.\nCulto.\nSi hanno tracce del suo culto sin dal VII secolo, quando il suo corpo, chiuso in un'urna di marmo e metalli preziosi collocato a sinistra dell'altare maggiore, era venerato nella chiesa abbaziale di Kildare.\nIl suo culto come santo fu confermato da papa Leone XIII con decreto del 19 giugno 1902.\nIl suo elogio si legge nel martirologio romano al 3 maggio."}
{"id": "6321476", "revid": "125484456", "url": "https://it.wikipedia.org/wiki?curid=6321476", "title": "Gran Bretagna ai XXIII Giochi olimpici invernali", "text": "La Gran Bretagna ha partecipato ai XXIII Giochi olimpici invernali, che si sono svolti dal 9 al 28 febbraio 2018 a Pyeongchang in Corea del Sud, con una delegazione composta da 58 atleti. Portabandiera della squadra nel corso della cerimonia di apertura \u00e8 stata la skeletonista Lizzy Yarnold, campionessa olimpica a .\nBob.\nLa Gran Bretagna ha qualificato nel bob quattro equipaggi: uno nel bob a due maschile, due nel bob a quattro maschile e uno nel bob a due femminile, per un totale di dieci atleti, di cui otto uomini e due donne.\nCurling.\nTorneo maschile.\nLa Gran Bretagna ha diritto a partecipare al torneo maschile di curling in seguito aver concluso tra le prime sette posizioni nel ranking per la qualificazione alle Olimpiadi..\nTorneo femminile.\nLa Gran Bretagna ha diritto a partecipare al torneo femminile di curling in seguito aver concluso tra le prime sette posizioni nel ranking per la qualificazione alle Olimpiadi..\nPattinaggio di figura.\nLa Gran Bretagna ha qualificato nel pattinaggio di figura in seguito al 2017 CS Nebelhorn Trophy due atleti, un uomo ed una donna.\nShort track.\nLa Gran Bretagna ha qualificato nello short track cinque atleti, due uomini e tre donne.\nSkeleton.\nLa Gran Bretagna ha qualificato nello skeleton quattro atleti, due uomini e due donne.\nSlittino.\nLa Gran Bretagna ha qualificato nello slittino un totale di due atleti, entrambi nel singolo uomini.\nSnowboard.\nLa Germania ha qualificato nello snowboard un totale di tredici atleti, sette uomini e sei donne."}
{"id": "6321478", "revid": "2038430", "url": "https://it.wikipedia.org/wiki?curid=6321478", "title": "I misteri di Aurora Teagarden", "text": "I misteri di Aurora Teagarden \u00e8 una serie di film televisivi statunitensi interpretati da Candace Cameron Bure ed ispirata ai romanzi gialli scritti da Charlaine Harris.\nTrama.\nAurora detta Roe \u00e8 una bibliotecaria ventottenne membro del Real Murders Club, un gruppo di dodici amanti del giallo che studia ogni mese crimini irrisolti del passato. Pi\u00f9 di una volta Aurora si ritrova coinvolta in casi di omicidio che, grazie al suo intuito, riesce spesso a risolvere prima della polizia.\nProduzione.\nIl 4 giugno 2014, la scrittrice Charlaine Harris annunci\u00f2 sulla sua pagina Facebook che la serie di libri di Aurora Teagarden sarebbe stata adattata in una serie di film di due ore, che la protagonista sarebbe stata interpretata da Candace Cameron Bure e che la serie sarebbe stata trasmessa da Hallmark Movies and Mysteries.\nRiprese e trasmissione.\nI film della serie sono stati girati in gran parte a Vancouver, Columbia Britannica.\nI film vengono trasmessi negli Stati Uniti su Hallmark Movies &amp; Mysteries. Channel 5 ha rilevato i diritti di trasmissione della serie nel Regno Unito. In Canada va in onda su W Network, che ha acquisito tutti i film di Hallmark."}
{"id": "6321484", "revid": "465169", "url": "https://it.wikipedia.org/wiki?curid=6321484", "title": "Bellissima (disambigua)", "text": ""}
{"id": "6321488", "revid": "116122639", "url": "https://it.wikipedia.org/wiki?curid=6321488", "title": "Poesia e verit\u00e0", "text": "Dalla mia vita. Poesia e verit\u00e0 (\"Aus meinem Leben. Dichtung und Wahrheit\") \u00e8 l'autobiografia di Johann Wolfgang von Goethe. Percorre l'arco cronologico dalla nascita nel 1749 alla vigilia della sua partenza per Weimar nel 1775, coprendo i primi 26 anni di vita, quelli dello sviluppo che, per l'autore, sono il pi\u00f9 importante periodo nella vita di un individuo. L'opera fu pubblicata in quattro volumi: i primi tre furono scritti e pubblicati tra il 1811 e il 1814; il quarto volume fu scritto principalmente nel 1831-1832 e pubblicato postumo nel 1833.\nStoria editoriale.\nL'intera opera copre i primi 26 anni di vita dell'autore, ed \u00e8 suddivisa in quattro parti, ciascuna delle quali contiene cinque libri: le prime tre parti sono state scritte e pubblicate tra il 1811 e il 1814, mentre la quarta parte, nella quale sono compresi scritti prodotti da Goethe soprattutto fra il 1817 e il 1831, fu pubblicata, a cura di Eckermann e Riemer, dopo la morte dell'autore, avvenuta nel 1832. Il volume postumo costituisce il quarantottesimo volume della cosiddetta \"edizione finale\" (\"Ausgabe letzter Hand\") delle \"Opere di Goethe\" (\"Goethe\u2019s Werke\").\nContenuto.\nNella premessa, Goethe indica l'occasione che ha dato origine alla sua autobiografia: la lettera di un suo amico, di cui non rivela il nome, il quale, avendo esaminato l'opera poetica di Goethe in 12 volumi, invita il poeta a indicare le circostanze nelle quali erano state composte le singole opere. Come peraltro il titolo fa intendere, Goethe riconosce, nella vita di ciascun individuo del suo tempo e quindi anche nella propria vita, un cammino esemplare e istruttivo anche per gli altri, affermando quindi la coincidenza fra poesia e verit\u00e0: \u00abMi posi subito al lavoro, Cominciai a ristabilire l'ordine cronologico delle opere grandi e piccole contenute nella collezione accennata dall'amico. Cercai di ricordarmi del tempo e delle circostanze in cui ognuna di esse era nata. Ma tosto mi accorsi che le difficolt\u00e0 erano maggiori assai di quanto avevo creduto. Per spiegare tutto l'andamento dei mio sviluppo, per colmare ogni lacuna ci volevano per ogni opera lunghe introduzioni ed epiloghi. Mancava nella collezione delle mie opere tutta quella parte di lavori che erano stati per me null'altro che esercizi; mancavano quasi tutti i frammenti; alcune opere poi, essendo state rifatte pi\u00f9 volte ed in varie epoche, avevano perduto completamente la loro forma primitiva. Oltre la spiegazione e la successione dei singoli miei lavori, avrei pure dovuto esporre gli studi da me percorsi nelle scienze e nelle arti e tutto ci\u00f2 che, solo o con amici, avevo studiato e pubblicato. [...] Cercando di renderla completa colla narrazione dei miei sentimenti intimi, delle influenze estranee da me subite, di tutti i gradi del mio sviluppo, fui costretto a lasciare il cerchio della mia vita intima e privata; mi vidi ad un tratto nel mondo in mezzo a centinaia di uomini importanti, che direttamente od indirettamente avevano contribuito alla formazione della mia mente; mi trovai nelle fluttuazioni immense della politica, che aveva esercitato essa pure sopra di me quell'influenza che ha fatto subire a tutti gli uomini del nostro tempo. Non dovevo trascurare nessuno di tutti quei particolari, essendo lo scopo di ogni biografia di rappresentare l'uomo quale prodotto del suo tempo\u00bb.\nGoethe ricostruisce la sua vita e la sua attivit\u00e0 sulla base di ricordi personali, di testimonianze epistolari, dei ricordi degli amici (in particolare, di Friedrich Wilhelm Heinrich von Trebra, Karl Ludwig von Knebel, e Johann Friedrich Heinrich Schlosser, e dall'esame di quanto sua madre aveva raccontato a Bettina Brentano von Arnim.\nDal primo a met\u00e0 del sesto libro Goethe descrive gli anni dell'infanzia trascorsi nella casa paterna, a Francoforte; descrive i rapporti familiari (il padre Johann Caspar, dotto, pedante e rigoroso, la madre Catharina Elisabeth di temperamento gioviale e vivace; la sorella Cornelia, poco pi\u00f9 piccola di lui, essendo nata nel 1750); i primi studi (le lingue straniere, il Vecchio Testamento); le amicizie, il primo amore (una bambina di nome Gretchen); i rapporti con il mondo esterno (Guerra dei sette anni durante la quale i Goethe dovettero ospitare il conte francese de Thorane; l'incoronazione a Francoforte di Giuseppe II a imperatore del SRI). \nDalla seconda met\u00e0 del sesto libro all'undicesimo libro, Goethe narra la sua adolescenza e la prima giovinezza: gli studi di giurisprudenza e di letteratura all'Universit\u00e0 di Lipsia; l'amore per l'arte e la cultura classica e successivamente per la chimica; le prime amicizie con giovani intellettuali tedeschi; l'assistenza ricevuta da Susanna Klettenberg, un'amica di famiglia pietista, durante un grave malattia; il trasferimento all'Universit\u00e0 di Strasburgo per lo studio del diritto e della medicina; l'incontro con Herder che diventer\u00e0 suo amico e mentore; i viaggi in Alsazia-Lorena; la scoperta delle opere di Shakespeare; la laurea in giurisprudenza; l'amore per Friederike Brion; il ritorno a Francoforte (nel 1771)\nDal dodicesimo libro in poi il poeta tratta della prima et\u00e0 matura, descrive la cultura dello Sturm und Drang, le sue prime composizioni e i suoi primi successi (il \"G\u00f6tz von Berlichingen\" e il \"Werther\"); il viaggio lungo il Reno con Lavater e Basedow; l'influenza di Spinoza; i piani per un \"Maometto\", un \"Ebreo errante\" e un \"Prometeo\", l'amore per Lili Sch\u00f6nemann: il viaggio in Svizzera; la composizione dell\"'Egmont\". L'autobiografia termina con la sua attesa, a Francoforte, del giovane granduca di Weimer; poich\u00e9 costui tuttavia ritarda, Goethe decide di partire improvvisamente per la Svizzera; si reca perci\u00f2 ad Heidelberg, dove trascorre la notte, finch\u00e9 al mattino sente sotto le finestre dell'albergo il postiglione mandato dal granduca per richiamarlo.\nCritica.\nIl vocabolo tedesco ' \u00e8 \"intraducibile\", pi\u00f9 che ambiguo: di solito in lingua italiana \u00e8 tradotto con \"poesia\", ma veicola anche significati complementari. In lingua tedesca esiste il termine ' che, come il corrispondente italiano \"poesia\" deriva etimologicamente dal vocabolo ; \"Dichtung\" deriva invece dal verbo latino \"dictare\" (\"dettare\") e veicola anche i significati di \"dettato\", nel senso di \u00abmodo di scrivere, di esprimersi, per ci\u00f2 che riguarda la lingua e lo stile\u00bb e di \"fiction\". Per Ewald Eiserhardt l'uso del termine \"Dichtung\" suggerisce che Goethe, nel redigere l'autobiografia non si sentiva vincolato alla realt\u00e0, ma avrebbe trattato solo di eventi scelti perch\u00e9 atti a diventare parte di un'opera d'arte.\n\"Poesia e verit\u00e0\" espone con minuzia di particolari la vita e le circostanze dell'attivit\u00e0 letteraria di Goethe; a volte nell'autobiografia si avvertono omissioni o lacune che tuttavia si riescono a colmare integrandole con altre opere letterarie di Goethe. Infatti attraverso \"Poesia e verit\u00e0\" si pu\u00f2 sempre passare dai dati biografici dell'autore alle sue creazioni, le quali, a loro volta, come ha scritto una volta lo stesso Goethe, costituiscono \"una biografia continua\". Oltre che modello esemplare per altre successive autobiografie, soprattutto in ambito culturale tedesco, \"Poesia e verit\u00e0\" \u00e8 stata anche soggetta a parodie, la pi\u00f9 nota delle quali \u00e8 \"Confessioni del cavaliere d'industria Felix Krull\" di Thomas Mann'."}
{"id": "6321497", "revid": "1543377", "url": "https://it.wikipedia.org/wiki?curid=6321497", "title": "Elegant Yokai Apartment Life", "text": " \u00e8 una serie di light novel scritta e illustrata da Hinowa K\u014dzuki, pubblicata in dieci volumi da K\u014ddansha, sotto l'etichetta Ya! Entertainment, tra ottobre 2003 e marzo 2009. Un adattamento manga ha iniziato la serializzazione sul \"Monthly Sh\u014dnen Sirius\" sempre di K\u014ddansha il 26 maggio 2011, mentre un adattamento anime, prodotto da Shin-Ei Animation, \u00e8 stato trasmesso in Giappone tra il 3 luglio e il 25 dicembre 2017.\nMedia.\nLight novel.\nLa serie di light novel, scritta e illustrata da Hinowa K\u014dzuki, \u00e8 composta da dieci volumi pubblicati da K\u014ddansha, sotto l'etichetta Ya! Entertainment, tra il 10 ottobre 2003 e il 10 marzo 2009. Una raccolta di storie secondarie \u00e8 stata messa in vendita l'8 agosto 2013.\nManga.\nUn adattamento manga di Waka Miyama ha iniziato la serializzazione sulla rivista \"Monthly Sh\u014dnen Sirius\" di K\u014ddansha il 26 maggio 2011. Il primo volume \"tank\u014dbon\" \u00e8 stato pubblicato il 9 novembre 2011 e al 9 novembre 2018 ne sono stati messi in vendita in tutto diciassette.\nAnime.\nAnnunciato il 25 marzo 2017 sul \"Monthly Sh\u014dnen Sirius\" di K\u014ddansha, un adattamento anime, prodotto da Shin-Ei Animation e diretto da Mitsuo Hashimoto, \u00e8 andato in onda dal 3 luglio al 25 dicembre 2017. La composizione della serie \u00e8 stata affidata a Yasunori Yamada, mentre il character design \u00e8 stato sviluppato da Tomomi Shimazaki. Le sigle di apertura e chiusura sono rispettivamente \"Good Night Mare\" di Lozareena e di Atsushi Abe e Y\u016bichi Nakamura. In tutto il mondo, ad eccezione dell'Asia, gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll."}
{"id": "6321528", "revid": "124123", "url": "https://it.wikipedia.org/wiki?curid=6321528", "title": "Andrej Jurkov", "text": "Biografia.\nInizi\u00f2 a gareggiare nel 2004 come frenatore per la squadra nazionale russa. Esord\u00ec in Coppa del Mondo all'avvio della stagione 2004/05, il 27 novembre 2004 a Winterberg dove si piazz\u00f2 al 21\u00ba posto nel bob a due in coppia con Evgenij Popov, colse il suo primo podio il 14 dicembre 2008 a Igls (3\u00ba nella gara a quattro con Dmitrij Abramovi\u010d, Filipp Egorov e P\u00ebtr Moiseev). Gareggi\u00f2 in \"Coppa Europa\" a partire dalla stagione 2006/07 e si distinse nelle categorie giovanili conquistando due medaglie nel bob a quattro ai mondiali juniores di cui una d'oro vinta a Sch\u00f6nau am K\u00f6nigssee 2009 con Dmitrij Abramovi\u010d alla guida e un argento colto a Sankt Moritz 2010, stavolta col pilota Nikita Zacharov.\nPartecip\u00f2 alle olimpiadi di classificandosi all'ottavo posto nella gara a quattro con l'equipaggio pilotato da Evgenij Popov.\nPrese inoltre parte ai mondiali di Sch\u00f6nau am K\u00f6nigssee 2011 piazzandosi al 10\u00ba posto nella gara a quattro con Aleksandr Kas'janov a condurre il mezzo. Ai campionati europei conta invece due partecipazioni e un quarto posto come risultato migliore, ottenuto ad Altenberg 2011 e sempre con Kas'janov alla guida."}
{"id": "6321530", "revid": "15756", "url": "https://it.wikipedia.org/wiki?curid=6321530", "title": "Abu Bakar di Johor", "text": "Primi anni.\nWan Abu Bakar nacque a Teluk Belanga, oggi Telok Blangah, presso Singapore il 3 febbraio 1833. Era il figlio maggiore del temenggong Tun Ibrahim, che a sua volta era discendente matrilineare del sultano Abdul Jalil Shah IV, il primo sultano di dinastia Bendahara. Abu Bakar trascorse l'infanzia nel Kampung del padre a Teluk Belanga. Fin dalla giovane et\u00e0 fu istruito da insegnanti locali in Islam e Adat (la legge tradizionale malese), prima di essere inviato alla Scuola malese di Teluk Belanga, un istituto missionario gestito dal reverendo Benjamin Peach Keasberry. Sotto la guida degli insegnanti missionari, Abu Bakar fu guidato nel sviluppare le buone maniere di un gentiluomo inglese e la capacit\u00e0 di parlare correntemente la lingua inglese, oltre al nativo malese.\nNel 1851, divenuto maggiorenne, cominci\u00f2 ad affiancare il padre nei suoi negoziatiti contro il sultano Ali. Tun Ibrahim rivendicava infatti il diritto di sovranit\u00e0 sul paese. Quando il padre invecchi\u00f2, a poco a poco deleg\u00f2 ad Abu Bakar le funzioni amministrative statali. Durante questo periodo, alcuni ufficiali britannici elogiarono le ottime capacit\u00e0 diplomatiche dell'erede al trono, tra essi vi fu William Napier, come testimoniano i suoi diari. Napier aveva accompagnato Abu Bakar a prendere Tengku Teh, la madre del deposto sultano di Lingga, Mahmud Muzaffar Shah a Johor poco dopo che il figlio cominciasse a rivendicare la sovranit\u00e0 sul Pahang.\nLo scoppio della guerra civile del Pahang l'anno successivo vide Abu Bakar stringere amicizia con Tun Mutahir, al quale forn\u00ec supporto per i suoi sforzi di guerra. Abu Bakar spos\u00f2 la figlia di Mutahir nel 1860 durante una visita nel Pahang e l'anno successivo firm\u00f2 con il suocero un trattato di amicizia, alleanza e garanzia di sostegno reciproco. Nel frattempo, il temenggong Tun Ibrahim, in cattiva salute da molto tempo, mor\u00ec per un attacco di febbre alta il 31 gennaio 1862.\nAmministrazione di Johor.\nAnni come temenggong (1862-1868).\nAbu Bakar assunse la carica di temenggong di Johor tre giorni dopo la morte del padre. Al momento della successione, il suo paese stava affrontando la minaccia politica dal deposto sultano Mahmud Muzaffar Shah. Quest'ultimo rivendicava la sovranit\u00e0 su Johor e Pahang e mirava a rovesciare il sultano di Terengganu con il sostegno del Siam. Mahmud Muzaffar Shah sigl\u00f2 un'alleanza con Tun Ahmad, fratellastro e rivale del bendahara Tun Koris. Questa alleanza preccup\u00f2 Abu Bakar perch\u00e9 la caduta di Tun Koris avrebbe minacciato la sua posizione politica. Firm\u00f2 quindi un trattato di amicizia con Tun Koris nel giugno 1862 e invi\u00f2 un piccolo corpo di spedizione nel Pahang per sostenerlo quando scoppi\u00f2 la guerra nell'agosto successivo.\nDurante i primi due anni del suo regno, Abu Bakar cominci\u00f2 a siglare contratti di tipo occidentale (definiti in malese come surat sungai, letteralmente \"documenti fiume\", con i Kapitan Cina (leader cinesi) che avevano stabilito piantagioni lungo il corso del fiume Johor. Le prime lettere di autorit\u00e0 (surat kuasa) furono emesse quando i primi leader cinesi cominciarono a giungere nel Johor negli anni '50. Abu Bakar rapidamente stabil\u00ec buoni rapporti con i Kapitan Cina; un amministratore malese era infatti in grado di parlare il dialetto teochew (la lingua parlata dalla maggior parte dei Kapitan Cina) e leggere il cinese per questi scopi. Inoltre assunse un imprenditore cinese di Taishan, Wong Ah Fook, per supervisionare la costruzione dell'Istana Besar, il nuovo palazzo reale.\nVari gruppi dialettali cinesi cominciarono a competere per gli interessi commerciali negli anni '50 e '60. Ci\u00f2 port\u00f2 anche ad atti di violenza. Abu Bakar e i Kapitan Cina del Johor, che erano principalmente immigrati da Chaozhou, cercarono di assimilare gli imprenditori cinesi di origine non teochew. Abu Bakar diede il riconoscimento ufficiale e il supporto al ramo di Johor del Ngee Ann Kongsi, una societ\u00e0 segreta dei cinesi di Singapore. Il Johor prosper\u00f2 grazie ai grandi ricavi generati dalle piantagioni di Uncaria e pepe gestite dai Kapitan Cina. Abu Bakar fu molto generoso con questi imprenditori come riconoscimento per il loro contributo allo Stato. Tra i suoi beneficiari vi fu un amico di famiglia di lunga data, Tan Hiok Nee, al quale fu concesso un seggio nel Consiglio di Stato. Le piantagioni erano gestite in modo relativamente indipendente dal governo statale e Abu Bakar era preoccupato dal possibile pericolo per le piantagioni nel caso di una crisi economica. Nel 1864, poco dopo lo scoppio di una crisi finanziaria a Singapore, Abu Bakar impose nuove regole su queste piantagioni, essendo molte di esse propriet\u00e0 di imprenditori cinesi di Singapore. I Kapitan Cina e la Camera di Commercio di Singapore furono particolarmente disturbati dalla nuova normativa e accusarono Abu Bakar di tentare di imporre il monopolio del commercio sul Johor. Il governo britannico mise sotto pressione il sovrano per ritirare i regolamenti, cosa che fece nel gennaio del 1866. I Kapitan Cina affrontarono notevoli difficolt\u00e0 nel garantire nuovi accordi con Abu Bakar. La crisi fu risolta, dopo qualche mese quando il temenggong design\u00f2 cinque nuove porte per la registrazione del carico e gli inglesi ammorbidirono la loro animosit\u00e0 contro di lui.\nIl rapporto di Abu Bakar con il sovrano di Muar ed ex sultano di Johor Ali rimase teso. Poco dopo che Abu Bakar succedette al padre, invi\u00f2 una lettera all'ex sultano per riaffermare la sovranit\u00e0 sul Johor e sul Segamat, che Ali a questo punto sperava di recuperare. Nel 1860, Ali inoltre prese in prestito una grossa somma da un usuraio indiano generando una forte irritazione nel sovrano. Di fronte alla difficolt\u00e0 di ripagare il suo debito, Ali chiese ad Abu Bakar di pagare una pensione mensile all'usuraio; in un'altra lettera chiese una rendita per se stesso e per il creditore. Nel 1866, quando l'usuraio present\u00f2 una denuncia al governo coloniale britannico, Ali cerc\u00f2 di ottenere un prestito da Abu Bakar per rimborsare i suoi debiti in sospeso. Come risultato di queste irritazioni continue, Abu Bakar persuase il governatore degli Stabilimenti dello Stretto a firmare un accordo per sospendere la pensione dell'ex sovrano.\nAbu Bakar revision\u00f2 il codice islamico del Johor nel 1863, dopo che il sultano di Terengganu revision\u00f2 il sistema giudiziario islamico del suo paese per essere pi\u00f9 strettamente allineato con la shari'a. In una lettera al governatore degli Stabilimenti dello Stretto, Abu Bakar espresse la speranza che la sua riforma fosse pi\u00f9 simile alle idee europee. Nel 1864 fond\u00f2 una scuola di inglese a Tanjung Puteri. Due anni pi\u00f9 tardi spost\u00f2 la sede amministrativa del paese a Tanjung Puteri, che ufficialmente rinomin\u00f2 Johor Bahru. Fu istituita una nuova amministrazione modellata sullo stile europeo con alcuni elementi di governo tradizionale malese. Reclut\u00f2 alcuni dei suoi parenti pi\u00f9 stretti e diversi suoi compagni di classe della Scuola malese Teluk Blanga e istitu\u00ec un consiglio consultivo che comprendeva due capi cinesi. Nei primi anni '70, il governatore degli Stabilimenti dello Stretto Sir Harry Ord afferm\u00f2 che Abu Bakar (che era diventato maharaja nel 1868) era \"l'unico raja in tutta la penisola e in tutti gli stati confinanti che governa in accordo con la pratica delle nazioni civili\".\nAnni come maharaja (1868-1885).\nDurante una visita di Stato in Inghilterra nel 1866, Abu Bakar era comunemente definito come \"maharaja\" di Johor. Ci\u00f2 lo port\u00f2 a rendersi conto che il titolo malese di temenggong era poco conosciuto nel mondo occidentale. Cominci\u00f2 a contemplare un cambiamento di titolo e per questo mand\u00f2 il suo cugino, Ungku Haji Muhammad ed il Dato Bentara, Dato Jaafar ad incontrare lo storico bugis Raja Ali Haji che risiedeva a Riau. Raja Ali sostenne la causa di Abu Bakar dopo aver fatto un esame incrociato e concluse che gli ultimi titolari della sua carica avevano esercitato il controllo effettivo sugli affari di Johor, piuttosto che i sultani della dinastia Bendahara. Inoltre, per archiviare le questioni relative alla sua presunta mancanza di diritti di governo per mancanza di antenati reali, fu grado di tracciare l'ascendenza del sovrano fino al sultano Abdul Jalil Shah IV e ai suoi antenati patrilineari. Anche il sultano di Lingga diede la sua approvazione per un riconoscimento formale di Abu Bakar come maharaja di Johor, dopo che Ungku Haji e Dato Jaafar si recarono a Lingga per presentare le loro richieste. Abu Bakar ebbe anche l'approvazione del governatore degli Stabilimenti dello Stretto per il suo cambiamento del titolo. Fu ufficialmente proclamato maharaja di Johor il 30 giugno 1868.\nPoco dopo la sua proclamazione a maharaja, Abu Bakar diede il via alla costruzione di una ferrovia in legno tra Johor Bahru e Gunung Pulai dopo che alcuni europei avevano proposto di creare un rifugio e una casa di cura. La costruzione della ferrovia inizi\u00f2 nel luglio 1869 e la prima parte, tra Skudai e Johor Bahru, venne completata nel 1874. Il progetto di costruzione venne interrotto dopo un incidente che vide una locomotiva deragliare a causa di attacchi di termiti ai binari di legno all'interno della porzione di Skudai e per carenza di fondi.\nA met\u00e0 degli anni '70 il governatore degli Stabilimenti dello Stretto William Jervois, contempl\u00f2 di nominare il maharaja Abu Bakar signore dei capi del Negeri Sembilan dopo che gli inglesi non riuscirono a sedare la violenza settaria a Sungai Ujong. Tuanku Antah ibni Yamtuan Radin divenne capo facente funzione della confederazione che comprendeva una serie di piccoli Stati all'interno della regione e Abu Bakar divenne consigliere del Negeri Sembilan (tranne che di Sungai Ujong) nel 1878. Si credeva che Abu Bakar nutrisse ambizioni espansionistiche, come suggerito dal suo coinvolgimento nella guerra civile del Pahang tra il 1857 e il 1864. Il governatore successivo, Frederick Weld, aspirava ad un forte controllo britannico negli eventi degli stati malesi ed era stanco dell'influenza di Abu Bakar. I capi del Negeri Sembilan non vedevano con favore la prospettiva di entrare nella sfera di influenza del Johor e, nel 1881, Weld convinse i capi della confederazione di trattare direttamente con Singapore piuttosto che con Abu Bakar. Dal 1883 al 1887 furono nominati diversi ufficiali britannici per sorvegliare gli affari di governo. In poco tempo ottennero poteri simili a quello di un residente britannico.\nNel 1877, dopo la morte del sultano Ali, il raja temenggong di Muar e i suoi capi villaggio votarono a favore di una fusione tra il sultanato di Muar e il Johor a seguito di una disputa per la successione tra due dei figli del defunto sultano. Il figlio maggiore di Ali, Tengku Alam, contest\u00f2 la legittimit\u00e0 dei desideri dei capi trib\u00f9 e tent\u00f2 di far valere le sue pretese sul reame paterno. Nel 1879, nel tentativo di recuperare la corona, fece scoppiare la guerra civile Jementah ma fu rapidamente schiacciato dalle forze del maharaja. Nel corso degli anni '80, Abu Bakar incoraggi\u00f2 attivamente i leader cinesi per creare nuove piantagioni di pepe a Muar.\nNel frattempo, gli sforzi per mantenere Abu Bakar sotto controllo resero tese le relazioni tra il Johor e Singapore. Abu Bakar, fu essere sempre pi\u00f9 riluttante ad accettare consigli dagli uomini di legge britannici e sempre pi\u00f9 si rivolse ai suoi avvocati privati. Quando Weld espresse la sua intenzione di mettere un ministro residente a Johor, Abu Bakar decise di intraprendere un viaggio in Inghilterra nell'agosto del 1884 per negoziare nuovi termini con il Colonial Office. L'assistente sottosegretario del Ministero delle Colonie Robert Meade, ammise la richiesta di Abu Bakar di non nominare un ministro residente britannico nel suo regno anche se il sovrano accett\u00f2 in linea di principio la nomina di un consulente britannico per il suo sultanato. Questo ufficio rimase per\u00f2 vacante fino al 1914. Venne redatto un accordo che permise ad Abu Bakar di mantenere il controllo sugli affari interni in cambio del controllo britannico sulla politica estera dello Stato.\nAnni come sultano (1885-1895).\nIl bendahara di Pahang, Wan Ahmad, fu proclamato sultano nel 1881. Abu Bakar, stanco del contesto politico sempre pi\u00f9 ostile imposto da Weld, cominci\u00f2 a considerare l'importanza della superiore autorit\u00e0 morale che era accordata a un sultano rispetto che a un maharaja. Nel 1885, al suo ritorno in patria, Abu Bakar promosse la creazione di un sistema postale e di una magistratura modellata secondo le linee britanniche, cos\u00ec come di una forza militare.\nDurante il suo soggiorno a Londra alla fine del 1885, il sovrano espresse il desiderio di ricevere un riconoscimento formale come sultano di Johor. Incontr\u00f2 anche la regina Vittoria che divenne sua amica personale. La sovrana acconsent\u00ec ai suoi desideri e l'11 dicembre 1885 venne siglato un trattato tra Abu Bakar e il Colonial Office che formalizz\u00f2 le relazioni tra Regno Unito e Johor. Abu Bakar istitu\u00ec anche un comitato consultivo di Stato a Londra che aveva lo scopo di sorvegliare gli interessi del Johor nella capitale dell'Impero britannico. Diversi ufficiali in pensione del Colonial Office, tra cui William Fielding e Cecil Smith, vennero nominati personalmente da Abu Bakar per sorvegliare l'amministrazione coloniale.\nIl riconoscimento formale come sultano ricevuto da Abu Bakar dagli inglesi attir\u00f2 le critiche dei malesi di Johor. Un pantun, cio\u00e8 una forma poetica malese, che ironizzava il sultano divenne molto popolare. Molti malesi erano contrari ad accettare Abu Bakar come loro sovrano di primaria importanza, essendo scettici riguardo alle sue origini politiche e ai suoi titoli bugis. Inoltre, la sua affinit\u00e0 con la cultura occidentale non era apprezzata dai malesi culturalmente conservatori. Il 13 febbraio 1886 si tenne una cerimonia di proclamazione in cui Abu Bakar annunci\u00f2 ufficialmente l'adozione del titolo di \"sultano\" al posto di \"maharaja\". Il 31 luglio successivo fond\u00f2 le prime decorazioni statali ovvero l'Ordine famigliare reale di Johor e l'Ordine della Corona di Johor.\nAbu Bakar chiam\u00f2 Wong Ah Fook, un imprenditore cinese e suo conoscente da lungo tempo, per sovrintendere allo sviluppo di Johor Bahru. L'Archivio Johor dimostra che Wong era il pi\u00f9 grande imprenditore edile di quel tempo e che fu coinvolto in almeno venti progetti di lavori pubblici tra il 1887 e il 1895. Inoltre, Wong fu incaricato di supervisionare la costruzione della Moschea di Stato e di diversi palazzi sotto la direzione del sovrano. Come ringraziamento per i contributi di Wong allo Stato, nel 1892 Abu Bakar gli concesse un appezzamento di terreno nel cuore di Johor Bahru. In questo appezzamento Wong cur\u00f2 la costruzione di un villaggio, Kampong Ah Fook, e di una strada, la Jalan Wong Ah Fook.\nIl 14 aprile 1895, Abu Bakar promulg\u00f2 la Costituzione dello Stato di Johor redatta da Abdul Rahman Andak. La Costituzione dello Stato fu considerata un punto di svolta per l'amministrazione del regno. Alcune fonti suggeriscono che Abu Bakar, timoroso della sua possibile morte imminente alla luce della sua salute cagionevole, promulg\u00f2 la Costituzione con l'intento di preservare l'indipendenza dello Stato alla luce della crescente influenza politica britannica negli stati malesi.\nRelazioni estere.\nRegno Unito.\nAbu Bakar fece la sua prima visita di Stato mentre era ancora temenggong. Nel 1866 si rec\u00f2 in Inghilterra con Dato' Jaafar e incontr\u00f2 i membri della famiglia reale inglese, in particolare la regina Vittoria ed il principe di Galles Edoardo. La regina confer\u00ec ad Abu Bakar il titolo di cavaliere comandante dell'Ordine della Stella d'India, che egli apprezz\u00f2 molto. Il viaggio, come riferito sia Abu Bakar che da Dato' Jaafar, gener\u00f2 ricordi duraturi dell'Inghilterra e ispir\u00f2 il sovrano nel promuovere lo sviluppo del suo paese lungo linee britanniche. Nove anni pi\u00f9 tardi, Abu Bakar si rec\u00f2 a Calcutta per incontrarsi con il principe Edoardo, in visita in quella citt\u00e0. L'anno seguente, il principe Edoardo confer\u00ec ad Abu Bakar la medaglia d'oro del principe di Galles. Nel 1878 fece un altro viaggio a Londra, dove venne invitato a partecipare al ballo di Stato a Buckingham Palace. Anche le residenze di Abu Bakar vennero modellati secondo le linee britanniche. Quando i principi Giorgio e Alberto Vittorio visitarono il sultanato nel 1880 commentarono che l'enorme salotto del palazzo di Abu Bakar assomigliava molto alle camere da letto del castello di Windsor. Abu Bakar era un appassionato giocatore di polo e fece qualche partita con i principi in visita. Anche George Sutherland-Leveson-Gower, III duca di Sutherland elogi\u00f2 l'ospitalit\u00e0 di Abu Bakar durante la sua visita di Stato fatta dopo la nomina a sultano e rifer\u00ec di aver apprezzato la cucina malese che Abu Bakar gli aveva proposto.\nIn particolare, la regina Vittoria divenne una cara amica di Abu Bakar soprattutto durante i suoi ultimi anni di regno. Durante una visita in Inghilterra del febbraio 1891, Abu Bakar venne ricevuto personalmente dalla regina e fu invitato a cena dalla sovrana al castello di Windsor. La regina teneva Abu Bakar in grande stima; lei stessa lo aveva definito \"amico affettuoso\" in una lettera inviata ad Abu Bakar nel marzo 1891. Secondo quanto riferito, la regina Vittoria apprezz\u00f2 molto il modello d'argento dell'Albert Memorial che Abu Bakar le invi\u00f2 come regalo per il suo giubileo d'oro nel 1887. Poco prima della sua morte, nel maggio del 1895, la regina Vittoria invi\u00f2 il suo medico personale per curare Abu Bakar, gravemente malato al suo arrivo a Londra.\nAltri paesi.\nDurante il suo tour europeo del 1866, Abu Bakar visit\u00f2 l'Impero ottomano dove incontr\u00f2 il sultano Abdul Aziz. Il sultano le present\u00f2 Ruggyyah Hanum, una principessa circassa. Ruggyyah Hanum spos\u00f2 Ungku Abdul Majid, fratello di Abu Bakar, dopo il suo arrivo nel Johor. In seguito, dopo la morte del primo marito, si rispos\u00f2 con Dato' Jaafar, che aveva accompagnato Abu Bakar durante il suo viaggio del 1866. Durante la sua seconda visita in Inghilterra, nell'agosto del 1878, Abu Bakar scrisse al colonnello Anson da South Kensington del suo desiderio di visitare Parigi, Vienna e l'Italia. Si rec\u00f2 poi a Parigi e Vienna dove ricevette una calda accoglienza dal principe Enrico del Liechtenstein prima di tornare in patria. Tre anni dopo, visit\u00f2 la Prussia, dove gli venne conferito l'Ordine della Corona. Nel 1891 e nel 1893 fece altri due tour europei separati con un medico personale al suo fianco, durante i quali incontr\u00f2 l'imperatore Francesco Giuseppe I d'Austria, re Umberto I d'Italia, papa Leone XIII e il sultano Abdul Hamid II che gli conferirono altre onorificenze.\nNel 1881, Abu Bakar visit\u00f2 Giava, all'epoca sotto il dominio olandese. Nello stesso anno, ricevette re Kal\u0101kaua delle Hawaii durante il suo tour in giro per il mondo che confer\u00ec a lui e al segretario di stato Muhammad Salleh la gran croce dell'Ordine reale di Kalakaua. and State Secretary, Muhammad Salleh. L'imperatore della Cina Guangxu gli concesse la prima classe dell'Ordine Imperiale del Doppio Dragone per il suo giusto trattamento dei cinesi nel suo paese.\nFamiglia.\nAbu Bakar spos\u00f2 la sua prima moglie, Engku Chik, durante il suo soggiorno nel Pahang nel 1857. Abu Bakar era legato a lei da legami familiari; Engku Chik era la sorella di Tun Koris, che gi\u00e0 era suo cognato. Con Engku Chik ebbe una figlia, Tunku Besar Putri. La sua seconda moglie fu Cecilia Catherina Lange. Ella era la figlia di un commerciante danese, Mads Johansen Lange, e della sua moglie cinese, Nonna Sangnio. Con lei ebbe un figlio, Tunku Ibrahim, e una figlia, Tunku Mariam. Lange incontr\u00f2 Abu Bakar mentre era a Singapore e adott\u00f2 il nome musulmano di \"Zubaidah\" dopo il suo matrimonio con Abu Bakar celebrato nel 1870. Nel 1885, Abu Bakar spos\u00f2 una donna cinese di Canton, Wong Ah Gew, con la quale ebbe una figlia, Tunku Azizah. Wong assunse il nome musulmano di \"Fatimah\" dopo il matrimonio con il monarca. Nel luglio 1886 venne incoronata sultana. Abu Bakar teneva Wong in grande stima tanto che divenne sua confidente e la coinvolse negli affari di Stato. Wong era anche un'amica fraterna dell'imprenditore edile Wong Ah Fook anche perch\u00e9 condividevano il cognome e il dialetto. Wong mor\u00ec nel 1891. Nel corso della sua visita di Stato nell'Impero ottomano del settembre del 1893, Abu Bakar spos\u00f2 la sua quarta moglie, Khadijah Khanum, che era di origini circasse. Ella era sorella della gi\u00e0 menzionata principessa Ruggyah. Con lei ebbe una figlia, Tunku Fatimah, nel febbraio successivo. Dopo la morte di Wong, Khadijah le succedette come sultana.\nMorte.\nAi primi di maggio del 1895, Abu Bakar si rec\u00f2 a Londra con il figlio e successore designato, Tunku Ibrahim con la speranza di radunare sostegno e riconoscimento al suo ruolo. Egli era ormai gi\u00e0 molto malato ed era affetto da un'infiammazione dei reni da qualche tempo. Era anche affetto dal morbo di Bright, una malattia renale. Essendo molto debole, alla partenza dovette essere trasportato a bordo della nave su una sedia a rotelle. Raggiunse Londra il 10 maggio e prese alloggio al Bailey's Hotel. Rimase per\u00f2 costretto a letto. I medici non gli permisero di ricevere molti visitatori; tra questi pochi vi fu il principe Arturo, duca di Connaught e Strathearn che si rec\u00f2 al suo capezzale due volte. La regina Vittoria invi\u00f2 il suo medico personale, Douglas Powell a visitarlo dopo aver saputo della sua malattia.\nDurante il suo soggiorno in hotel, Abu Bakar contrasse una polmonite che lo port\u00f2 alla morte la sera del 4 giugno 1895. Il suo corpo fu riportato in patria da un man-of-war che ancor\u00f2 a Penang. Il 7 settembre successivo, dopo il funerale di Stato, fu sepolto nel mausoleo reale Mahmoodiah di Johor Bahru. Il figlio, Tunku Ibrahim fu incoronato nel novembre dello stesso anno.\nEredit\u00e0.\nAbu Bakar \u00e8 spesso accreditato come \"il fondatore del moderno Johor\". Istitu\u00ec un sistema burocratico e un servizio civile di stampo occidentale e consolid\u00f2 l'economia agricola che consisteva soprattutto in piantagioni di Uncaria e di pepe dirette da leader cinesi, conosciuti come \"Kangchu\" nel dialetto teochew. Le piantagioni di Uncaria e pepe vennero introdotte durante gli anni '40 dagli immigrati cinesi. Spesso, Abu Bakar era chiamato dai governanti malesi degli Stati confinanti per fornire consulenze quando dovevano prendere decisioni importanti. In particolare, divenne un confidente del sultano di Pahang, Wan Ahmad dopo che nel 1887 Abu Bakar lo persuase ad accettare un semplice consulente britannico invece di un ministro residente. Il governo coloniale a quel tempo era alla ricerca di un maggiore controllo sulla penisola malese e cercava di imporre rumorosi ministri residenti britannici. Il governo coloniale nel 1885 tent\u00f2 invano di imporre un ministro residente nel Johor ma lo Stato mantenne la sua indipendenza negli affari interni fino al 1914.\nAbu Bakar fu anche il primo sovrano malese a visitare l'Europa nel 1866. Era un anglofilo e si mescolava comodamente con gli europei. Il governatore britannico, Sir Harry Ord una volta descrisse Abu Bakar al Segretario di Stato del Regno Unito come un \"gentleman inglese\" nei suoi gusti e nelle sue abitudini. Abu Bakar fu per\u00f2 anche criticato, soprattutto dagli studiosi malesi pi\u00f9 conservatori che non gradivano i suoi gusti occidentali. La propensione di Abu Bakar per uno stile di vita stravagante e i viaggi all'estero portarono ad un impoverimento della tesoreria di Stato al momento della sua morte. Almeno uno studioso, Nesalmar Nadarajah, suggerisce che la perdita di indipendenza che il Johor sub\u00ec nei primi anni del XX secolo fu causato dalla povert\u00e0 delle casse reali. Inoltre, Nadarajah afferma che un altro motivo della perdita di indipendenza fu la mancanza di attenzione sul suo giovane figlio, Tunku Ibrahim, che mancava di una corretta educazione e di formazione nell'arte dell'amministrazione statale e diplomatica, quando succedette al padre come sultano poco pi\u00f9 che ventenne.\nMolti degli edifici dello Stato, che vennero costruiti durante il regno di Abu Bakar presero a modello gli stili vittoriano e moresco. Abu Bakar pose la costruzione di questi edifici statali sotto stretta sorveglianza e spesso fu chiamato a porre le fondamenta di questi edifici personalmente. Alcuni di questi edifici gli sono intitolati. Il pi\u00f9 importante \u00e8 la Moschea di Stato Sultano Abu Bakar, costruita tra il 1892 e il 1900.\nIl suo pronipote, il sultano Iskandar, gli concesse l'appellativo di \"Al-Khalil\" o \"l'Amato\" nel suo nome postumo. Perci\u00f2 egli \u00e8 indicato come Almarhum Sultan Abu Bakar Sir Al-Khalil Ibni Almarhum Temenggong Seri Maharaja Daeng Ibrahim\nBibliografia.\nCf. https://web.archive.org/web/20170312062613/http://www.stateless.freehosting.net/TTianPiet.htm"}
{"id": "6321534", "revid": "1372005", "url": "https://it.wikipedia.org/wiki?curid=6321534", "title": "Matthias Bernegger", "text": "Biografia.\nLa sua famiglia di Bernegger era di religione protestante, e per questo motivo venne espulso da Asburgo in Austria durante la Controriforma. Si stabilirono a Ratisbona, dove Bernegger frequent\u00f2 anche il ginnasio. Nel 1599, inizi\u00f2 gli studi a Strasburgo, principalmente nei settori della filologia e delle scienze naturali. Era molto interessato nel settore astronomico infatti ebbe come amici i pi\u00f9 noti astronomi del tempo: Giovanni Keplero e Wilhelm Schickard.\nGi\u00e0 nel 1612, Bernegger tradusse l'opera di Galileo Galilei in latino, come \"Tractatus de proportionum instrumento\".\nNel 1632, tramite l'amico \u00c9lie Diodati, Galilei chiese a Bernegger di tradurre il \"Dialogo sopra i due massimi sistemi del mondo\" in latino.\nBernegger era noto per le sue edizioni classiche e per la sua corrispondenza con gli studiosi. Tra i suoi studenti pi\u00f9 noti vi erano: Daniel Czepko von Reigersfeld (1605-1660), Johann Freinsheim, Johann Michael Moscherosch, Martin Opitz e il prussiano Robert Roberthin (1600-1648).\nDal 1607, Bernegger insegn\u00f2, a Caspar Br\u00fclow (1585-1627), presso il ginnasio protestante, e successivamente insegn\u00f2, nel 1616, presso l'Accademia di Strasburgo.\nBernegger era anche molto interessato nel settore politico; e durante la Guerra dei Trent'anni cerc\u00f2 di negoziare con i francesi. Come pacifista, si oppose a Caspar Schoppe, che invocava la guerra santa contro i protestanti."}
{"id": "6321535", "revid": "1161734", "url": "https://it.wikipedia.org/wiki?curid=6321535", "title": "Chiesa di San Giacomo (Rothenburg ob der Tauber)", "text": "La chiesa parrocchiale di San Giacomo (in tedesco: \"Stadtpfarrkirche Sankt Jakob\") \u00e8 il principale luogo di culto evangelico luterano della citt\u00e0 bavarese di Rothenburg ob der Tauber, in Germania.\nStoria e descrizione.\nL'edificio venne iniziato a partire da est nel 1311. Il coro orientale venne completato nel 1322, ma i lavori s'arrestarono. Le vetrate del coro vennero realizzate fra il 1350 e il 1400.\nIl cantiere riprese nel 1373 quando venne eretto il corpo delle navate, terminato sono le 1436. Nel XV secolo vennero alzate anche le due torri poste al lato del coro. Con le loro cuspidi traforate arrivano all'altezza di 57,7 metri la torre nord, e a 55,2 quella sud.\nFra il 1453 e il 1471, venne aggiunto il coro occidentale, a cavallo sopra la strada sottostante, divenuto la \"Cappella del Santo Sangue\".\nLa chiesa venne consacrata nel 1485 e nel 1522 venne destinata al culto protestante.\nTra il 2005 e il 2011 la chiesa fu completamente restaurata.\nOpere d'arte.\nAll'interno della chiesa si trovano numerose e importanti opere d'arte:\n\"Heiligblutaltar\".\nL\u2019\"Altare del Sacro Sangue\", capolavoro dello scultore Tilman Riemenschneider da W\u00fcrzburg che lo realizz\u00f2 fra il 1500 e il 1505 per accogliere una reliquia del Santo Sangue racchiusa in una capsula di cristallo di rocca. Di squisita fattura, il trittico raffigura l\u2019\"Entrata di Ges\u00f9 a Gerusalemme\" (ala destra), l\u2019\"Ultima Cena\" (centro) e il \"Monte degli Ulivi\" (ala sinistra). \u00c8 conservato nella cappella omonima posta nel coro occidentale.\n\"Zw\u00f6lfbotenaltar\".\nL\"'Altare dei Dodici Apostoli\" \u00e8 l'altar maggiore della chiesa, posto nel coro orientale. La pala d'altare, di stile tardo gotico, \u00e8 un'opera intagliata e dipinta risalente al 1466. Raffigura, al centro, la \"Crocifissione\" e \"Santi\", mirabilmente intagliati e dorati; sulle ante \u00e8 dipinta la \"Vita della Vergine\" e sulla predella \u00e8 dipinta \"L'Ultima Cena\". Le pitture sono opera di Friedrich Herlin, le sculture sono, probabilmente, della Scuola di Ulma influenzate dallo stile di Hans Multschers.\n\"Maria Kr\u00f6nungs Altar\".\nL\"'Altare dell'Incoronazione di Maria\", in fondo alla navata destra, venne realizzato intorno al 1520 dalla bottega di Riemenschneider."}
{"id": "6321539", "revid": "1935652", "url": "https://it.wikipedia.org/wiki?curid=6321539", "title": "Rosario Gisana", "text": "Biografia.\n\u00c8 nato a Modica, in provincia di Ragusa e diocesi di Noto, il 14 aprile 1959; proveniente da una devota famiglia cattolica, suo padre era un muratore e sua madre casalinga.\nFormazione e ministero sacerdotale.\nDopo aver ricevuto l'istruzione primaria, nell'ottobre 1970 \u00e8 entrato nel seminario minore di Noto per frequentare la scuola media ed in seguito il Liceo classico statale \"A. Di Rudin\u00ec\" nella stessa citt\u00e0, dove ha ottenuto il diploma. Sentendo maturare la vocazione al sacerdozio, si \u00e8 poi iscritto al seminario maggiore di Acireale ed ha seguito il biennio di studi in filosofia allo Studio teologico \"San Paolo\" di Catania.\nNel 1980, su invito del suo vescovo, si \u00e8 trasferito a Roma come studente dell'Almo collegio Capranica, proseguendo al contempo gli studi in teologia alla Pontificia Universit\u00e0 Gregoriana, dove ha conseguito il baccellierato nel 1983. In seguito ha cominciato a frequentare il Pontificio Istituto Biblico e l'Istituto Patristico Augustinianum.\nRientrato brevemente in Sicilia, \u00e8 stato ordinato diacono nella cattedrale di San Nicol\u00f2 a Noto il 4 aprile 1985. Il 20 febbraio 1986 ha conseguito la licenza in scienze bibliche all'Istituto Biblico, ricevendo poi ordinazione sacerdotale il 4 ottobre seguente, nel duomo di San Giorgio a Modica, per imposizione delle mani di Salvatore Nicolosi, vescovo di Noto; si \u00e8 incardinato ventisettenne, come presbitero della medesima diocesi ed il giorno seguente \u00e8 stato nominato anche canonico del Capitolo della cattedrale.\nTornato nella capitale, nel giugno 1987 ha conseguito anche in teologia e scienze patristiche all'Augustinianum; durante il periodo di studi la domenica si recava nella comunit\u00e0 delle Missionarie della carit\u00e0 per il servizio alla mensa dei poveri e per animare la liturgia.\nIl 13 giugno 1988 \u00e8 stato nominato vice-assistente dell'Azione Cattolica diocesana nel settore giovani e responsabile del servizio per la pastorale giovanile, mentre il 1\u00ba ottobre successivo ha ricevuto anche l'incarico di animatore degli alunni del seminario maggiore residenti a Catania e docente invitato di scienze patristiche presso lo Studio teologico \"San Paolo\" di Catania e di scienze bibliche all'Istituto di scienze religiose \"G. Blandini\" di Noto; ha ricoperto tali incarichi per un biennio. Nel maggio 1990 \u00e8 divenuto assistente ecclesiastico dell'Istituto secolare delle Missionarie della regalit\u00e0 di Cristo, incarico mantenuto fino al 2008, mentre il 1\u00ba ottobre seguente \u00e8 stato nominato rettore del seminario vescovile di Noto, svolgendo tale ufficio fino al giugno 2009, e membro del Consiglio presbiterale. Nel febbraio 1999 \u00e8 divenuto anche membro del Collegio dei consultori e della Commissione per il clero.\nNel 2009 \u00e8 tornato a Roma per studiare di nuovo all'Augustinianum, servendo al contempo come collaboratore nella chiesa di San Gregorio Barbarigo; qui nel dicembre 2010 ha conseguito il dottorato in teologia e scienze patristiche. Poco prima, nell'ottobre 2010 era stato nominato vicario episcopale per la pastorale e direttore dell'Ufficio catechistico della diocesi di Noto, nonch\u00e9 vicerettore della cattedrale; lo stesso anno \u00e8 divenuto anche docente incaricato di esegesi biblica e patristica allo Studio teologico \"San Paolo\" di Catania, di cui nel 2012 \u00e8 divenuto poi vicepreside, e docente di Sacra scrittura alla Scuola teologica di base della diocesi di Noto. Ha ricoperto tali incarichi fino alla promozione all'episcopato.\nMinistero episcopale.\nIl 27 febbraio 2014 papa Francesco lo ha nominato vescovo di Piazza Armerina; \u00e8 succeduto a Michele Pennisi, precedentemente nominato arcivescovo di Monreale. Ha ricevuto l'ordinazione episcopale il 5 aprile seguente, nella basilica cattedrale di Maria Santissima delle Vittorie di Piazza Armerina, per imposizione delle mani di Antonio Staglian\u00f2, vescovo di Noto, assistito dai co-consacranti Michele Pennisi, suo predecessore, e Paolo De Nicol\u00f2, vescovo titolare di Mariana e reggente emerito della Prefettura della casa pontificia; ha preso possesso della diocesi durante la stessa cerimonia. Come suo motto episcopale ha scelto \"Mitis humilis corde\", che tradotto vuol dire \"Mite e umile di cuore\".\nNel 2017 ha riformato la caritas diocesana assumendone direttamente la direzione e dedicando esclusivamente ad essa i diaconi di ogni vicariato della diocesi.\nA maggio 2018 ha annunciato alla diocesi la visita pastorale di papa Francesco, che si \u00e8 svolta il successivo 15 settembre.\nGenealogia episcopale.\nLa genealogia episcopale \u00e8:"}
{"id": "6321543", "revid": "729019", "url": "https://it.wikipedia.org/wiki?curid=6321543", "title": "Luigi Mariotti (militare)", "text": "Biografia.\nNacque a Torino il 21 maggio 1913, e dopo aver conseguito il diploma di ragioniere presso l\u2019Istituto tecnico Leonardo da Vinci di Roma, nel febbraio 1933 si arruol\u00f2 come Allievo sottufficiale nella Regia Aeronautica. Ottenuto il brevetto di pilota militare fu assegnato, come sergente, al 4\u00ba Stormo Caccia Terrestre. Congedatosi nel 1934, l\u2019anno successivo fu richiamato in servizio in seguito allo scoppio della guerra d'Etiopia, e assegnato al 2\u00ba Stormo Caccia Terrestre, dove fu promosso sottotenente di complemento. Rimasto in servizio nel corso nell\u2019ottobre 1936, risultando in forza al 52\u00ba Stormo Caccia Terrestre, fu mandato a combattere in Spagna assegnato all\u2019Aviazione Legionaria. Promosso tenente nell\u2019aprile 1937, fu poi catturato dai repubblicani dopo un atterraggio di fortuna ritornando in Patria nel febbraio 1939 assegnato alla 363\u00aa Squadriglia, del 53\u00ba Stormo Caccia Terrestre. Promosso capitano nell\u2019aprile 1940, dopo l\u2019entrata in guerra dell\u2019Italia, il 10 giugno successivo, prese parte alla operazioni belliche contro la Francia assegnato al 150\u00ba Gruppo Caccia Terrestre. A partire dal 28 ottobre prese parte alla operazioni militari contro la Grecia in forza al 160\u00ba Gruppo Autonomo Caccia Terrestre. Trasferito in Africa settentrionale al seguito del 4\u00ba Stormo per le operazioni contro le forze inglesi, vi rimase fino al luglio 1942 quando rientr\u00f2 in Italia in seguito ad una ferita. Rientr\u00f2 in servizio attivo nel gennaio 1943, e nel luglio successivo assunse il comando del 9\u00ba Gruppo che mantenne fino alla firma dell\u2019armistizio dell\u20198 settembre.\nNel corso di un incontro fra il Maresciallo d'Italia Pietro Badoglio e il generale Dwight Eisenhower svoltosi il 29 settembre a bordo della nave da battaglia inglese \"Nelson\", le autorit\u00e0 italiane decisero di compiere un gesto dimostrativo che avrebbe dovuto attirare l'attenzione dell'opinione pubblica, eseguendo un lancio di volantini sulla citt\u00e0 di Roma, allora occupata dai tedeschi. Con questo gesto il governo sperava di dimostrare al popolo italiano che non era stato abbandonato al loro destino. Per la missione, che prevedeva l\u2019impiego di tre caccia Aermacchi C.205 Veltro, vennero prescelti lui, il capitano Ranieri Piccolomini Clementini Adami e il maggiore Carlo Maurizio Ruspoli di Poggio Suasa. \nIl 1 aprile 1944 assunse l\u2019incarico di comandante del 4\u00ba Stormo, venendo promosso nel contempo al grado di maggiore. Rimase ucciso il 27 dicembre 1944, quando il suo caccia Bell P-39Q Airacobra fu abbattuto dalla contraerea tedesca sul cielo di Mojkovac, nell\u2019allora Jugoslavia. Per il coraggio dimostrato in questa azione fu decorato dapprima con la quarta Medaglia d'argento al valor militare, che fu successivamente trasformata in Medaglia d'oro alla memoria."}
{"id": "6321549", "revid": "33751", "url": "https://it.wikipedia.org/wiki?curid=6321549", "title": "Liaoning Whowin F.C.", "text": ""}
{"id": "6321551", "revid": "33751", "url": "https://it.wikipedia.org/wiki?curid=6321551", "title": "Baniyas F.C.", "text": ""}
{"id": "6321566", "revid": "76963", "url": "https://it.wikipedia.org/wiki?curid=6321566", "title": "William Chamberlayne", "text": "Biografia.\nNon si sa nulla della sua storia, tranne che lavor\u00f2 come medico a Shaftesbury e che combatt\u00e9 nella seconda battaglia di Newbury.\nRobert Southey parl\u00f2 di lui come un poeta di cui gli ha dato alcuni momenti di gioia. \"Pharonnida\" \u00e8 stato ristampato da S. W. Singer nel 1820 e di nuovo nel 1905 da George Saintsbury in \"Minor Poets of the Caroline\" Period (Vol. I).\nOpere.\nUna versione in prosa di \"Pharonnida\", intitolato \"Eromena, or the Noble Stranger\" apparse nel 1683.\n\"Pharonnida\" \u00e8 stato ristampato da S. W. Singer nel 1820 e di nuovo nel 1905 da George Saintsbury in \"Minor Poets of the Caroline\" Period (Vol. I)."}
{"id": "6321573", "revid": "298229", "url": "https://it.wikipedia.org/wiki?curid=6321573", "title": "Erik Svensson", "text": ""}
{"id": "6321587", "revid": "307923", "url": "https://it.wikipedia.org/wiki?curid=6321587", "title": "Giampietro Penci", "text": "\"Janus Pirrus Pincius\" svolse la sua attivit\u00e0 di ecclesiastico a Mantova.\nVenne laureato poeta ed incoronato d'alloro con solenne cerimonia a Canneto il 27 giugno 1543 dall'imperatore Carlo V, che si intrattenne nel castello con Ferrante Gonzaga, col cardinale Ercole Gonzaga e con Margherita Paleologa, per legittimare a suo figlio Francesco la duplice investitura nei titoli di Duca di Mantova e Marchese del Monferrato, oltre a concordare le sue future nozze con Caterina, nipote dell'imperatore."}
{"id": "6321609", "revid": "486946", "url": "https://it.wikipedia.org/wiki?curid=6321609", "title": "Abbas Hilmi II", "text": ""}
{"id": "6321615", "revid": "287204", "url": "https://it.wikipedia.org/wiki?curid=6321615", "title": "Husayn Kamil", "text": ""}
{"id": "6321628", "revid": "1305772", "url": "https://it.wikipedia.org/wiki?curid=6321628", "title": "Mo Bounce", "text": "Mo Bounce \u00e8 un singolo della rapper australiana Iggy Azalea, pubblicato il 23 marzo 2017 dalla Def Jam Recordings.\nVideo musicale.\nIl videoclip ufficiale della canzone \u00e8 stato pubblicato il 24 marzo 2017."}
{"id": "6321629", "revid": "110157", "url": "https://it.wikipedia.org/wiki?curid=6321629", "title": "Coppa di Grecia 2015-2016 (pallavolo femminile)", "text": "La Coppa di Grecia 2015-2016 si \u00e8 svolta dal 3 febbraio al 5 marzo 2016: al torneo hanno partecipato 16 squadre di club greche e la vittoria finale \u00e8 andata per la sesta volta consecutiva all'Olympiakos.\nRegolamento.\nLa competizione si svolge in tre fasi:"}
{"id": "6321631", "revid": "1543377", "url": "https://it.wikipedia.org/wiki?curid=6321631", "title": "Canottaggio ai Giochi della XVIII Olimpiade - Quattro senza maschile", "text": "La competizione del quattro senza maschile dei Giochi della XVIII Olimpiade si \u00e8 svolta dal 11 al 15 ottobre 1964 nel bacino del Lago Sagami a Sagamihara."}
{"id": "6321635", "revid": "767487", "url": "https://it.wikipedia.org/wiki?curid=6321635", "title": "Tun Ibrahim di Johor", "text": "Biografia.\nTun Ibrahim di Johor nacque sull'isola di Bulan, nelle Riau, l'8 dicembre 1810 ed era il quarto figlio di Sri Paduka Ungku 'Abdu'l Rahman bin Dato' Sri Temenggong Maharaja 'Abdu'l Hamid, temenggong del sultanato e della sua prima moglie Encik Yah Binti Moffar, donna di origini bugis. Venne educato privatamente a Singapore.\nDal 1833 serv\u00ec come vice temenggong in quanto il fratello maggiore era mentalmente inabile. Il 19 agosto 1841 gli succedette nel pieno delle funzioni. Negli anni successivi vi fu un aspro contrasto tra lui e il sultano Ali che rivendicava il potere che i suoi predecessori avevano ceduto alla famiglia del temenggong, divenuto ormai sovrano di fatto. Ali contrasse numerosi debiti e i britannici preferirono affidare la gestione del reame a Tun Ibrahim. Il 10 marzo 1855 venne siglato un trattato in cui il monarca cedeva formalmente i suoi diritti di sovranit\u00e0 sul Johor al temenggong in modo permanente con l'eccezione del territorio del Kesang e della citt\u00e0 di Muar. In cambio ad Ali venne garantito il riconoscimento del titolo di sultano dal temenggong e il governo britannico gli concesse una somma forfettaria di 5000 dollari di risarcimento. Ad Ali fu promessa un'ulteriore rendita di 500 dollari da Tun Ibrahim sotto la pressione del governatore di Singapore Edmund Blundell che sperava di porre fine alle lamentele e ai problemi finanziari di Ali. Tun Ali diede il via allo sviluppo del paese concedendo terre per aprire piantagioni, incoraggiando i commerci e promuovendo la costruzione di infrastrutture. Aiut\u00f2 anche i britannici ad eliminare la pirateria dalle acque nei pressi di Singapore e delle isole Riau. Fond\u00f2 la citt\u00e0 di Tanjung Putri, oggi capitale dello Stato con il nome di Johor Bahru.\nSi spos\u00f2 quattro volte ed ebbe tredici figli, sette maschi e sei femmine.\nMor\u00ec a Singapore il 31 gennaio 1862. \u00c8 sepolto nel mausoleo Temenggong della moschea Teluk Belanga di Singapore."}
{"id": "6321660", "revid": "56620", "url": "https://it.wikipedia.org/wiki?curid=6321660", "title": "Distintivo panzer", "text": ""}
{"id": "6321671", "revid": "125812393", "url": "https://it.wikipedia.org/wiki?curid=6321671", "title": "Telos (filosofia)", "text": "Un telos (dal termine greco \u03c4\u03ad\u03bb\u03bf\u03c2, che significa \"fine\", \"scopo\", o \"obiettivo\") \u00e8 un fine o uno scopo. \nIl termine \"telos\", usato talvolta da filosofi come Aristotele, \u00e8 la radice etimologica del termine \"teleologia\", che indica lo studio dell'intenzionalit\u00e0, ma anche degli oggetti in funzione dei loro obiettivi, oppure degli obiettivi stessi. La teleologia funge da centro nella biologia di Aristotele e nella sua teoria delle cause. Sar\u00e0 poi fondamentale praticamente per tutte le teorie filosofiche della storia, come ad esempio quelle di Hegel e di Marx.\nUn dibattito attivo nella moderna filosofia della biologia \u00e8 fino a che punto il linguaggio teleologico (inteso come \"fine\" dei vari organi o processi vitali) sia inevitabile, o se sia semplicemente una scorciatoia per idee che in definitiva possono essere spiegate non teleologicamente. \nLa filosofia dell'azione fa anche un uso essenziale del vocabolario teleologico: per Davidson, un'azione \u00e8 solo qualcosa che l'agente fa nell'aspettativa di un fine.\nIn contrasto con il telos, la \"t\u00e9chne\" (\u03c4\u03ad\u03c7\u03bd\u03b7) \u00e8 il metodo razionale coinvolto nella produzione di un oggetto o nella realizzazione di un obiettivo; ad ogni modo i due metodi non si escludono necessariamente l'un l'altro."}
{"id": "6321673", "revid": "1543377", "url": "https://it.wikipedia.org/wiki?curid=6321673", "title": "Diego Cattoni", "text": "Carriera.\nPrimo laureato alla Facolt\u00e0 di Economia e Commercio dell'Universit\u00e0 degli Studi di Trento, a 23 anni, ottiene il massimo dei voti e la lode presentando la tesi \u201cTecniche e strumenti finanziari per la gestione dell\u2019esposizione valutaria\u201d.\nFrequenta l\u2019accademia della Guardia di Finanza a Bergamo diventando ufficiale nel 1990, intraprende poi la carriera aziendale e nel 1991 entra nella banca d\u2019affari internazionale Bank of America a Milano. Dal 1991 \u00e8 iscritto anche all\u2019Albo dei dottori commercialisti di Trento.\nA Trento collabora con ISA SpA, Holding di Partecipazione, prima di essere chiamato nel gruppo Lunelli - Ferrari Spumante nel 1999. All\u2019interno del gruppo, Cattoni assume anche il ruolo di Direttore Generale e Amministratore Delegato della Holding di Partecipazione Signal SpA, Presidente della societ\u00e0 di real estate Toxon SpA e Presidente della Holding Teuto, ruoli che manterr\u00e0 fino al 2018.\nNel 2008 crea un club deal con investitori nazionali e internazionali realizzando una rilevante operazione di real estate/finanziaria a Berlino, comprando con Oikos Gmbh un portafoglio immobiliare/finanziario da un gruppo collegato ad una quotata in borsa a Tel Aviv e poi lo sviluppa quale Managing Director. Oikos ha nel proprio portafoglio clienti quali Deutsche Post, Deutsche Telekom, Deutsche Bank, Amnesty International, Zalando, Visa, Roland Berger.\nDal 2009 al 2018 \u00e8 Vice Presidente e membro del Comitato Esecutivo di Dolomiti Energia Holding SpA, Multiutility proprietaria anche di grandi derivazioni idroelettriche in Trentino con un fatturato di oltre 1400 milioni e con 1300 dipendenti.\n\u00c8 stato Consigliere Delegato di FT Energia SpA, Holding de La Finanziaria Trentina SpA e ha fatto parte del board di diverse societ\u00e0 tra cui Dolomiti Edison Energy, Coster Tecnologie Speciali SpA, quest\u2019ultima tra i 5 maggiori produttori al mondo di componenti per il packaging con stabilimenti produttivi in Argentina, Stati Uniti, Spagna, Inghilterra, India, Malesia e 8 in Italia.\nDirigenza sportiva.\nDal 2021 \u00e8 Amministratore Delegato di Associazione Calcio Trento 1921.\nAppassionato di basket, dal 2015 al 2018 ha il ruolo di Amministratore Delegato di Aquila Basket, squadra trentina di pallacanestro della massima serie italiana.\n\u00c8 socio fondatore di Sport Senza Frontiere Trentino Onlus, progetto solidale che progetta e organizza percorsi sportivi gratuiti per bambini e adolescenti svantaggiati."}
{"id": "6321674", "revid": "287204", "url": "https://it.wikipedia.org/wiki?curid=6321674", "title": "Brunisried", "text": ""}
{"id": "6321675", "revid": "124190354", "url": "https://it.wikipedia.org/wiki?curid=6321675", "title": "Bernate (Casnate con Bernate)", "text": "Bernate (\"Bernaa\" in dialetto brianzolo, : ) \u00e8 l'unica frazione di Casnate con Bernate in provincia di Como: la sua denominazione contribuisce al nome del comune.\nStoria.\nIl toponimo \u00e8 celtico: \"Barin\u0101\" indica un luogo con \"suolo roccioso\".\nLa localit\u00e0 era un piccolo villaggio agricolo di antica origine della Pieve di Fino, da sempre legato a Casnate con cui condivideva un'unica parrocchia.\nBernate fu annessa alla citt\u00e0 di Como su ordine di Napoleone, ma gli austriaci annullarono la decisione al loro ritorno nel 1815 con il Regno Lombardo-Veneto.\nDopo l'unit\u00e0 d'Italia, il paese crebbe di poco da meno a pi\u00f9 di quattrocento abitanti, venendo chiamato prima \"Bernate di Como\" e poi \"Bernate Rosales\". Fu il fascismo a decidere la soppressione del comune unendolo a Casnate."}
{"id": "6321676", "revid": "104458", "url": "https://it.wikipedia.org/wiki?curid=6321676", "title": "Bruenisried", "text": ""}
{"id": "6321677", "revid": "729019", "url": "https://it.wikipedia.org/wiki?curid=6321677", "title": "Qualificazioni al campionato mondiale di calcio 2018 - AFC - terzo round - girone A", "text": "Risultati.\n10\u00aa giornata.\nNota: la gioca le sue partite casalinghe in Malaysia a causa della guerra civile siriana."}
{"id": "6321678", "revid": "1543377", "url": "https://it.wikipedia.org/wiki?curid=6321678", "title": "Ama (singolo)", "text": "Ama \u00e8 il singolo di debutto della cantante italiana Romina Falconi, pubblicato il 28 febbraio 2007 dalla Universal Music Italia.\nIl brano \u00e8 stato presentato alla 57\u00aa edizione del Festival di Sanremo, durante la quale Falconi partecip\u00f2 nella categoria \"Giovani\", rientrando tra gli otto finalisti.\nIl brano.\nIl testo di \"Ama\" \u00e8 stato scritto da Romina Falconi con Marco Randazzo e Manrico Marcucci, il quale ne ha composto la musica assieme a Simone Ciammarughi. Randazzo ha curato la produzione del brano, accompagnato da Angelo Di Martino, Maurizio Vassallo e Umberto Maria Chiaramonte. La traccia vede la collaborazione di Big Fish alla drum machine e Cristiano Fini alla chitarra acustica.\nIn seguito all'esibizione del brano al Festival di Sanremo, la Falconi ricevette buone recensioni di pubblico e critica le quali le consentirono di firmare un contratto discografico con la Universal. Alcuni critici paragonarono il brano ai lavori di Christina Aguilera. Federico Traversa di All Music apprezz\u00f2 l'esibizione della cantante durante il festival sanremese e descrisse \"Ama\" come \u00abun pezzo steso fra soul e rhythm and blues di notevole difficolt\u00e0\u00bb.\nPubblicato nel febbraio del 2007 come primo singolo dell'artista, \"Ama\" ha raggiunto la posizione numero 38 della classifica FIMI.\nFormazione.\nCrediti adattati dal booklet di \"Ama\"."}
{"id": "6321680", "revid": "92723", "url": "https://it.wikipedia.org/wiki?curid=6321680", "title": "Convoione", "text": " Il suo culto come santo fu confermato da papa Pio IX nel 1866.\nBiografia.\nFiglio del nobile bretone Conone, entr\u00f2 nello stato ecclesiastico e fu scelto dal vescovo di Vannes come arcidiacono della cattedrale; attratto dalla vita eremitica, nell'832 rinunci\u00f2 al suo ufficio e, insieme con cinque compagni, si ritir\u00f2 a Redon, dove eresse un monastero dedicato al Salvatore su un terreno donatogli dal nobile Ratvili.\nConone intendeva introdurre nel monastero la regola e le consuetudini del monachesimo irlandese ma, su consiglio dell'eremita Gerfredo, gi\u00e0 monaco dell'abbazia di San Mauro di Glanfeuil, fu adottata la regola di san Benedetto.\nL'imperatore Ludovico il Pio si oppose al riconoscimento della fondazione, che fu poi approvata nell'834 grazie all'appoggio del funzionario imperiale Nomenoe, amico di Convoione.\nNell'848 si rec\u00f2 in missione da papa Leone IV per una questione riguardante alcuni vescovi accusati di simonia e torn\u00f2 da Roma con alcune reliquie di san Marcellino donategli dal pontefice.\nPoich\u00e9 le frequenti incursioni normanne rendevano insicura la zona di Redon, nell'854 il monastero fu trasferito a Saint-Maixent de Pl\u00e9lan, in un terreno donato a Convoione dal principe bretone Salomone. L'abate vi si spense nell'868.\nCulto.\nLe sue reliquie, trasferite da Saint-Maixent a Redon, furono profanate durante la rivoluzione.\nIl suo culto come santo fu confermato da papa Pio IX con decreto del 3 maggio 1866.\nLa sua festa era celebrata il 28 dicembre, probabilmente in ricordo della traslazione delle sue reliquie.\nIl suo elogio si legge nel martirologio romano al 5 gennaio."}
{"id": "6321681", "revid": "287204", "url": "https://it.wikipedia.org/wiki?curid=6321681", "title": "Dudingen", "text": ""}
{"id": "6321689", "revid": "104458", "url": "https://it.wikipedia.org/wiki?curid=6321689", "title": "Duedingen", "text": ""}
{"id": "6321702", "revid": "104458", "url": "https://it.wikipedia.org/wiki?curid=6321702", "title": "Chevrilles", "text": ""}
{"id": "6321703", "revid": "104458", "url": "https://it.wikipedia.org/wiki?curid=6321703", "title": "Essers", "text": ""}
{"id": "6321707", "revid": "765341", "url": "https://it.wikipedia.org/wiki?curid=6321707", "title": "Q\u0131nd\u0131r\u011fa", "text": "Q\u0131nd\u0131r\u011fa \u00e8 un comune dell'Azerbaigian situato nel distretto di Qax. Conta una popolazione di 105 abitanti.\nCollegamenti esterni.\nQ\u0131nd\u0131r\u011fa su GEOnet Names Server"}
{"id": "6321708", "revid": "765341", "url": "https://it.wikipedia.org/wiki?curid=6321708", "title": "Q\u0131p\u00e7aq", "text": "Q\u0131p\u00e7aq \u00e8 un comune dell'Azerbaigian situato nel distretto di Qax. Conta una popolazione di 616 abitanti.\nCollegamenti esterni.\nQ\u0131p\u00e7aq su GEOnet Names Server"}
{"id": "6321709", "revid": "765341", "url": "https://it.wikipedia.org/wiki?curid=6321709", "title": "Qora\u011fan", "text": "Qora\u011fan \u00e8 un comune dell'Azerbaigian situato nel distretto di Qax. Conta una popolazione di 1.262 abitanti.\nCollegamenti esterni.\nQora\u011fan su GEOnet Names Server"}
{"id": "6321710", "revid": "765341", "url": "https://it.wikipedia.org/wiki?curid=6321710", "title": "Qum (Azerbaigian)", "text": "Qum \u00e8 un comune dell'Azerbaigian situato nel distretto di Qax. Conta una popolazione di 1.954 abitanti.\nCollegamenti esterni.\nQum su GEOnet Names Server"}
{"id": "6321711", "revid": "765341", "url": "https://it.wikipedia.org/wiki?curid=6321711", "title": "Sar\u0131ba\u015f", "text": "Sar\u0131ba\u015f \u00e8 un comune dell'Azerbaigian situato nel distretto di Qax. Conta una popolazione di 166 abitanti.\nCollegamenti esterni.\nSar\u0131ba\u015f su GEOnet Names Server"}
{"id": "6321713", "revid": "765341", "url": "https://it.wikipedia.org/wiki?curid=6321713", "title": "\u015eotavar", "text": "\u015eotavar \u00e8 un comune dell'Azerbaigian situato nel distretto di Qax. Conta una popolazione di 1.008 abitanti.\nCollegamenti esterni.\n\u015eotavar su GEOnet Names Server"}
{"id": "6321715", "revid": "380654", "url": "https://it.wikipedia.org/wiki?curid=6321715", "title": "Crazy for You (film)", "text": ""}
{"id": "6321716", "revid": "765341", "url": "https://it.wikipedia.org/wiki?curid=6321716", "title": "\u015e\u0131xlar (Qax)", "text": "\u015e\u0131xlar \u00e8 un comune dell'Azerbaigian situato nel distretto di Qax. Conta una popolazione di 245 abitanti.\nCollegamenti esterni.\n\u015e\u0131xlar su GEOnet Names Server"}
{"id": "6321717", "revid": "765341", "url": "https://it.wikipedia.org/wiki?curid=6321717", "title": "Susk\u0259nd", "text": "Susk\u0259nd \u00e8 un comune dell'Azerbaigian situato nel distretto di Qax. Conta una popolazione di 211 abitanti.\nCollegamenti esterni.\nSusk\u0259nd su GEOnet Names Server"}
{"id": "6321718", "revid": "765341", "url": "https://it.wikipedia.org/wiki?curid=6321718", "title": "Tanq\u0131t", "text": "Tanq\u0131t \u00e8 un comune dell'Azerbaigian situato nel distretto di Qax. Conta una popolazione di 166 abitanti.\nCollegamenti esterni.\nTanq\u0131t su GEOnet Names Server"}
{"id": "6321719", "revid": "765341", "url": "https://it.wikipedia.org/wiki?curid=6321719", "title": "Tasmal\u0131", "text": "Tasmal\u0131 \u00e8 un comune dell'Azerbaigian situato nel distretto di Qax. Conta una popolazione di 1.468 abitanti.\nCollegamenti esterni.\nTasmal\u0131 su GEOnet Names Server"}
{"id": "6321720", "revid": "765341", "url": "https://it.wikipedia.org/wiki?curid=6321720", "title": "Turacl\u0131", "text": "Turacl\u0131 \u00e8 un comune dell'Azerbaigian situato nel distretto di Qax. Conta una popolazione di 992 abitanti.\nCollegamenti esterni.\nTuracl\u0131 su GEOnet Names Server"}
{"id": "6321722", "revid": "765341", "url": "https://it.wikipedia.org/wiki?curid=6321722", "title": "Uzuntala (Qax)", "text": "Uzuntala \u00e8 un comune dell'Azerbaigian situato nel distretto di Qax. Conta una popolazione di 122 abitanti.\nCollegamenti esterni.\nUzuntala su GEOnet Names Server"}
{"id": "6321723", "revid": "765341", "url": "https://it.wikipedia.org/wiki?curid=6321723", "title": "X\u0259l\u0259ftala", "text": "X\u0259l\u0259ftala \u00e8 un comune dell'Azerbaigian situato nel distretto di Qax. Conta una popolazione di 118 abitanti.\nCollegamenti esterni.\nX\u0259l\u0259ftala su GEOnet Names Server"}
{"id": "6321724", "revid": "1573940", "url": "https://it.wikipedia.org/wiki?curid=6321724", "title": "Yeni \u0130lisu", "text": "Yeni \u0130lisu \u00e8 un comune dell'Azerbaigian situato nel distretto di Qax."}
{"id": "6321725", "revid": "765341", "url": "https://it.wikipedia.org/wiki?curid=6321725", "title": "Z\u0259rn\u0259", "text": "Z\u0259rn\u0259 \u00e8 un comune dell'Azerbaigian situato nel distretto di Qax. Conta una popolazione di 781 abitanti.\nCollegamenti esterni.\nZ\u0259rn\u0259 su GEOnet Names Server"}
{"id": "6321726", "revid": "765341", "url": "https://it.wikipedia.org/wiki?curid=6321726", "title": "Z\u0259y\u0259m (Qax)", "text": "Z\u0259y\u0259m \u00e8 un comune dell'Azerbaigian situato nel distretto di Qax. Conta una popolazione di 1.553 abitanti.\nCollegamenti esterni.\nZ\u0259y\u0259m su GEOnet Names Server"}
{"id": "6321727", "revid": "1605525", "url": "https://it.wikipedia.org/wiki?curid=6321727", "title": "Edna Sherry", "text": "Al cinema.\nNel 1952 da \"Sudden fear\" il regista David Miller trasse il film \"So che mi ucciderai\" che ricevette due \"nomination\" al premio Oscar."}
{"id": "6321730", "revid": "599013", "url": "https://it.wikipedia.org/wiki?curid=6321730", "title": "Armudlu (Qax)", "text": ""}
{"id": "6321731", "revid": "599013", "url": "https://it.wikipedia.org/wiki?curid=6321731", "title": "Babalo", "text": ""}
{"id": "6321732", "revid": "599013", "url": "https://it.wikipedia.org/wiki?curid=6321732", "title": "Bashmalakh", "text": ""}
{"id": "6321733", "revid": "599013", "url": "https://it.wikipedia.org/wiki?curid=6321733", "title": "Ba\u011ftala", "text": ""}
{"id": "6321734", "revid": "599013", "url": "https://it.wikipedia.org/wiki?curid=6321734", "title": "\u00c7\u00fcd\u00fcll\u00fc", "text": ""}
{"id": "6321736", "revid": "599013", "url": "https://it.wikipedia.org/wiki?curid=6321736", "title": "Beyuk-Mumbarak", "text": ""}
{"id": "6321737", "revid": "599013", "url": "https://it.wikipedia.org/wiki?curid=6321737", "title": "\u018fli Bayraml\u0131 (Qax)", "text": ""}
{"id": "6321738", "revid": "599013", "url": "https://it.wikipedia.org/wiki?curid=6321738", "title": "Ke\u015fqutan", "text": ""}
{"id": "6321739", "revid": "599013", "url": "https://it.wikipedia.org/wiki?curid=6321739", "title": "Ki\u00e7ik Alat\u0259mir", "text": ""}
{"id": "6321740", "revid": "599013", "url": "https://it.wikipedia.org/wiki?curid=6321740", "title": "Qaxmu\u011fal", "text": ""}
{"id": "6321741", "revid": "599013", "url": "https://it.wikipedia.org/wiki?curid=6321741", "title": "Q\u0131m\u0131rl\u0131", "text": ""}
{"id": "6321742", "revid": "599013", "url": "https://it.wikipedia.org/wiki?curid=6321742", "title": "\u00dcz\u00fcml\u00fck\u0259nd", "text": ""}
{"id": "6321743", "revid": "104458", "url": "https://it.wikipedia.org/wiki?curid=6321743", "title": "Planfayon", "text": ""}
{"id": "6321763", "revid": "287204", "url": "https://it.wikipedia.org/wiki?curid=6321763", "title": "Qualificazioni al campionato mondiale di calcio 2018 - AFC - terzo round - girone B", "text": "Risultati.\n10\u00aa giornata.\nNota: l' gioca le sue partite casalinghe in Iran a causa della guerra civile in Iraq. La partita contro l' si \u00e8 per\u00f2 giocata in Malaysia a causa del rifiuto dei sauditi di giocare in Iran dopo l'attacco alle missioni diplomatiche saudite in Iran del 2 gennaio 2016 e quella contro gli si \u00e8 giocata in Giordania a causa del rifiuto degli emiratini di giocare in Iran a causa della crisi diplomatica con il Qatar, sostenuto anche dall'Iran."}
{"id": "6321767", "revid": "196390", "url": "https://it.wikipedia.org/wiki?curid=6321767", "title": "Romanzi autobiografici", "text": ""}
{"id": "6321774", "revid": "729019", "url": "https://it.wikipedia.org/wiki?curid=6321774", "title": "Trinity Railway Express", "text": "Il Trinity Railway Express \u00e8 il servizio ferroviario suburbano a servizio dell'area metropolitana Dallas-Fort Worth Metroplex, nello Stato del Texas. Si compone di una sola linea che collega le stazioni di Dallas Union e Fort Worth T&amp;P sviluppandosi per 54,7 km con un totale di 10 stazioni. \u00c8 gestito da Herzog Transit Services.\nIl servizio venne inaugurato il 30 dicembre 1996, all'epoca tra le stazioni di Dallas Union e South Irving. In seguito, fu esteso pi\u00f9 volte fino a raggiungere Fort Worth nel 2001. Nel 2015, ha trasportato in totale passeggeri.\nIl servizio.\nLa linea \u00e8 attiva dal luned\u00ec al sabato. Durante i giorni feriali, le frequenze variano dai 30 minuti delle ore di punta ai 60 minuti delle ore di morbida. Di sabato le frequenze sono sempre di 60 minuti."}
{"id": "6321796", "revid": "89688", "url": "https://it.wikipedia.org/wiki?curid=6321796", "title": "Giardino zen", "text": ""}
{"id": "6321819", "revid": "86680324", "url": "https://it.wikipedia.org/wiki?curid=6321819", "title": "Tempio funebre di Mentuhotep", "text": ""}
{"id": "6321886", "revid": "6923", "url": "https://it.wikipedia.org/wiki?curid=6321886", "title": "Ratnak\u016b\u1e6das\u016btra", "text": "Il Ratnak\u016b\u1e6das\u016btra (sanscrito, devan\u0101gar\u012b :\u0930\u0924\u094d\u0928\u0915\u0942\u091f\u0938\u0942\u0924\u094d\u0930, \"S\u016btra Cumulo dei Gioielli\" anche \"Mah\u0101ratnak\u016b\u1e6das\u016btra\" \"Grande S\u016btra Cumulo dei Gioielli\" ; cinese: \u5927\u5bf6\u7a4d\u7d93, \"D\u00e0b\u01ceoj\u012bj\u012bng\"; giapponese: \"Daih\u014dshakuky\u014d\"; coreano: \ub300\ubcf4\uc801\uacbd, \"Taepoj\u014fkky\u014fng\"; vietnamita: \"\u0110\u1ea1i b\u1ea3o t\u00edch kinh\"; tibetano: \u0f51\u0f40\u0f7c\u0f53\u0f0b\u0f58\u0f46\u0f7c\u0f42\u0f0b\u0f56\u0f62\u0fa9\u0f7a\u0f42\u0f66\u0f0b\u0f54\u0f0d \"Dkon mchog brtsegs pa\") \u00e8 un \"s\u016btra\", o, meglio, una collezione di \"s\u016btra\" mah\u0101y\u0101na che riporta 49 sermoni del Buddha \u015a\u0101kyamuni.\nAlcune parti di questi testi risultano tradotti in lingua cinese gi\u00e0 nel II secolo.\nEdizioni e traduzioni.\nDi questa collezione di \"s\u016btra\" disponiamo:\nContenuti.\nLe dottrine religiose trattate in questi s\u016btra mah\u0101y\u0101na sono numerose e toccano la \"\u015b\u016bnyat\u0101\", gli \"up\u0101ya\", la necessit\u00e0 di praticare insieme sia la \"karu\u1e47\u0101\" che la \"praj\u00f1\u0101\". Nei testi vengono anche veicolate le dottrine della Terra Pura e sono presenti buddha come Ak\u1e63obhya e Amit\u0101bha."}
{"id": "6321897", "revid": "267975", "url": "https://it.wikipedia.org/wiki?curid=6321897", "title": "Sede titolare di Miriofido", "text": ""}
{"id": "6321898", "revid": "661526", "url": "https://it.wikipedia.org/wiki?curid=6321898", "title": "Betty Who", "text": "Biografia.\nNata in Australia nel 1991, si \u00e8 trasferita negli Stati Uniti d'America nel 2007.\nIl suo esordio discografico ufficiale \u00e8 avvenuto nel novembre 2012, quando ha pubblicano il singolo \"Somebody Loves You\". Il brano viene inserito nel primo EP dell'artista, \"The Movement\", uscito nell'aprile 2013 in download gratuito.\nEsattamente un anno dopo, nell'aprile 2014, viene pubblicato \"Slow Dancing\", secondo EP di Betty Who, anticipato dal singolo \"Heartbreak Dream\". Questo brano, in particolare, \u00e8 presente anche nel film \"Pitch Perfect 2\".\nDopo un altro EP, nell'ottobre 2014 esce il suo primo album in studio \"Take Me When You Go\", in cui sono presenti i due singoli gi\u00e0 pubblicati, mentre come terzo brano estratto viene diffuso \"All of You\". Nel periodo 2014-2015 apre alcune date australiane dei concerti di Katy Perry e Kylie Minogue.\nNel giugno 2016 pubblica la cover del brano di Donna Lewis \"I Love You Always Forever\". Nel marzo 2017 pubblica il suo secondo album \"The Valley\".\nSempre nei primi mesi del 2017 collabora con Troye Sivan per il singolo \"Heaven\"."}
{"id": "6321902", "revid": "2209726", "url": "https://it.wikipedia.org/wiki?curid=6321902", "title": "Damage and Joy", "text": "Damage and Joy \u00e8 il settimo album in studio del gruppo musicale alternative rock britannico The Jesus and Mary Chain, pubblicato nel 2017.\nSi tratta del primo album in studio dopo circa 19 anni e della prima collaborazione con il produttore e bassista Martin Glover aka Youth."}
{"id": "6321903", "revid": "287204", "url": "https://it.wikipedia.org/wiki?curid=6321903", "title": "Al-Quwwat al-Bahriyya al-Misriyya", "text": ""}
{"id": "6321937", "revid": "1941276", "url": "https://it.wikipedia.org/wiki?curid=6321937", "title": "The Afterlove", "text": "The Afterlove \u00e8 il quinto album in studio del cantautore britannico James Blunt, pubblicato il 24 marzo 2017 dalla Atlantic Records.\nTracce.\nExtended Version - Tracce bonus\nCopertina.\nLa copertina dell'album \u00e8 un chiaro omaggio alla copertina del Greatest Hits di Bruce Springsteen del 1995, che ritrae l'artista nella stessa posizione, ma girato di spalle.\nAnche l'utilizzo dei colori per il titolo dell'album, sono volutamente ispirati al \"Best of\" del cantautore del New Jersey. \nLo stesso Blunt, sul suo profilo Twitter, ironizzer\u00e0 sull'incredibile somiglianza fra le copertine dei due \"LP\" "}
{"id": "6321938", "revid": "80339", "url": "https://it.wikipedia.org/wiki?curid=6321938", "title": "Pirozhki", "text": ""}
{"id": "6321940", "revid": "287204", "url": "https://it.wikipedia.org/wiki?curid=6321940", "title": "Pirozki", "text": ""}
{"id": "6321948", "revid": "124123", "url": "https://it.wikipedia.org/wiki?curid=6321948", "title": "Norm Dub\u00e9", "text": "Carriera.\nHa militato sia in squadre della NHL (Kansas City Scouts) che della WHA (Qu\u00e9bec Nordiques), sebbene abbia poi militato, nella prima parte della carriera, perlopi\u00f9 in AHL (Springfield Kings, Providence Reds, Springfield Indians, Binghamton Dusters, Nova Scotia Voyageurs). Nella sua ultima stagione in AHL si aggiudic\u00f2 tre premi individuali: miglior giocatore (Les Cunningham Award), sportivit\u00e0 (Fred T. Hunt Memorial Award) e maggior numero di punti realizzati (John B. Sollenberger Trophy)\nNella seconda parte della carriera, a partire dal 1980, ha dapprima giocato e poi allenato in Svizzera, perlopi\u00f9 in Lega Nazionale B (HC Sierre e HC Martigny), ma anche in Prima Lega (HC La Chaux-de-Fonds e lo stesso HC Martigny).\nVita privata.\nSuo zio Gilles Dub\u00e9 era stato un giocatore professionista tra la seconda met\u00e0 degli anni Quaranta e l'inizio degli anni Sessanta.\nIl figlio Christian Dub\u00e9 ha a sua volta avuto una lunga carriera di hockeista tra la Svizzera ed i campionati nordamericani, e - dopo il ritiro nel 2015 - \u00e8 divenuto dirigente."}
{"id": "6321950", "revid": "16758", "url": "https://it.wikipedia.org/wiki?curid=6321950", "title": "Normand Dub\u00e9", "text": ""}
{"id": "6321952", "revid": "1543377", "url": "https://it.wikipedia.org/wiki?curid=6321952", "title": "Diritti LGBT in Belgio", "text": "I diritti di lesbiche, gay, bisessuali e transgender (LGBT) in Belgio sono considerati tra i pi\u00f9 progressisti in Europa e nel mondo. L'attivit\u00e0 sessuale tra persone dello stesso sesso \u00e8 stata legalizzata nel 1795, con un'uguale et\u00e0 del consenso, tranne che dal 1965 al 1985. Dopo la concessione fatta alle coppie dello stesso sesso dei benefici nazionali dell'unione civile nell'anno 2000, il Belgio \u00e8 divenuto il secondo paese al mondo ad aver legalizzato il matrimonio tra persone dello stesso sesso nel 2003.\nL'adozione da parte di coppie dello stesso sesso \u00e8 stata completamente legalizzata nel 2006 ed \u00e8 equalizzata con quella dell'adozione da parte di coppie di sesso opposto e le coppie lesbiche possono accedere alla fecondazione in vitro. Protezioni contro la discriminazione basata sull'orientamento sessuale sono in vigore in materia di occupazione, alloggi e abitazioni pubbliche e private sono state altres\u00ec adottate a partire dal 2003, mentre a favore dell'espressione dell'identit\u00e0 di genere dal 2014. I transessuali sono stati autorizzati a cambiare legalmente il loro genere in determinate circostanze dal 2007.\nIl Belgio \u00e8 stato spesso ufficialmente indicato come uno dei paesi pi\u00f9 gay friendly del mondo, con sondaggi d'opinione indicanti che la maggioranza dei cittadini sostiene il matrimonio e l'adozione da parte degli omosessuali. Tra i capi di governo del Belgio, Elio di Rupo (2011-14), nonch\u00e9 presidente del partito Socialista (Belgio) \u00e8 un uomo apertamente gay ed \u00e8 stato uno degli unici tre primi ministri in tutto il mondo ad essersi auto-identificato come LGBT. Pascal Smet, l'ex ministro fiammingo dell'istruzione (nel secondo governo Peeters) e attuale ministro di Bruxelles, \u00e8 anch'egli apertamente gay.\nLegislazione riguardante l'attivit\u00e0 sessuale tra persone dello stesso sesso.\nL'attivit\u00e0 sessuale tra persone dello stesso sesso \u00e8 legale dal 1795 (quando il paese era un possedimento francese). L'articolo 372 del codice penale stabilisce l'et\u00e0 del consenso a 16 anni, indipendentemente dall'orientamento sessule e /o di genere; questo \u00e8 stato per breve tempo aumentato a 18 per gli atti omosessuali tra il 1965 e il 1985 con l'aggiunta e la successiva abrogazine dell'art. 372bis del codice. Ci\u00f2 \u00e8 stato fatto inserire ecaggiungere da un emendamento del deputato Freddy Terwagna alla legge dell'8 aprile 1965, in materia di protezione dei giovani.\nUn disegno di legge presentato nel giugno 1982 dal deputato Luc Van den Bossche indicante l'abrogazione dell'articolo \u00e8 stato approvato dalla Camera dei rappresentanti (Belgio) il 13 maggio 1983. Il Senato (Belgio) in via definitiva acconsent\u00ec nel giugno 1985; l'articolo 372bis \u00e8 stato quindi abrogato dalla legge del 18 giugno 1985.\nRiconoscimento delle relazioni omosessuali.\nIl Belgio \u00e8 diventato il secondo paese al mondo a riconoscere il matrimonio tra persone dello stesso sesso nel 2003 (dopo i Paesi Bassi). Le coppie dello stesso sesso poseggono gli stessi diritti civili delle coppie formate da persone di sesso opposto.\nL'adozione e la pianificazione familiare.\nLe coppie dello stesso sesso hanno ottenuto gli stessi diritti delle coppie di sesso opposto sul tema dell'adozione fin dal 2006; inoltre le coppie lesbiche possono pure ottenere l'accesso alla fecondazione in vitro.\nIn generale il diritto di adozione viene regolato a livello federale, mentre la procedura di adozione \u00e8 gestita dai governi della comunit\u00e0. Tra il 2006 e il 2014 56 coppie di gay e due coppie di lesbiche hanno adottato sul piano nazionale un bambino nella comunit\u00e0 fiamminga del Belgio (delle Fiandre). Nel corso dello stesso periodo almeno 12 bambini sono stati adottati a livello nazionale nella comunit\u00e0 francofonna del Belgio, per un totale di 70 adozioni nazionali LGBT nel paese in quel periodo.\nServizio militare.\nAlle persone LGBT non viene vietato di svolgere il servizio militare.\nProtezioni contro la discriminazione e i crimini d'odio.\nLa legge contro la discriminazione datata 25 febbraio 2003 include le protezioni contro la discriminazione basata sul sesso e l'orientamento sessuale. La legge \u00e8 stata sostituita da una del tutto simile nel 2007.\nLe legislazioni anti-discriminazione del 2003 e del 2007 stabiliscono anche un aggravio di pena per i reati motivati dall'odio (vedi crimini d'odio) sulla base di, tra gli altri, del sesso e dell'orientamento sessuale.\nIl 29 novembre 2013 il governo federale Di Rupo ha approvato un ampliamento della legge contro la discriminazione per includere l'identit\u00e0 di genere e l'espressione del genere; \u00e8 stata approvata dal parlamento federale del Belgio ricevendo l'assenso reale il 22 maggio 2014.\nIl 22 dicembre 2014 la giuria della corte d'assise di Liegi ha trovato quattro persone colpevoli dell'omicidio di Ihsane Jarfi, crimine motivato dall'omofobia; \u00e8 questo il primo caso belga in cui un delitto \u00e8 stato ufficialmente qualificato come esser stato motivato dall'odio sulla base dell'orientamento sessuale.\nDiritti transgender.\nLa legge del 2007 riguardante la transessualit\u00e0 concede ai belgi il diritto di cambiare il proprio genere di appartenenza legalmente, alle condizioni che la persona in questione abbia una \"convinzione interiore costante e irreversibile di appartenere al sesso opposto a quello indicato nel certificato di nascita\" e che \"il corpo fisico si trova adattato al sesso opposto per quanto possibile e giustificato dal punto di vista medico\". Ci\u00f2 significa che \u00e8 richiesta la sterilizzazione.\nNel periodo 2002-2012 si \u00e8 avuta una media annua di 31 uomini e 14 donne che hanno cambiato ufficialmente il loro genere legale, con un aumento dal momento in cui la legge del 2007 \u00e8 entrata in vigore. Prima della legge del 2007 un cambiamento del genere era possibile solamente attraverso una sentenza del tribunale.\nTra gli ospedali belgi, ma anche a livello internazionale, l'ospedale universitario di Gand (Gent UZ) \u00e8 noto per la sua specializzazione in chirurgia di riassegnazione del sesso; per esempio molte persone transgender francesi vanno l\u00ec a causa di una mancanza di accettazione presso gli ospedali in Francia.\nA partire dal 2015 il governo Michel, con il ginecolo del Gent UZ Elke Sleurs (affiliato alla Nuova Alleanza Fiamminga) nella sua qualit\u00e0 di segretario di stato per le pari opportunit\u00e0, prevede di modificare la legge del 2007 al fine di rimuovere il requisito medico per poter ottenere un cambiamento di genere legale. Il disegno di legge fatto approvare dal consiglio dei ministri del 9 dicembre 2016 entrerebbe in vigore nel 2018.\nCondizioni di vita.\nLe persone LGBT sono generalmente ben accettati socialmente in Belgio in cui vi \u00e8 una forte comunit\u00e0 gay con numerosi locali associati; un sondaggio svolto dall'Unione europea ha dimostrato che il 62% dei belgi sostengono l'estensione del matrimonio per gli omosessuali a tutta l'Europa.\nDonazione di sangue.\nAttualmente gli uomini che hanno rapporti sessuali con altri uomini non possono donare il sangue, questo per massimizzare la sicurezza delle trasfusioni.\nLa polemica sui maschi gay donatori di sangue \u00e8 una questione politica, condivisa dai partiti, dai rappresentanti per la salute pubblica e dalle maggiori associazioni LGBT.\nNel 2016 il ministro per la salute Maggie de Block ha promesso di rivalutare la legge utilizzando le pi\u00f9 recenti scoperte scientifiche. Nel mese di novembre 2016 \u00e8 stato annunciato che la politica verr\u00e0 modificata entro il corso del 2017, rendendo cos\u00ec possibile per i maschi omosessuali la possibilit\u00e0 di donare il sangue, se non avessero avuto rapporti sessuali da almeno 12 mesi."}
{"id": "6321953", "revid": "729019", "url": "https://it.wikipedia.org/wiki?curid=6321953", "title": "Sony Xperia C3", "text": "Il Sony Xperia C3 \u00e8 un modello dell'omonima serie di smartphone di SONY rivolto al mercato extra asiatico. Ha molto in comune con il modello C, tranne per la connettivit\u00e0 cellulare orientata alle reti telefoniche occidentali e per il 3G con aggiunta di ulteriori modulazioni cellulari.\nDescrizione e specifiche tecniche.\nIl nome in codice \u00e8 \"Wukong\" ed \u00e8 dotato di un processore Snapdragon 400.\nL'Xperia C3 \u00e8 stato annunciato l'8 luglio 2014. Ha una fotocamera frontale 5MP e una fotocamera posteriore da 8MP. \u00c8 stato lanciato sul mercato nel mese di agosto 2014, a partire dalla Cina e in seguito sugli altri mercati.\nIl Sony Xperia C3 ha un display 5,5 pollici IPS con risoluzuone HD, processore 1,2 GHz quad core Snapdragon 400 con scheda video Adreno 305 GPU, 1 GB di memoria RAM e 8 GB di memoria interna."}
{"id": "6321969", "revid": "86681785", "url": "https://it.wikipedia.org/wiki?curid=6321969", "title": "Le uova fatali", "text": ""}
{"id": "6321971", "revid": "287204", "url": "https://it.wikipedia.org/wiki?curid=6321971", "title": "Kim Nam-joo", "text": ""}
{"id": "6321978", "revid": "262457", "url": "https://it.wikipedia.org/wiki?curid=6321978", "title": "\u015a\u016bra\u1e43gamas\u016btra", "text": ""}
{"id": "6321979", "revid": "1958640", "url": "https://it.wikipedia.org/wiki?curid=6321979", "title": "Nicola Partenio Giannettasio", "text": "Biografia.\nNel 1656 perse tutta la famiglia a causa di una pestilenza. Di conseguenza fece studi abbastanza irregolari e per lo pi\u00f9 senza maestro. Impar\u00f2 con facilit\u00e0 la grammatica e la letteratura latine, ma studi\u00f2 con profitto anche le matematiche. In seguito di dedic\u00f2 allo studio del greco e dell'ebraico. A quindici anni inizi\u00f2 lo studio della filosofia e del diritto. Il 7 settembre 1666 entr\u00f2 da giovane nella Societ\u00e0 del Ges\u00f9, presso cui, dopo un tirocinio, insegn\u00f2 latino e greco nel collegio Mantiano (Calabria), quindi teologia a Palermo e Napoli, e infine filosofia a Reggio Calabria. Nel 1679 fu chiamato al collegio napoletano, dove insegn\u00f2 matematica fino al 1705.\nIn questi anni, uno scrittore anonimo, si suppone un gesuita, ne fece il personaggio principale del dialogo intitolato \"Giannettasius, vel De animarum transmigratione Pythagorica\", il che indica che era in qualche modo gi\u00e0 un ben noto. La sua erudizione lo port\u00f2 ad avere amicizie con le persone erano contro gli insegnamenti della chiesa.\nNegli anni a Napoli port\u00f2 a compimento la maggior parte dei suoi scritti. Oltre a testi didattici come \"Universalis cosmographiae elementa\" (Neapoli 1688) e \"Universalis geographiae elementa\" (ibid. 1692), scrisse diversi libri in versi tra cui \"Piscatoria et nautica (\"1685), \"Halieutica\" (1689), \"Bellica\" (1697) e poemi su tre stagioni: \"Aestates Surrentinae\" (1696), \"Autumni Surrentini\" (1698) e \"Ver Herculanum\" (1704). Il quarto intitolato Hyemes Puteolanae e che abbracciava quindici inverni, fu inserito nella edizione postuma intitolata \"Annus eruditus\" (1722).\nGiannettasio si presenta come un poeta dotto; i suoi versi sono pieni di citazioni storiche, geografiche e topografiche; si avvale di uno stile molto lineare, non si trovano tracce di ragionamenti complesse.\nNel 1705 ebbe fine la sua attivit\u00e0 di insegnante. Negli anni successivi si dedic\u00f2 allo studio e alla nuova pubblicazione delle sue opere, grazie anche al supporto del suo amico il conte Antonio Rambaldo. Si trasfer\u00ec quindi, a causa della sua salute cagionevole, fuori citt\u00e0, nella residenza di convalescenza per Gesuiti conosciuta come La Cocumella, assieme ad un folto gruppo di amici ed intellettuali. Nel 1708 Giannettasio fece erigere una chiesetta accanto all'antica torre, che fu utilizzata come campanile della nuova chiesa . Nel lungo periodo di residenza nel collegio di Sant'Agnello promosse la diffusione della cultura e foment\u00f2 l'insegnamento religioso fra i pi\u00f9 poveri. \nNel 1701 inizi\u00f2 a lavorare a \"Historia Neapolitana\" che fu pubblicata nel 1713 in tre volumi. Il lavoro era stato richiesto dall'arcivescovo napoletano cardinale Iacopo Cantelmo, che era morto nel 1702. Esamina le storia della citt\u00e0 dal principio fino al 1582. Una parte ulteriore che avrebbe dovuto affrontare il periodo successivo, fu annunziata ma non portata a termine. Gi\u00e0 al momento della sua pubblicazione fu giudicata negativamente, in quanto carente nella ricerca e nella precisione.\nPartenio ha pubblicato una edizione delle egloghe di Ren\u00e9 Rapin, \"Poemes des jardins\". Per i suoi versi si \u00e8 ispirato alle poesie latine di Jacopo Sannazaro e di Girolamo Fracastoro. Ha lasciato anche un panegirico su Innocenzo XII e una storia di Napoli.\nQuesti insegnamenti continuarono per opera dei Gesuiti anche dopo la morte del Giannettasio, avvenuta nel 1715."}
{"id": "6321980", "revid": "262457", "url": "https://it.wikipedia.org/wiki?curid=6321980", "title": "Praj\u00f1\u0101p\u0101ramit\u0101h\u1e5bdayas\u016btra", "text": ""}
{"id": "6321984", "revid": "262457", "url": "https://it.wikipedia.org/wiki?curid=6321984", "title": "Kangyur", "text": ""}
{"id": "6321985", "revid": "262457", "url": "https://it.wikipedia.org/wiki?curid=6321985", "title": "Kanjur", "text": ""}
{"id": "6321997", "revid": "262457", "url": "https://it.wikipedia.org/wiki?curid=6321997", "title": "Canone tibetano", "text": ""}
{"id": "6322008", "revid": "31269", "url": "https://it.wikipedia.org/wiki?curid=6322008", "title": "Die Verbrechen des Professor Capellari", "text": "Die Verbrechen des Professor Capellari (\"I delitti del Professor Capellari\") \u00e8 una serie televisiva tedesca creata da Friedrich von Thun e prodotta dal 1998 al 2004 da Modern Media Filmproduktion. Protagonista, nel ruolo del Prof. Viktor Capellari, \u00e8 lo stesso Friedrich von Thun; altri interpreti principali sono Sissy H\u00f6fferer e Gilbert von Sohlern.\nLa serie si compone di 17 episodi in formato di film TV e della durata di 90 minuti ciascuno. Il primo episodio, intitolato \"Still ruht der See\", fu trasmesso in prima visione in Germania dall'emittente ZDF il 2 gennaio 1998; l'ultimo, intitolato \"Der letzte Vorhang\", fu trasmesso in prima visione il 25 dicembre 2004.\nTrama.\nIl Prof. Viktor Capellari \u00e8 un docente di criminologia all'Universit\u00e0 di Monaco di Baviera, che per hobby fa l'investigatore privato . In particolare, \u00e8 impegnato a risolvere i casi delittuosi che si verificano attorno al lago di Starnberg, dove possiede una casa per le vacanze.\nAd aiutarlo nelle indagini, nel corso delle quali si trova spesso in contrasto con il commissario locale, Karola Geissler, coadiuvata dall'assistente Horst Kreuzlich, \u00e8 il padre, Johannes Capellari, un professore di patologia."}
{"id": "6322015", "revid": "838137", "url": "https://it.wikipedia.org/wiki?curid=6322015", "title": "Mansfield Town Football Club 2014-2015", "text": "Questa voce raccoglie le informazioni riguardanti il Mansfield Town Football Club nelle competizioni ufficiali della stagione 2014-2015."}
{"id": "6322019", "revid": "1782831", "url": "https://it.wikipedia.org/wiki?curid=6322019", "title": "Mansfield Town Football Club 2015-2016", "text": "Questa voce raccoglie le informazioni riguardanti il Mansfield Town Football Club nelle competizioni ufficiali della stagione 2015-2016."}
{"id": "6322022", "revid": "633110", "url": "https://it.wikipedia.org/wiki?curid=6322022", "title": "Lanchester SMG", "text": "La Lanchester SMG \u00e8 una pistola mitragliatrice britannica prodotta dalla Sterling Armaments Company tra il 1941 e il 1945. Si tratta di una copia diretta del tedesco MP 28/II e fu prodotta in due versioni denominate rispettivamente Mk. I e Mk. I*, dove la seconda si tratta solo di una versione semplificata del modello originale, senza selettore di fuoco e con organi di mira ridotti. Fu usato principalmente dalla Royal Navy durante la Seconda guerra mondiale, e in numeri minori dalla Royal Air Force per la difesa delle piste di atterraggio. L'arma prende il nome da George Herbert Lanchester, responsabile della produzione dell'arma alla Sterling.\nStoria.\nA seguito dell'evacuazione di Dunkerque del 1940, la RAF decise di adottare un'arma automatica per la difesa delle proprie piste. Non avendo tempo per sviluppare un'arma da zero, si decise di copiare direttamente l'MP 28/II tedesco. Allo stesso tempo, l'ammiragliato britannico decise di allinearsi alla RAF nell'adozione della nuova arma. Data anche l'importanza che la Royal Navy ebbe nella progettazione dell'arma, la maggior parte delle pistole mitragliatrici furono impiegate proprio dalla marina e non dall'aviazione come inizialmente teorizzato.\nL'arma britannica prese il nome di Lanchester da George Herbert Lanchester, incaricato di supervisionarne la produzione alla Sterling Armaments Company, la stessa fabbrica che produrr\u00e0 poi nell'immediato dopoguerra la pistola mitragliatrice Sterling.\nIl Lanchester era stato concepito come arma da usare per la guardia ai prigionieri o il supporto alle squadre di sbarco. Si trattava di un'arma estremamente solida, ben fatta e realizzato con materiali di alta qualit\u00e0, praticamente l'esatto opposto del contemporaneo Sten.\nIl Lanchester aveva calciatura in legno, otturatore e culatta in acciaio tornito, il pozzo del caricatore realizzato in ottone e un aggancio per la baionetta M1907 sotto la canna. La rigatura della canna era diversa da quella tedesca, in quanto pensata per poter stabilizzare vari tipi di munizioni da 9\u00a0mm. Spesso nei Lanchester si riutilizzavano le parti in legno di vecchi Lee-Enfield.\nProduzione.\nIl primo contratto del 13 giugno 1941 port\u00f2 50.000 armi nelle mani della Royal Navy. L'esercito aveva a questo punto scorte di Thompson americani. L'ultimo contratto fu siglato il 9 ottobre 1943. La produzione che ne segu\u00ec fu di 3.410 unit\u00e0 al mese per 28 mesi. La Sterling, secondo il contratto, avrebbe realizzato le armi con numero seriale da 1 a 9.999 per poi passare alla nuova punzonatura, da SA1 a SA64580.\nUn discreto numero di Mk. I furono modificate in seguito e rinominare Mk. I*. Le differenza consistevano nell'eliminazione del selettore di fuoco e nella semplificazione dei mirini posteriori. Proprio questa ridenominazione rende difficile assegnare intervalli di numeri seriali ad una specifica produzione.\nQuattro erano gli stabilimenti in cui veniva prodotto il Lanchester. La Sterling infatti possedeva due fabbriche: la \"Sterling Engineering Company Ltd\" a Dagenham e la \"Sterling Armament Company\" di Northampton.\nI primi esemplari non riportano il punzone identificativo della fabbrica, ma solo le lettere S, A o SA.\nFunzionamento.\nIl Lanchester \u00e8 un'arma azionata a rinculo ad otturatore aperto a fuoco selettivo. Il castello cilindrico \u00e8 fissato alla calciatura tramite un perno frontale che ne permette la rotazione per le operazioni di pulizia e mantenimento. Il calcio in legno ha la stessa forma di quello del Lee-Enfield e l'attacco sotto la canna permetteva di usare la stessa baionetta M1907 usata nel Lee-Enfield N\u00b0 1 Mk. III*.\nL'arma usava caricatori a stecca da 50 colpi calibro 9 \u00d7 19 mm Parabellum (trasportati in speciali tasche) inseriti sul lato sinistro dell'arma, con porta di espulsione sul lato destro. Si potevano usare anche i caricatori pi\u00f9 piccoli da 32 colpi dello Sten. L'alimentazione era coadiuvata di uno scavo nel castello superiore. Per riempire i caricatori era necessario un particolare strumento che poteva essere poi conservato in una tasca speciale ricavata nel porta-caricatori.\nIl Mk. I presentava una lama anteriore e una mira posteriore da fucile regolabile in alzo e deriva tra i 100 e i 600\u00a0m. La versione seguente, denominata Mk. I* fu invece semplificata e montava un mirino posteriore flip-up tarato solo per 100 e 200\u00a0m.\nL'unica sicura presente \u00e8 fornita da un recesso lungo la guida della leva di armamento che permette di bloccare l'otturatore in apertura impedendone il rilascio con la pressione del grilletto. Il sistema si era per\u00f2 rivelato poco sicuro, con un'alta percentuale di spari accidentali in caso di cadute. Per la pulizia, l'arma era dotata di un oliatore in bronzo contenuto nel calcio (come nel Lee-Enfield).\nServizio.\nIl Lanchester diede buona prova di s\u00e9 nella Royal Navy e nella Royal Canadian Navy per tutta la durata della guerra e anche oltre. Gli ultimi esemplari andarono in pensione degli anni settanta e sono oggi pezzi da collezione.\nUn gran numero di Lanchester furono poi venduti ad altre nazioni. Questi esemplari sono facilmente riconoscibili per il punzone con due teste di freccia (rivolte l'una verso l'altra) impresso davanti al numero seriali. Il simbolo \u00e8 spesso accompagnato da una \"S\" che sta per \"Sold out of service\", ovvero 'venduto dopo il ritiro dal servizio'."}
{"id": "6322026", "revid": "599013", "url": "https://it.wikipedia.org/wiki?curid=6322026", "title": "Lee Kernaghan", "text": "Biografia.\n\u00c8 figlio di Ray Kernaghan e fratello di Tania, entrambi cantanti country.\nNel 2008 \u00e8 stato nominato Australiano dell'anno, mentre nel 2004 ha ricevuto la medaglia dell'Ordine dell'Australia."}
{"id": "6322028", "revid": "889336", "url": "https://it.wikipedia.org/wiki?curid=6322028", "title": "Stadio Jos\u00e9 Zorrilla (1940)", "text": "Lo stadio Jos\u00e9 Zorrilla \u00e8 stato uno stadio di calcio situato a Valladolid, in Spagna. \u00c8 stato inaugurato il 3 novembre del 1940 e aveva una capacit\u00e0 di circa diecimila spettatori, portata poi a ventiduemila. Fu utilizzato dal fino al 20 febbraio 1982, giorno dell'inaugurazione dell'omonimo Estadio Municipal Jos\u00e9 Zorrilla.\nDopo la demolizione al suo posto \u00e8 stato costruito uno stabile de El Corte Ingl\u00e9s."}
{"id": "6322031", "revid": "287204", "url": "https://it.wikipedia.org/wiki?curid=6322031", "title": "Ransom 2", "text": "Ransom 2 \u00e8 il primo album in studio del produttore discografico statunitense Mike Will Made It, pubblicato nel marzo 2017."}
{"id": "6322038", "revid": "57342", "url": "https://it.wikipedia.org/wiki?curid=6322038", "title": "Gianfranco Borghini", "text": ""}
{"id": "6322041", "revid": "1494169", "url": "https://it.wikipedia.org/wiki?curid=6322041", "title": "Dudek", "text": ""}
{"id": "6322042", "revid": "876684", "url": "https://it.wikipedia.org/wiki?curid=6322042", "title": "TeliaSonera", "text": ""}
{"id": "6322060", "revid": "465169", "url": "https://it.wikipedia.org/wiki?curid=6322060", "title": "Gigol\u00f2 (disambigua)", "text": ""}
{"id": "6322069", "revid": "287204", "url": "https://it.wikipedia.org/wiki?curid=6322069", "title": "Gigolo", "text": ""}
{"id": "6322074", "revid": "1305772", "url": "https://it.wikipedia.org/wiki?curid=6322074", "title": "Brothers Conflict", "text": ", noto anche come BroCon, \u00e8 una serie di light novel create da Atsuko Kanase, scritte da Takeshi Mizuno e illustrate da Udajo. Sono state adattate in due videogiochi per PlayStation Portable da Idea Factory, in un manga \"yonkoma\" e in una serie televisiva anime. La serie animata di 12 episodi \u00e8 stata prodotta da Brain's Base e trasmessa tra luglio e settembre 2013. Funimation ha acquisito i diritti nordamericani di streaming per l'anime. Funimation ha pubblicato la serie completa e gli OAV in edizione limitata Blu-ray e DVD l'8 marzo 2016.\nTrama.\nEma Hinata - poi conosciuta come Ema Asahina - \u00e8 la figlia adottiva del famoso uomo d'affari Rintaro Hinata. Un giorno la ragazza scopre che il padre sta per risposarsi con una produttrice di abbigliamento di successo di nome Miwa Asahina. Invece di preoccuparsi del fatto, decide di trasferirsi nel complesso \"Sunrise Residence\", che \u00e8 di propriet\u00e0 di Miwa.\nDa l\u00ec viene presto a scoprire che si trova ad avere tredici fratellastri. Mentre il tempo passa, pian piano ed uno alla volta, i fratelli sviluppano dei forti sentimenti nei confronti di Ema e cominciano in un certo modo a competere tra di loro per aggiudicarsene l'affetto, indecisi se nascondere oppure esprimere pienamente tali sentimenti.\nMedia.\nLight novel.\n\"Brothers Conflict\" \u00e8 una serie di light novel scritta da Takeshi Mizuno, illustrata da Udajo e serializzata dal 22 dicembre 2010 al 21 luglio 2012 sulla rivista \"Sylph\" edita da ASCII Media Works per un totale di sette numeri.\nUna seconda serie, \"Brothers Conflict: Second Season\", scritta in coppia da Atsuko Kanase e Takeshi Mizuno e sempre con le illustrazioni di Udajo, viene pubblicata dal 22 gennaio 2013.\nManga.\n\"Brothers Conflict Purupuru\" \u00e8 un manga Spin-off derivante dalla light novel, che riunisce tutti i personaggi in forma chibi.\n\"Brothers Conflict feat. Natsume\" racconta la storia dal punto di vista di Natsume. Un altro manga che racconta la storia dal punto di vista di Yusuke e Futo \u00e8 \"Brothers Conflict feat. Yusuke &amp; Futo\". Un'altra serie intitolata \"Brothers Conflict feat. Tsubaki &amp; Azusa\" narra gli eventi visti con gli occhi di Tsubaki e Azusa.\n\"Brothers Conflict Short Stories\" \u00e8 una raccolta di tutte le storie brevi che sono state pubblicate su \"Sylph\" e \"Dengeki Girl\u2019s Style\".\nAnime.\nUna serie televisiva anime di 12 episodi \u00e8 stata prodotta dalla Brain's Base e diretta da Atsushi Matsumoto. \u00c8 andata in onda per la prima volta a partire dal 2 luglio 2013. La sigla d'apertura \u00e8 \"BELOVED\u00d7SURVIVAL\" cantata da Gero, mentre quella finale \u00e8 \"14 to 1\" cantata dal cast dei doppiatori dei fratelli Asahina e di Juli, sotto il nome di \"Asahina Bros. + Juli\". Oltre alla trasmissione in streaming, Funimation ha rilasciato la serie in Blu-ray e DVD l'8 marzo 2016."}
{"id": "6322075", "revid": "657000", "url": "https://it.wikipedia.org/wiki?curid=6322075", "title": "Princess Principal", "text": " \u00e8 un media franchise giapponese composto da una serie televisiva anime del 2017, coprodotta da Studio 3Hz e Actas, e un videogioco per smartphone sottotitolato \"Game of Mission\". La serie animata \u00e8 stata diretta da Masaki Tachibana e scritta da Ichir\u014d \u014ckouchi, con il \"character design\" originale di Kouhaku Kuroboshi e Yukie Akiya, e la musica di Yuki Kajiura. In Italia i diritti dell'anime sono stati acquistati da Yamato Video e la serie \u00e8 disponibile sul loro canale Youtube ufficiale.\nTrama.\nAlla fine del XIX secolo, il Regno di Albion, attraverso la scoperta e il monopolio di una misteriosa sostanza chiamata \"Cavorite\", \u00e8 stato in grado di costruire una flotta aerea che ha reso Albion una superpotenza mondiale. Ci\u00f2 nonostante, il proletariato di Albion \u00e8 cresciuto di rabbia e odio verso la classe dirigente, per aver ignorato in gran parte la loro situazione sociale, scatenando la \u201cRivoluzione di Londra\u201d in cui tentarono di rovesciare la famiglia reale. Alla fine, le due parti raggiunsero una situazione di stallo e una grande muraglia fu eretta nel mezzo di Londra, dividendo Albion in due nazioni: la Repubblica e il Regno.\nDieci anni dopo, la Repubblica lancia \u201cOperazione Changeling\u201d, un piano per sostituire la principessa del Regno Charlotte con Ange, una ragazza spia che ha una forte somiglianza con lei, al fine di avere un\u2019infiltrata all'interno della famiglia reale. Tuttavia, la Principessa si offre di lavorare con la Repubblica se Ange e le sue colleghe la aiuteranno a diventare la Regina del Regno.\nCos\u00ec inizia la storia di cinque ragazze (inclusa la stessa Principessa) spie sotto copertura nel Regno che lavorano per il Control, il comando delle spie repubblicane, mentre si fingono delle studentesse del prestigioso istituto Quenn\u2019s Mayfair. Le ragazze utilizzeranno le loro abilit\u00e0 per farsi largo nel mondo della clandestinit\u00e0 tra travestimenti, spionaggio, sabotaggi e inseguimenti.\nAnime.\nLa serie televisiva anime, coprodotta da Studio 3Hz e Actas per la regia di Masaki Tachibana, \u00e8 stata trasmessa tra il 9 luglio e il 24 settembre 2017. La composizione della serie \u00e8 stata affidata a Ichir\u014d \u014ckouchi, mentre la colonna sonora \u00e8 stata composta da Yuki Kajiura. La sigla di apertura \u00e8 \"The Other Side of the Wall\" di Void_Chords feat. Maru. In Italia gli episodi sono stati trasmessi in streaming in simulcast da Yamato Video su YouTube, mentre in altre parti del mondo i diritti di distribuzione digitale sono stati acquistati da HIDIVE."}
{"id": "6322077", "revid": "287204", "url": "https://it.wikipedia.org/wiki?curid=6322077", "title": "Gigolo (film)", "text": ""}
{"id": "6322078", "revid": "287204", "url": "https://it.wikipedia.org/wiki?curid=6322078", "title": "Gigolo (singolo)", "text": ""}
{"id": "6322083", "revid": "124123", "url": "https://it.wikipedia.org/wiki?curid=6322083", "title": "John G. Downey", "text": "Biografia.\nNato in Irlanda, \u00e8 emigrato con la famiglia negli Stati Uniti quando aveva 14 anni.\n\u00c8 stato il settimo governatore della California, in carica dal gennaio 1860 al gennaio 1862. Rappresentante del Partito Democratico, \u00e8 stato anche vice-governatore della California per alcuni giorni nel gennaio 1860.\nFino all'elezione di Arnold Schwarzenegger a governatore, avvenuta nel 2003, \u00e8 stato l'unico governatore della California ed essere nato al di fuori degli Stati Uniti d'America."}
{"id": "6322085", "revid": "118766091", "url": "https://it.wikipedia.org/wiki?curid=6322085", "title": "Escursione di Laschamp", "text": "L'escursione di Laschamp \u00e8 stato un breve periodo di inversione del campo magnetico terrestre. Tale escursione ebbe luogo 41.400 (\u00b12.000) anni fa, ossia nel Pleistocene superiore, durante l'ultima era glaciale e la prova della sua esistenza si ebbe solo alla fine degli anni sessanta quando, grazie a studi magnetostratigrafici effettuati sui flussi di lava di Laschamp, un villaggio nel distretto francese di Clermont-Ferrand, furono rilevate in essi le prove di un'inversione geomagnetica in quell'epoca. Da allora, evidenze di tale escursione magnetica furono ritrovate negli archivi geologici (rocce vulcaniche, carote di sedimenti marini, carote di ghiaccio polari) di diverse parti del pianeta.\nL'inversione del campo magnetico dur\u00f2 circa 440 anni, con una transizione a partire dal campo normale che ne richiese circa 250. L'intensit\u00e0 del campo invertito era inferiore del 75% rispetto a quella del campo normale, mentre nella fase di transizione era scesa addirittura ad un valore pari a soltanto il 5% dell'intensit\u00e0 attuale. Ci\u00f2 caus\u00f2 l'esposizione della Terra ad una grande quantit\u00e0 di radiazioni, con il conseguente aumento di produzione di radionuclidi cosmogenici, come il berillio-10 e il carbonio-14, e portando, secondo alcune ricerche, alla scomparsa di diverse specie di mammiferi, compreso l\"'Homo neanderthalensis\".\nDato il fatto che la sua durata fu inferiore ai 30.000 anni, questo periodo \u00e8 definito come \"escursione geomagnetica\", talvolta per\u00f2 in letteratura si preferisce chiamarlo \"evento\" in quanto, al contrario di quanto accade generalmente nelle escursioni, esso interess\u00f2 l'intero globo terrestre (come detto, la diminuzione di intensit\u00e0 del campo magnetico \u00e8 stata osservata in archivi geologici in diverse parti del globo) ed inoltre perch\u00e9, mentre nelle escursioni la variazione dell'orientamento dei poli \u00e8 al massimo di 45 gradi, nel caso dell'evento di Laschamp ci fu un'inversione quasi completa. L'escursione di Laschamp pu\u00f2 in effetti essere considerata come una della poche escursioni veramente globali conosciute."}
{"id": "6322087", "revid": "964734", "url": "https://it.wikipedia.org/wiki?curid=6322087", "title": "Distretto di Ghadames", "text": ""}
{"id": "6322093", "revid": "228587", "url": "https://it.wikipedia.org/wiki?curid=6322093", "title": "The Teardrops", "text": ""}
{"id": "6322094", "revid": "38120", "url": "https://it.wikipedia.org/wiki?curid=6322094", "title": "Tear Drops", "text": ""}
{"id": "6322095", "revid": "287204", "url": "https://it.wikipedia.org/wiki?curid=6322095", "title": "Tear Drops (singolo)", "text": ""}
{"id": "6322097", "revid": "287204", "url": "https://it.wikipedia.org/wiki?curid=6322097", "title": "The Teardrops (gruppo musicale)", "text": ""}
{"id": "6322099", "revid": "574302", "url": "https://it.wikipedia.org/wiki?curid=6322099", "title": "Empire Awards per il miglior fantasy", "text": ""}
{"id": "6322100", "revid": "212348", "url": "https://it.wikipedia.org/wiki?curid=6322100", "title": "Mike Easley", "text": "\u00c8 stato governatore della Carolina del Nord dal 2001 al 2009. Rappresentante del Partito Democratico, \u00e8 stato inoltre procuratore generale della Carolina del Nord dal 1993 al 2001."}
{"id": "6322102", "revid": "762947", "url": "https://it.wikipedia.org/wiki?curid=6322102", "title": "Vincenzo Fagiuoli", "text": "Convinto interventista, partecipa come volontario alla prima guerra mondiale. Ferito durante la permanenza al fronte, durante la guarigione termina gli studi universitari di lettere e filosofia.\nTerminata la guerra, intraprende la libera docenza presso l'universit\u00e0 di Torino, dove viene in contatto con gli ambienti dei Fasci italiani di combattimento. A seguito di ci\u00f2, nel 1920 si iscrive al partito fascista. Grazie alla conoscenza di Alberto De Stefani, amico di famiglia e ministro della finanze, viene introdotto nel mondo finanziario.\nCon questo incarico viene ad occuparsi di importanti trattative economiche in ambito internazionale. La sua carriera termina nel 1943 quando, in seguito ad alcune sue prese di posizione e scontri con alcuni gerarchi, viene sollevato da Mussolini da ogni incarico. Fa cos\u00ec ritorno a Verona e si stabilisce nella villa di famiglia a San Pietro in Cariano ed assume la presidenza delle Cartiere Fedrigoni, poich\u00e9 nel 1924 aveva sposato Elsa Fedrigoni. Gli ultimi anni della sua vita li dedica allo studio e alla sua passione per i libri, ben testimoniata dalla sua vasta biblioteca."}
{"id": "6322105", "revid": "1573940", "url": "https://it.wikipedia.org/wiki?curid=6322105", "title": "Antigone rubicunda", "text": "Il brolga (Antigone rubicunda ()), \u00e8 un uccello della famiglia dei Gruidi.\nViene chiamato anche gru australiana, un termine coniato, nel 1865, dal noto ornitologo John Gould nel suo libro \"The Birds of Australia\".\nSi tratta di un uccello comune presente nelle zone umide dell'Australia tropicale e di sud-est e della Nuova Guinea. Si tratta di un uccello alto, con testa piccola, becco lungo, collo sottile e gambe lunghe. Il piumaggio \u00e8 prevalentemente grigio, con la punta delle ali nere e ha una banda rosso-arancione sulla testa. \u00c8 ben noto per la sua danza di accoppiamento molto intricata. Il nido \u00e8 costruito con canne come un'isola nel terreno paludoso e di solito vengono deposte due uova per ogni nidiata. L'incubazione richiede 32 giorni e i pulcini appena nati sono precoci. La dieta dell'adulto \u00e8 principalmente vegetale, ma mangia anche invertebrati e piccoli vertebrati.\nAnche se l'uccello non \u00e8 considerato in pericolo, le popolazioni stanno mostrando un certo declino, soprattutto in Australia del Sud e sono in corso piani di azione locali miranti alla protezione della specie. Si tratta dell'uccello emblema ufficiale dello Stato del Queensland.\nDescrizione.\nLa gru brolga \u00e8 un uccello alto con un grande becco, un lungo collo sottile e gambe simili a quelle dei trampolieri. Non \u00e8 facile distinguere i due sessi anche se le femmine sono di solito un po' pi\u00f9 piccole. L'adulto ha un colore grigio-verde, una corona di pelle, e il volto, le guance e la gola coperte di piume di colore rosso corallo. Altre parti della testa sono verde oliva e rivestite di setole scure. Il sacchetto lare, che \u00e8 particolarmente pendulo nei maschi adulti, \u00e8 coperto da queste fitte setole che lo fanno apparire nero. Il becco \u00e8 grigio-verde, lungo e sottile, e l'iride \u00e8 giallo-arancione. L'orecchio, nascosto, appare come una macchia grigia di piccole piume rosse circondata da pelle nuda e il piumaggio del corpo \u00e8 grigio-argenteo. Le piume sulla schiena e le copritrici alari hanno margini pallidi. Le penne delle ali principali sono nere e grigie le secondarie. Le gambe e i piedi sono grigio-neri. I giovani non hanno la banda rossa e hanno teste completamente piumate con iridi scuri. Una grus rubicunda adulta pu\u00f2 raggiungere un'altezza di 0,7 - 1,3 metri e ha un'apertura alare di 1,7 - 2,4 metri. I maschi adulti hanno un peso medio leggermente inferiore a 7,0\u00a0kg e le femmine pesano in media poco meno di 6,0\u00a0kg. Il peso pu\u00f2 variare da 3,7 a 8,7\u00a0kg.\nPu\u00f2 essere facilmente confusa con la gru antigone (\"Grus antigone\"), tuttavia la colorazione rossa della testa di quest'ultima si estende parzialmente lungo il collo mentre in \"Grus rubicunda\" \u00e8 limitata alla testa. Il piumaggio di quest'ultima \u00e8 pi\u00f9 grigio-argenteo della gru antigone, le gambe sono nerastre, piuttosto che rosa e i richiami sono stridenti e non di tono basso. Inoltre, in Australia, la presenza della gru antigone \u00e8 limitata a un paio di localit\u00e0 sparse nella parte settentrionale, rispetto alla pi\u00f9 diffusa distribuzione della gru brolga.\nDistribuzione e habitat.\n\"Grus rubicunda\" \u00e8 diffusa e spesso abbondante nel nord e nel nord-est dell'Australia, in particolare a nord-est, nel Queensland, ed \u00e8 comune a sud fino allo Stato di Victoria. Si trova anche nel sud della Nuova Guinea e raramente in Nuova Zelanda e nella parte settentrionale dell'Australia Occidentale. La popolazione nel nord dell'Australia \u00e8 stimata tra 20\u00a0000 e 100\u00a0000 uccelli e nel sud a 1\u00a0000 esemplari. Il numero di individui in Nuova Guinea \u00e8 sconosciuto. Fino al 1961, era l'unica specie di gru presente in Australia, prima della scoperta della gru antigone.\n\"Grus rubicunda\" non \u00e8 un uccello migratore, ma si muove in diverse aree in risposta alle piogge stagionali. Nell'Australia settentrionale, durante la stagione secca (da giugno a novembre), le popolazioni di \"Grus rubicunda\" sono gregarie e occupano gran parte di una striscia di palude d'acqua dolce larga fino a 50\u00a0km, che si trova fra le colline costiere e le paludi marine di mangrovie che lambiscono il mare. Visita anche le lagune d'acqua dolce delle vicinanze, il fiume e le pozze lasciate dalla marea, i bordi dei laghi e i terreni agricoli irrigati. Nel mese di dicembre, poco prima dell'inizio della stagione dei monsoni, si disperde nelle zone di riproduzione. Alcune rimangono vicino alla costa, ma altre si muovono fino a 500\u00a0km verso l'interno in habitat simili. Poco si conosce di movimenti e habitat della popolazione presente in Nuova Guinea.\nPi\u00f9 a sud, nello Stato di Victoria e nel Nuovo Galles del Sud, le precipitazioni si sviluppano in modo pi\u00f9 uniforme durante tutto l'anno e la stagione pi\u00f9 secca va da dicembre a maggio. In questo periodo, le popolazioni del sud si riuniscono nelle zone interne affollando le paludi montane, i serbatoi d'acqua e i laghi, i pascoli e i terreni agricoli. Quando arriva la pioggia, tra giugno e luglio, si disperdono nelle paludi costiere di acqua dolce, nei laghi poco profondi, nei prati umidi e nelle altre zone umide dove si riproducono.\nIl Queensland \u00e8 lo Stato in cui si trova il maggior numero di esemplari di \"Grus rubicunda\", e, talvolta si incontrano stormi costituiti da oltre 1\u00a0000 individui. L'uccello \u00e8 l'emblema ufficiale dello Stato e appare anche nel suo stemma.\nBiologia.\nLa gru brolga \u00e8 una creatura gregaria; l'unit\u00e0 sociale di base \u00e8 la coppia o un piccolo gruppo familiare di tre o quattro uccelli, di solito i genitori insieme alla prole giovanile, anche se alcuni di questi gruppi sono indipendenti. Al di fuori della stagione della riproduzione, si riuniscono in grandi stormi, che sembrano essere molti gruppi individuali indipendenti, piuttosto che una singola unit\u00e0 sociale. All'interno degli stormi, le famiglie tendono a rimanere distinte coordinando le loro attivit\u00e0 l'uno con l'altro, piuttosto che con lo stormo nel suo complesso.\nIl decollo da terra, per spiccare il volo, \u00e8 sgraziato, con gran battito d'ali. Sono ben visibili le estremit\u00e0 alari nere, mentre \u00e8 in aria, e una volta che acquista velocit\u00e0, il suo volo \u00e8 molto pi\u00f9 elegante e sale spesso a grandi altezze. Qui pu\u00f2 essere appena percettibile poich\u00e9 ruota in grandi cerchi, a volte emettendo il suo verso roco.\nAlimentazione.\nLa gru brolga \u00e8 onnivora e si ciba sia nelle zone umide sia nelle paludi d'acqua salata. Ara il terreno, con il suo potente becco, alla ricerca di bulbi e radici commestibili. Le popolazioni del nord si cibano, principalmente, di tuberi di castagne d'acqua cinesi (\"Eleocharis dulcis\"), che estraggono scavando buche nel fango, ma questi non sono disponibili a sud di Brisbane. Inoltre mangiano i germogli e le foglie di piante presenti nelle zone umide e montane, cereali, semi, insetti, molluschi, crostacei, rane e lucertole. Nelle paludi d'acqua salata possono bere acqua salina e hanno ghiandole, vicino agli occhi, attraverso le quali possono espellere il sale in eccesso.\nRiproduzione.\nLa gru brolga \u00e8 monogama e di solito si lega al partner per la vita, anche se nuovi abbinamenti potrebbero seguire ad una fatalit\u00e0 occorsa ad uno dei membri della coppia. Una caratteristica della coppia \u00e8 la chiamata sincrona iniziata solitamente dalla femmina. Essa sta con le ali spiegate e il becco puntato verso il cielo ed emette una serie di richiami come emessi da una tromba. Il maschio si affianca in posizione simile, ma con le ali svasate e le primarie cadenti. Emette un richiamo in pi\u00f9 per ogni due emessi dalla femmina.\nLa gru brolga \u00e8 nota per le sue ritualizzate, intricate danze di accoppiamento. Lo spettacolo inizia con un uccello che raccoglie un po' d'erba e la lancia in aria prima di prenderla con il becco. L'uccello poi effettua un salto di un metro verso l'alto con le ali spiegate e continua allungando il collo, piegandolo, pavoneggiandosi, emettendo richiami e muovendo la testa in su e in gi\u00f9. A volte soltanto una grus rubicunda danza per la sua compagna, spesso ballano in coppia e talvolta un intero gruppo di circa una decina di esemplari, allineandosi approssimativamente uno di fronte all'altro prima di iniziare.\nLa gru brolga si riproduce in tutto il suo areale in Australia e Nuova Guinea. L'inizio della stagione riproduttiva \u00e8 in gran parte determinato dalle precipitazioni piovose piuttosto che dal periodo dell'anno; in tal modo la stagione va da febbraio a maggio, dopo la stagione delle piogge nelle zone monsoniche, e da settembre a dicembre in Australia del Sud. Gli stormi si dividono e le coppie stabiliscono i territori di nidificazione nelle zone umide. In habitat ricchi di cibo, i nidi possono essere molto vicini tra loro, e si trovano spesso nella stessa area di quelli della gru antigone. Il nido, che \u00e8 costruito da entrambi i sessi, \u00e8 un cumulo rialzato di canne, erba sradicata e altro materiale vegetale situato su una piccola isola in acque poco profonde, o occasionalmente galleggiante. Se non ci sono erbe vengono utilizzati fango o radici rinvenute nel letto della palude. A volte non costruiscono un nido ma prendono possesso di un nido di cigno in disuso.\nSi verifica una sola nidiata all'anno, costituita di solito da due uova, ma di tanto in tanto ne vengono deposte tre a circa due giorni di distanza. Le uova, bianco opaco, sono scarsamente maculate o macchiate di bruno-rossastro, con le marcature pi\u00f9 dense nella parte pi\u00f9 grande dell'uovo. Misurano 95 per 61 millimetri. Entrambi i sessi partecipano all'incubazione delle uova con la femmina che staziona nel nido durante la notte. La nascita dei pulcini non \u00e8 sincronizzata e si verifica dopo circa 32 giorni di incubazione. I pulcini appena nati hanno una peluria grigia e pesano circa 100 grammi. Sono molto precoci e in grado di lasciare il nido entro un giorno o due. Entrambi i genitori nutrono e proteggono i piccoli. I pulcini ricevono le piume entro quattro o cinque settimane, sono completamente piumati entro tre mesi e sono in grado di volare circa due settimane pi\u00f9 tardi. Quando sono minacciati, si nascondono e rimangono tranquilli mentre i genitori si attivano per distrarre il predatore. Gli adulti continuano a proteggere il piccolo per un massimo di undici mesi, o per quasi due anni se non si riproducono di nuovo nel frattempo.\nTassonomia.\nSi tratta di un membro dell'ordine dei Gruiformes - che comprende rallidi e gru. Quando venne descritta per la prima volta dal naturalista George Perry, nel 1810, venne classificata come specie di \"Ardea\" (\"Ardea rubicunda\"). L'ornitologo John Gould us\u00f2 il nome di \"Grus australasianus\" quando scrisse su di essa e not\u00f2 che era diffusa sia nel Nord sia nell'Est dell'Australia. Registr\u00f2 anche che era facile da addomesticare e che il politico James Macarthur ne aveva tenuta una coppia nella sua casa di Camden. La \"Royal Australasian Ornithologists Union\" ha fatto di \"brolga\", un nome popolare derivato dal lemma \"burralga\" in lingua gamilaraay, il nome ufficiale dell'uccello nel 1926.\nNel 1976, \u00e8 stato suggerito che \"Grus rubicunda\", \"Grus antigone\" e \"Grus vipio\" formino un gruppo naturale sulla base di somiglianze nei loro richiami. Questo \u00e8 stato poi confermato da studi molecolari sul loro DNA. Questi studi hanno dimostrato anche che \"Grus rubicunda\" \u00e8 pi\u00f9 strettamente imparentata a \"Grus vipio\" di quanto non lo sia alla morfologicamente pi\u00f9 simile \"Grus antigone\".\nVi sono tradizionalmente considerate due sottospecie; \"Grus rubicunda argentea\" si trova nel nord e nell'occidente dell'Australia, nel Territorio del Nord e nell'ovest del Queensland; \"Grus rubicunda rubicunda\", presente nel sud, si trova in Nuova Guinea, Queensland, Nuovo Galles del Sud, Victoria e Australia Meridionale. Le due sottospecie si integrano nelle zone in cui sono presenti entrambe. Alcune autorit\u00e0 ritengono che ora non ci siano sottospecie, ma soltanto due popolazioni separate di uccelli adattate a riprodursi in diversi periodi dell'anno.\nConservazione.\nLa lista rossa IUCN classifica \"Grus rubicunda\" tra le \"specie a rischio minimo\". Questo perch\u00e9 ha una vasta gamma e una popolazione di oltre 10\u00a0000 individui. Anche se la popolazione pu\u00f2 essere lentamente in declino, questo non \u00e8 a un tasso tale da poter giustificare l'inserimento in una categoria pi\u00f9 vulnerabile. \"Grus rubicunda\" non \u00e8 elencata come minacciata sul suolo australiano, tuttavia, il suo stato di conservazione varia da Stato a Stato. Ad esempio, \u00e8 elencata come \"minacciata\" nello Stato di Victoria,\n dove \u00e8 elencata tra le specie \"vulnerabili\".\nLe minacce principali affrontate da \"Grus rubicunda\", in particolare nella parte meridionale del suo areale, sono la distruzione degli habitat, il drenaggio delle zone umide, la collisione con la rete elettrica, e la predazione da parte dell'introdotta volpe rossa. Si trova pi\u00f9 sicura nel suo habitat del nord poich\u00e9 la terra \u00e8 per lo pi\u00f9 adatta all'agricoltura e la gran parte di essa si trova in parchi nazionali o in propriet\u00e0 private, ma i cambiamenti nella copertura vegetale, incoraggiati dalle attivit\u00e0 di radicazione dei suini selvatici, possono ridurre l'abbondanza di castagne d'acqua cinesi e quindi rendere le grus rubicunda pi\u00f9 vulnerabili, fornendo copertura ai predatori.\nLe misure di conservazione intraprese comprendono la cooperazione internazionale, la tutela legale, la ricerca, il monitoraggio, la gestione degli habitat, l'educazione e la manutenzione degli stormi in cattivit\u00e0 per la propagazione e la reintroduzione. Anche se si riproducono bene in natura, si \u00e8 dimostrato molto pi\u00f9 problematico farlo con soggetti in cattivit\u00e0. L\"'International Crane Foundation\", un'organizzazione per la conservazione che si trova a Baraboo in Wisconsin, ha iniziato un programma di riproduzione in cattivit\u00e0 con tre coppie di grus rubicunda selvatiche catturate in Australia nel 1972. Nel 1984 hanno importato dodici uova fertili per l'ulteriore riproduzione."}
{"id": "6322106", "revid": "791427", "url": "https://it.wikipedia.org/wiki?curid=6322106", "title": "Feu d'artifice", "text": "Feu d'artifice \u00e8 una \"Fantasia per grande orchestra\" del 1908 di Igor' F\u00ebdorovi\u010d Stravinskij. Questa \u00e8 la prima opera in cui le caratteristiche uniche della musica di Stravinskij emergono con chiarezza, dai ritmi incisivi alle contrapposizioni nette dei timbri strumentali all'uso particolare degli ottoni.\nStoria.\nStravinskij, durante una visita che fece con la moglie a Nikolaj Rimskij-Korsakov all'inizio dell'estate del 1908, illustr\u00f2 al maestro il progetto di una breve fantasia orchestrale ottenendo il suo apprezzamento; avendola terminata velocemente in un mese e mezzo, il compositore la invi\u00f2 a Rimskij-Korsakov come regalo per l'imminente matrimonio della figlia Nadejda Rimskij-Korsakov con il compositore Maximilian Steinberg. Poco tempo dopo il manoscritto ritorn\u00f2 a Stravinskij, respinto per il decesso del destinatario. In questa triste occasione il compositore scrisse il Canto funebre in memoria del suo maestro, brano eseguito per la prima e unica volta nel gennaio del 1908.\nLa prima esecuzione di \"Feu d'artifice\" avvenne, unitamente allo Scherzo fantastique, il sei febbraio 1909 con la direzione di Alexander Siloti. Questa esecuzione segn\u00f2 un momento fondamentale nella carriera di Stravinskij: fu l'inizi\u00f2 dell'amicizia e della collaborazione con Sergej Djagilev che, ascoltando i brani, ne rimase profondamente colpito.\nOrganico.\nArchi, tre flauti, due oboi, tre clarinetti, due fagotti, sei corni, tre trombe, tre tromboni, un basso tuba, timpani, gran cassa, triangolo, piatti, celesta, campanelli, due arpe."}
{"id": "6322110", "revid": "486946", "url": "https://it.wikipedia.org/wiki?curid=6322110", "title": "Brolga", "text": ""}
{"id": "6322114", "revid": "697352", "url": "https://it.wikipedia.org/wiki?curid=6322114", "title": "Teardrop", "text": ""}
{"id": "6322124", "revid": "287204", "url": "https://it.wikipedia.org/wiki?curid=6322124", "title": "Teardrop (singolo)", "text": ""}
{"id": "6322125", "revid": "38120", "url": "https://it.wikipedia.org/wiki?curid=6322125", "title": "Tear Drop", "text": ""}
{"id": "6322129", "revid": "1305772", "url": "https://it.wikipedia.org/wiki?curid=6322129", "title": "Edward Wood", "text": ""}
{"id": "6322130", "revid": "1305772", "url": "https://it.wikipedia.org/wiki?curid=6322130", "title": "Edward Woods", "text": ""}
{"id": "6322133", "revid": "287204", "url": "https://it.wikipedia.org/wiki?curid=6322133", "title": "Edward Wood (politico)", "text": ""}
{"id": "6322155", "revid": "400694", "url": "https://it.wikipedia.org/wiki?curid=6322155", "title": "Joyspeed", "text": ""}
{"id": "6322165", "revid": "287204", "url": "https://it.wikipedia.org/wiki?curid=6322165", "title": "Victoria Kent", "text": " Fu la prima donna ad entrare nel \"Collegio per Avvocati di Madrid\" nel 1925, nel pieno della dittatura di Miguel Primo de Rivera e la prima donna al mondo che esercit\u00f2 come avvocato presso un tribunale militare.\nBiografia.\nFormazione e primi anni.\nNata a Malaga, visse l\u00ec fino al 1917, cresciuta da suo padre, Jos\u00e9 Kent Rom\u00e1n, un commerciante di scarpe, e sua madre, Mar\u00eda Siano Gonz\u00e1lez, casalinga. I suoi genitori, di animo liberale e con una mentalit\u00e0 aperta, le permisero di effettuare studi magistrali a Malaga e in seguito di laurearsi in Diritto presso l'Universit\u00e0 Centrale di Madrid.\nPer quanto riguarda la sua data di nascita, ancora oggi ci sono dubbi riguardo alla sua esattezza. La pi\u00f9 plausibile \u00e8 quella del 6 marzo 1891, tuttavia non se ne ha la certezza poich\u00e9 la stessa Kent cambi\u00f2 tale data con quelle del 1897 e 1882 in vari documenti datati sin dal suo arrivo a Madrid. Addirittura c'\u00e8 chi indica come data di nascita il 1898. Tra le ragioni di questa incertezza si adducono \u00abesigenze di tipo accademico\u00bb o perfino \u00abcivetteria\u00bb.\nNel 1906 entr\u00f2 alla scuola di Magistero di Malaga dove trov\u00f2 due insegnanti donne che la influenzeranno molto: Suceso Luengo e Teresa Aspiazu. Nel 1917 si trasfer\u00ec nella capitale per prendere il baccellierato presso l'istituto \"Cardenal Cisneros\", dove fu accolta favorevolmente grazie all'appoggio della madre e ai contatti del padre. And\u00f2 a vivere nella \"Residencia de Se\u00f1oritas\" di Madrid, diretta all'epoca da Mar\u00eda de Maeztu, donna che influenz\u00f2 notevolmente Victoria grazie alla sua personalit\u00e0.\nNel 1920 entr\u00f2 alla facolt\u00e0 di Diritto dell'Universit\u00e0 Centrale di Madrid, iscritta come studentessa non ufficiale e seguendo le lezioni di professori come Jim\u00e9nez de As\u00faa o Felipe S\u00e1nchez-Rom\u00e1n. Si laure\u00f2 nel giugno del 1924, abilitandosi nel gennaio successivo, facendo in questo stesso periodo i suoi primi interventi come avvocato difensore dinanzi ai tribunali. Gi\u00e0 nel 1930 cominci\u00f2 a farsi un nome difendendo davanti al Tribunale Supremo di Guerra e Marina \u00c1lvaro de Albornoz, membro del Comitato Rivoluzionario Repubblicano. Questi si era visto arrestato e processato - insieme a molti di quelli che pi\u00f9 tardi avrebbero formato il governo provvisorio della repubblica - a causa del fallimento della sollevazione di Jaca, avvenuta nel dicembre di quell'anno. In tal modo, divenne la prima donna ad intervenire dinanzi ad un tribunale di guerra, riuscendo inoltre ad ottenere la liberazione del detenuto. Nel 1931 venne nominata membro della Reale Accademia di Giurisprudenza e Legislazione e, nel 1933, dell'Associazione Internazionale di Leggi Penali di Ginevra.\nOltre a dedicarsi all'avvocatura, Victoria Kent apr\u00ec un ufficio di avvocati specializzati in Diritto del lavoro - divenendo la prima donna in Spagna a conseguire questo risultato -, ponendo il suo ufficio nella strada \"Marqu\u00e9s del Riscal n\u00ba5\". Inoltre esercit\u00f2 anche come assessore giuridico del Sindacato Nazionale Ferroviario, giungendo nel 1927 a presiedere il primo Congresso delle Cooperative in Spagna.\nVita politica.\nPoco tempo dopo il suo arrivo a Madrid, Victoria Kent si affili\u00f2 all'Associazione Nazionale delle Donne spagnole e alla Giovent\u00f9 Universitaria Femminile, diretta da Mar\u00eda Espinosa de los Monteros, rappresentando tale associazione in un congresso a Praga nel 1921.\nAffiliata al Partito Repubblicano Radical Socialista (PRRS), fu eletta nel 1931 deputata dell'unione repubblicano-socialista presente nella \"Cortes repubblicana\" costituente per la provincia di Madrid con 65.254 voti. Alle elezione generali del 1936, Victoria Kent fu eletta deputata per la provincia di Ja\u00e9n, nelle liste di Sinistra Repubblicana, che formava parte del Fronte Popolare.\nArriv\u00f2 a presiedere il comitato del quartiere centro di Madrid e a fondare il ramo femminile dell'organizzazione: l'Ateneo Femminile Radical-Socialista.\nFu inoltre vicepresidente dal 1926 del \"Lyceum Club Femenino\", recentemente fondato, e fu colei che diede l'input, insieme a Clara Campoamor e Matilde Huici, donne che condividevano i suoi ideali di femminismo, dell'Istituto delle Unioni Intellettuali.\nDirettore Generale delle Prigioni.\nNel periodo della II repubblica fu nominata nell'aprile 1931 Direttore Generale delle prigioni dal governo presieduto da Alcal\u00e1-Zamora. Occup\u00f2 questo incarico per poco pi\u00f9 di un anno, con l'obiettivo di riuscire ad ottenere la riabilitazione dei prigionieri, dopo aver constatato lo stato di miseria e abbandono delle prigioni spagnole. Ricoprendo questo incarico introdusse alcune riforme con l'intenzione di umanizzare il sistema penitenziario, continuando il lavoro gi\u00e0 iniziato da Concepci\u00f3n Arenal nel XIX secolo. Si dimise il 4 giugno del 1932 (annunciandolo ufficialmente sulla Gazzetta di Madrid l'8 giugno) dopo una feroce campagna della stampa contro di lei dovuta agli scioperi della fame verificatisi a Pamplona e Vitoria da parte di detenuti politici e le numerose evasioni riuscite da parte di vari prigionieri a causa della \u00abnegligenza del personale delle prigioni\u00bb, e in special modo fu significativa l'evasione di 10 prigionieri dalla prigione di Puerto de Santa Mar\u00eda.\nTuttavia, riusc\u00ec a portare a compimento alcune riforme, ad esempio: il miglioramento dell'alimentazione dei detenuti, la libert\u00e0 di culto nelle prigioni, l'ampliamento dei permessi per ragioni familiari, la creazione di un corpo femminile di funzionarie delle prigioni ed eliminazione di ceppi e catene (col cui metallo ordin\u00f2 di costruire una statua in onore di Concepci\u00f3n Arenal). Tra le altre cose, chiuse 114 centri penitenziari, ordin\u00f2 di costruire il carcere femminile di Ventas, a Madrid - senza celle punitive - e l'Istituto di Studi Penali, diretto da Jim\u00e9nez de As\u00faa, che era stato uno dei suoi professori di Diritto.\nLe misure prese come Direttore Generale delle prigioni le diedero grande popolarit\u00e0, facendo apparire il suo nome in un conosciutissimo chotis, \"El Pichi\", parte di un'opera musicale, \"Las leandras\", del compositore Francisco Alonso, che debutt\u00f2 a Madrid nel 1931, cantata dalla popolare Celia G\u00e1mez.\nOpposizione al suffragio femminile.\nUno dei momenti pi\u00f9 controversi nella vita e l'opera di Victoria Kent fu la sua opposizione al suffragio femminile presso le Cortes spagnole nel 1931, quando si scontr\u00f2 con un'altra femminista, Clara Campoamor, in una battaglia dialettica e trascendentale riguardo a una questione che avrebbe avuto enormi conseguenze sui diritti delle donne. La sua opinione era che la donna spagnola non possedesse all'epoca la preparazione sociale e politica necessaria e che, a causa dell'influenza della Chiesa, il suo voto sarebbe stato conservatore e avrebbe pregiudicato la vita della Repubblica.\nL'opinione della sua avversaria era che, invece, indipendentemente dal risultato delle urne, tutte le donne avevano il diritto di votare, e inoltre Clara Campoamor difendeva l'uguaglianza di genere tra tutti gli esseri umani. Il dibattito fu seguito dai mezzi di comunicazione, che ironizzarono molto sulla situazione con commenti come: \"Solo due donne in Parlamento, e guarda caso non sono d'accordo\", o \"Cosa succeder\u00e0 quando saranno 50?\". Di fatto, la stampa le soprannomin\u00f2 ironicamente \"l'albume\" e \"il tuorlo\". Dopo il suo intervento, Victoria Kent perse la popolarit\u00e0 precedentemente ottenuta, non risultando dunque eletta alle elezioni del 1933.\nAlla fine, il dibattito fu vinto dalla Campoamor, che ottenne quindi la possibilit\u00e0 per le donne di votare nelle successive elezioni del 1933. La destra si present\u00f2 unita, al contrario della sinistra, e vinse. In seguito la sinistra incolp\u00f2 le donne per la sua sconfitta, e, in special modo, Clara Campoamor.\nQueste furono alcune delle ragioni che Victoria Kent present\u00f2 il 1\u00ba ottobre 1931 al dibattito con Clara Campoamor sui diritti delle donne:\nGuerra Civile spagnola.\nCon lo scoppio della guerra civile si vide costretta a scappare in esilio, come molti altri repubblicani. Mentre fuggiva verso la frontiera, accompagn\u00f2 molti dei figli dei soldati che combattevano al fronte al fine di facilitarne l'evacuazione, dopo aver lanciato vari appelli affinch\u00e9 non fossero abbandonati. Si rifugi\u00f2 a Parigi, e venne nominata prima segretaria dell'ambasciata spagnola nella capitale francese, per permetterle di continuare a prendersi cura dei bambini rifugiati. Fu responsabile della creazione di rifugi e asili nido con questa finalit\u00e0.\nSeconda guerra mondiale.\nFino alla fine della guerra civile rimase a Parigi, concentrando tutti i suoi sforzi nell'aiutare gli esiliati spagnoli nella capitale e nel loro viaggio verso l'America. Tuttavia, quando Parigi venne occupata il 14 giugno 1940 dai nazisti, Victoria Kent si vide obbligata a rifugiarsi presso l'ambasciata messicana per un anno. Inoltre, il suo nome figurava nella lista nera che la polizia franchista aveva consegnato al governo collaborazionista di Vichy.\nFu giudicata dai tribunali di Franco e, nell'ottobre 1943, quando era ancora a Parigi, il Tribunale contro la Massoneria e il Comunismo la condann\u00f2 come ribelle a 30 anni di prigione, con la pena accessoria della decadenza assoluta come avvocato e l'espulsione dal territorio nazionale. Fortunatamente, la Croce Rossa le offr\u00ec un appartamento nel quartiere del Bois de Boulogne (o di Boulogne), dove visse fino al 1944 sotto falsa identit\u00e0. In questo periodo, con l'identit\u00e0 di \"Madame Duval\", scrisse \"Quattro anni a Parigi\", un romanzo con chiari riferimenti autobiografici riflessi nel protagonista, Placido, alter ego dell'autore.\nEsilio.\nVictoria Kent si trasfer\u00ec in Messico nel 1948. L\u00ec collabor\u00f2 per due anni alla creazione della Scuola di Preparazione per il Personale delle Prigioni, di cui fu direttore, e diede lezioni di Diritto Penale all'Universit\u00e0. Richiesta all'ONU, nel 1950 si trasfer\u00ec a New York, dove collabor\u00f2 con la sezione di difesa sociale e realizz\u00f2 uno studio sul pessimo stato delle prigioni latinoamericane. Tra il 1951 e il 1957, una volta abbandonato il precedente incarico, che riteneva eccessivamente burocratico, fu ministro senza portafoglio del governo della seconda repubblica spagnola in esilio, divenendo la seconda donna ad occupare questo posto dopo Federica Montseny.\nInoltre, fond\u00f2 e diresse la rivista \"Iberica\", finanziata da Louis Crane per vent'anni (1954-1974) e indirizzata a tutti gli esiliati lontani dalla loro patria, come lei. Nel 1977, quarant'anni dopo essersi esiliata in Francia, Victoria Kent torn\u00f2 in Spagna, venendo ricevuta con affetto e ammirazione dal suo seguito. Ciononostante, torn\u00f2 a New York, dove pass\u00f2 i suoi ultimi giorni, morendo il 26 settembre 1987. Nel 1986 le venne concessa la medaglia di San Raimondo di Pe\u00f1afort, per\u00f2 a causa della sua avanzata et\u00e0 non pot\u00e9 andare personalmente a ritirarla.\nVita privata.\nNel 2016 \u00e8 stato pubblicato il libro \"Victoria Kent e Louise Crane a New York. Un esilio condiviso\", nel quale la professoressa Carmen de la Guardia analizza per la prima volta in profondit\u00e0 la relazione intellettuale e sentimentale tra Victoria Kent e la filantropa Louise Crane, basandosi su documentazione privata. Secondo il libro, la Kent e la Crane ebbero una relazione sentimentale dal principio degli anni cinquanta fino alla morte della prima e, sebbene non vissero insieme per buona parte della durata della loro relazione, questa era nota alle persone che le circondavano.\nVictoria Kent non pianific\u00f2 di andare a vivere nell'appartamento milionario della famiglia di Louise Crane nella quinta strada di New York fino alla morte della madre della Crane nel 1972. Nel suo salotto furono organizzate riunioni la cui lista degli invitati era elaborata dal Dipartimento di Stato, come spiegato nel libro. In quel mondo, spiega La Guardia, Victoria Kent, sebbene non conoscesse perfettamente l'inglese, si inser\u00ec bene e sfrutt\u00f2 questo fatto per sostenere la sua causa: la lotta al franchismo e la fondazione di una nuova cultura politica repubblicana in Spagna.\nOpere.\nOpera politica.\nVictoria Kent intervenne attivamente nelle deliberazioni della Camera concernenti il progetto della Costituzione della Repubblica. Tra i suoi emendamenti spicca quello dell'Articolo 1 \"La Spagna \u00e8 una repubblica di lavoratori, liberale per principio, di fondamento democratico e orientamento sociale. Il potere civile, l'unico che esiste, viene dal popolo. Ogni autorit\u00e0 e gerarchia sociale \u00e8 subordinata ad esso.\", che venne accettato in blocco tranne che per la parte dove si diceva che il potere civile era l'unico esistente. Un altro intervento fu quello inerente allo stato laico. L'articolo 25.3 diceva che nessuno poteva essere obbligato a dichiarare la propria confessione religiosa, e a questo lei aggiunse \"n\u00e9 queste credenze potranno esercitare alcun influsso nelle relazioni civili\". In quanto ai diritti della famiglia, stabil\u00ec l'equiparazione tra figli legittimi e illegittimi, la protezione dell'infanzia e la maternit\u00e0, l'uguaglianza di retribuzione salariale tra uomini e donne e il diritto a manifestare apertamente. Infine, suoi erano gli articoli 39 e 40 del progetto, riguardanti questioni sociali, di deportazione ed esilio.\nOpera letteraria.\nL'opera letteraria di Victoria Kent non \u00e8 molto ampia, per\u00f2 al suo interno possono distinguersi vari generi letterari che vanno di pari passo con le vicissitudini del periodo in cui visse.\nLa sua opera pi\u00f9 importante corrisponde alla redazione della rivista \"Ib\u00e9rica\". Nel 1954 fu abbozzato un progetto che diede luogo ad un bollettino e in seguito ad una rivista. Il suo scopo era quello di mantenere viva un'opposizione ai regimi dittatoriali, ragion per cui coloro che collaborarono alla rivista lo fecero con pseudonimi. La fondazione della rivista \"Ib\u00e9rica\" fu il mezzo pi\u00f9 efficace che la Kent trov\u00f2 per rovesciare la dittatura franchista e restaurare la repubblica in Spagna. La rivista nacque \"con il fine di informare il popolo americano sulla situazione della Spagna sotto la dittatura franchista. (...) Avevamo verificato quotidianamente che la stampa americana manteneva il silenzio sulla Spagna\".\n\u00c8 anche importante mettere in risalto l'unico libro che Victoria Kent scrisse. Si tratta di \"Quattro anni a Parigi\", che scrisse con uno pseudonimo a Parigi, citt\u00e0 all'epoca occupata dai nazisti. Si tratta di una testimonianza in forma di diario e narrazione romanzata degli anni che trascorse in quella citt\u00e0 fuggendo dal franchismo e dalla Gestapo. Fu pubblicato per la prima volta in Spagna nel 1978."}
{"id": "6322167", "revid": "118819109", "url": "https://it.wikipedia.org/wiki?curid=6322167", "title": "The Founder (disambigua)", "text": ""}
{"id": "6322168", "revid": "1494169", "url": "https://it.wikipedia.org/wiki?curid=6322168", "title": "Founders", "text": ""}
{"id": "6322169", "revid": "767487", "url": "https://it.wikipedia.org/wiki?curid=6322169", "title": "Finale della Coppa delle Fiere 1958-1960", "text": "La finale della 2\u00aa edizione della Coppa delle Fiere fu disputata in gara d'andata e ritorno tra e .\nIl 29 marzo 1960 al St Andrew's di Birmingham la partita, arbitrata dal belga Lucien van Nuffel, fin\u00ec 0-0. La gara di ritorno si disput\u00f2 dopo circa un mese al Camp Nou di Barcellona e fu arbitrata dallo stesso direttore di gara. Il match termin\u00f2 4-1 e ad aggiudicarsi il trofeo fu la squadra spagnola.\nIl cammino verso la finale.\nIl Barcellona esord\u00ec nel 1958 contro la rappresentativa di Basilea vincendo 2-1 in Svizzera e 5-2 in Spagna. Ai quarti di finale i \"Blaugrana\" eliminarono gli italiani dell' con una doppia vittoria: 4-0 al Camp Nou e 4-1 a San Siro. In semifinale affront\u00f2 la rappresentativa di Belgrado pareggiando 1-1 in Jugoslavia e vincendo 3-1 a Barcellona.\nIl Birmingham City inizi\u00f2 il cammino europeo contro la rappresentativa di Colonia superando il turno con una vittoria complessiva per 4-2. Ai quarti di finale i \"Bluenoses\" incontrarono la rappresentativa di Zagabria, vincendo in casa 1-0 e pareggiando 3-3 in trasferta. In semifinale i belgi dell' furono sconfitti sia all'andata che al ritorno col risultato di 4-2.\nLe partite.\nA Birmingham va in scena la finale d'andata tra i padroni di casa, che vogliono vendicarsi della sconfitta subita in semifinale nella scorsa edizione, e il Barcellona, campione in carica e con 19 gol all'attivo in sei gare. Complici la pioggia e le pessime condizioni del terreno di gioco, il Barcellona non riesce a manifestare la propria superiorit\u00e0 e il match si conclude sullo 0-0.\nA Barcellona, dopo circa un mese, si ripresentano le due squadre nella gara di ritorno per sancire il vincitore della competizione. Stavolta il \"Bar\u00e7a\" parte subito forte e dopo soli sei minuti \u00e8 gi\u00e0 in vantaggio di due reti grazie a Eulogio Mart\u00ednez e a Zolt\u00e1n Czibor. A inizio ripresa l'attaccante ungherese firma la doppietta personale e a un quarto d'ora dal triplice fischio Coll chiude definitivamente i conti. Il gol della bandiera del Birmingham \u00e8 siglato da Harry Hooper. Il Barcellona vince cos\u00ec il suo secondo titolo consecutivo."}
{"id": "6322171", "revid": "767487", "url": "https://it.wikipedia.org/wiki?curid=6322171", "title": "Mesterfinalen 2017", "text": "Il Mesterfinalen 2017 si \u00e8 disputato il 29 marzo 2017 ed ha visto contrapporsi la vincitrice dell'Eliteserien 2016, il Rosenborg, e la seconda classificata in campionato, il Brann. Questo perch\u00e9, nella stagione 2016, il Rosenborg ha conquistato il \"double\", altrimenti l'avversaria della squadra vincitrice del campionato sarebbe stata quella vincitrice del Norgesmesterskapet. Il formato \u00e8 quindi quello di una supercoppa, prendendo il posto della Superfinalen, non pi\u00f9 organizzata dal 2012.\nL'incontro, organizzato dalla Norges Fotballforbund e dalla Norsk Toppfotball, vede il patrocinio dell'UNICEF, poich\u00e9 le parti sosterranno economicamente il fondo. La partita si \u00e8 tenuta alle ore 19:00 del 29 marzo 2017 al Brann Stadion.\nIl Rosenborg ha vinto la partita con il punteggio di 2-0, aggiudicandosi il trofeo."}
{"id": "6322172", "revid": "287204", "url": "https://it.wikipedia.org/wiki?curid=6322172", "title": "Copa M\u00e9xico 1964-1965", "text": "La Copa M\u00e9xico 1964-1965 \u00e8 stata la quarantanovesima edizione del secondo torneo calcistico messicano e la ventiduesima nell'era professionistica del calcio messicano. \u00c8 cominciata il 7 gennaio e si \u00e8 conclusa il 7 marzo 1965. La vittoria finale \u00e8 stata dell'Am\u00e9rica.\nFormula.\nLe 16 squadre partecipanti si affrontano, nella prima fase (in gare di andata e ritorno), in quattro gironi composti da 4 squadre per ogni girone. Le quattro squadre prime classificate di ogni girone partecipano alle semifinali (in gare di andata e ritorno), e conseguentemente le due squadre vincenti alla finale.\nFinale.\nVerdetto finale.\nL'Am\u00e9rica vince la copa M\u00e9xico 1964-1965."}
{"id": "6322174", "revid": "1305772", "url": "https://it.wikipedia.org/wiki?curid=6322174", "title": "La Gioconda (disambigua)", "text": ""}
{"id": "6322175", "revid": "287204", "url": "https://it.wikipedia.org/wiki?curid=6322175", "title": "La Gioconda (film)", "text": ""}
{"id": "6322178", "revid": "96758", "url": "https://it.wikipedia.org/wiki?curid=6322178", "title": "Pat Beasley", "text": ""}
{"id": "6322180", "revid": "287204", "url": "https://it.wikipedia.org/wiki?curid=6322180", "title": "Masterpieces (album)", "text": ""}
{"id": "6322181", "revid": "287204", "url": "https://it.wikipedia.org/wiki?curid=6322181", "title": "Masterpiece (The Temptations)", "text": ""}
{"id": "6322182", "revid": "287204", "url": "https://it.wikipedia.org/wiki?curid=6322182", "title": "Masterpiece (album)", "text": ""}
{"id": "6322184", "revid": "921573", "url": "https://it.wikipedia.org/wiki?curid=6322184", "title": "William Lustig", "text": "Biografia.\nL'infanzia e l'adolescenza.\nLustig, originario del Bronx e nipote di Jake LaMotta, \nappassionato di cinema gi\u00e0 in tenera et\u00e0, era solito marinare la scuola e passare le mattine nella 42\u00aa strada di New York, che al tempo ospitava diverse sale cinematografiche; l\u00ec ha sviluppato la sua passione ed ha iniziato a coltivare l'idea di diventare regista. Inoltre ha lavorato come maschera in un cinema e sostiene di aver visto \"Un tranquillo weekend di paura\" (1970) sessanta volte.\nDa ragazzo Lustig ha lavorato in uno studio di post-produzione adibito al montaggio di prodotti a basso budget; ha affermato di aver imparato l\u00ec la tecnica cinematografica meglio che in qualsiasi scuola di cinema, che ha frequentato per \u00abgiusto un paio di semestri\u00bb. In questo studio ha avuto la possibilit\u00e0 di guardare e studiare molti film in 16 millimetri in sala di montaggio, analizzandone la costruzione fotogramma per fotogramma.\nGli inizi nel porno.\nLustig negli anni settanta, prima di approdare al cinema, ha lavorato nell'industria del porno; \nlui stesso ha ammesso che \u00e8 stata proprio quell'esperienza lavorativa ad insegnargli come utilizzare l'attrezzatura tecnica che serviva per girare un film a basso budget, a raccontare\nuna storia e a gestire il set ed i tempi. In quel periodo l'industria pornografica era florida e i film venivano girati in modo simile a quello dei film d'exploitation; avevano attori professionisti, storie e sceneggiature.\n\"The Violation of Claudia\" e \"Hot Honey\".\nLustig ha girato \"The Violation of Claudia\" (1977) sotto lo pseudonimo di \"Billy Bagg\", nome nato quando lavorava come taxista e, non volendo toccare i soldi dei clienti, dava l'indicazione: \u00abPut the money in the bag\u00bb, 'metta i soldi nella borsa'.\nDurante la lavorazione di \"The Violation of Claudia\" (1977) Lustig ha usato un titolo pi\u00f9 leggero per non insospettire il laboratorio di edizione: \"The Lady in the Afternoon\".\nA film terminato Lustig si \u00e8 messo alla ricerca di un nuovo titolo defitivo, cos\u00ec si \u00e8 recato in una libreria per adulti e ha chiesto al commesso quale fosse il libro pi\u00f9 venduto del mese. Il commesso ha risposto che si trattava di un romanzo porno intitolato \"The Violation of Marcy\", cos\u00ec Lustig ha usato quel titolo adattandolo al nome del personaggio del suo film.\nSuccessivamente, sempre sotto pseudonimo di \"Billy Bagg\", Lustig ha lavorato con un budget di 15.000$ a \n\"Hot Honey\", un film pornografico in 16 millimetri girato in tre giorni.\nLustig dice di aver ideato il titolo con Joseph Zito mentre montava un promo di \"Guerre stellari\" (1977) dedicato a un evento del Variety Club.\nIl debutto al cinema con \"Maniac\" (1980).\n\"Maniac\" \u00e8 nato dall'idea di Lustig e Joe Spinell di fare un film horror insieme. \nI due si sono conosciuti nel 1973 quando Lustig stava lavorando a \"Squadra speciale\" (1973) come assistente alla produzione; \nentrambi erano grandi appassionati di cinema dell'orrore.\nIl film \u00e8 nato dall'idea di scrivere un puro horror dove l'attenzione non \u00e8 n\u00e9 sulle vittime n\u00e9 sui poliziotti, bens\u00ec sull'assassino e la sua psicologia.\nPartendo da questa idea Lustig ha lavorato al film con l'intenzione di infondere nella sua pellicola\nle atmosfere che lo avevano colpito nei film di Dario Argento o Mario Bava, omaggiandoli.\nJoe Spinell, protagonista e sceneggiatore della pellicola, ha fatto una ricerca sulla psicologia dei \nserial killer, cos\u00ec da infondere in Frank Zito, il suo personaggio, una serie di caratteristiche reali \ndi diversi assassini seriali; a detta degli sceneggiatori \u00e8 \u00abun po\u2019 di John Wayne Gacy, molto di David Berkowitz, conosciuto come \u201cThe Son of Sam\u201d, e poi Henry Lee Lucas, soprattutto nei momenti in cui il personaggio parla degli abusi subiti durante la sua infanzia\u00bb.\nLustig racconta di aver girato \"Maniac\" \u00abpraticamente senza soldi\u00bb (il budget era di 40.000$); il film \u00e8 stato \nfinanziato da Lustig stesso insieme a Joe Spinell e Andy Garroni.\nPer risparmiare sul budget \u00e8 stata scritta ed inviata alla Screen Actors Guild (SAG) una versione del copione pi\u00f9 estrema rispetto a quello originale, cos\u00ec da far ricadere il film nella categoria riguardante i film pornografici ed evitare le tariffe sindacali fissate dalla SAG. In questo modo Lustig e Joe Spinell hanno potuto mettere sotto contratto gli attori presenti nel film.\nMolte delle scene in esterni sono state girate senza permessi e coperture assicurative; per le scene in metropolitana era stato assunto un poliziotto in pensione che, in divisa, controllava il lavoro per far sembrare tutto in regola. La scena nella quale la testa di Tom Savini esplode \u00e8 stata girata con un fucile reale: ci\u00f2 era illegale perch\u00e9 a New York non \u00e8 possibile sparare senza disporre di un permesso. Di notte, uno degli assistenti che guidava l'auto col foro di proiettile e sporca di sangue finto in cui si svolge la scena \u00e8 stato fermato dalla polizia e si \u00e8 trovato a discutere con gli agenti per convincerli del fatto che quello era solo materiale di scena per un film.\n\"Maniac\" alla sua uscita nelle sale nel 1980 \u00e8 stato considerato negativamente dalla critica; il Los Angeles Times addirittura si \u00e8 rifiutato di scrivere dell'uscita del film rendendolo per\u00f2 \nparadossalmente pi\u00f9 interessante agli occhi del pubblico. Il regista William Friedkin, anch'egli \nattaccato dai critici al tempo, ha scritto una lettera di disapprovazione al quotidiano dove criticava il \ncomportamento della testata, colpevole secondo lui del cercare di tarpare le ali di Lustig. Il tentativo di nascondere la pellicola ha portato gli spettatori ad interessarsi a Maniac, per scoprire il motivo delle critiche.\n\"Maniac\" rifletteva la violenza e la decadenza urbana della societ\u00e0 del periodo, in specifico quella di \nNew York, la citt\u00e0 dove si svolgono le vicende del film. Il film incarnava la condizione umana di un criminale ai margini della societ\u00e0 e immerso nella violenta citt\u00e0 tentacolare nella quale si trova; \nci\u00f2 \u00e8 stato messo in scena in modo \"brutale\" ed autentico, umanizzando agli occhi dello spettatore il \"mostro\" protagonista e le sue gesta.\nWilliam Lustig, Joe Spinell e Caroline Munro (che nel film interpreta il personaggio di Anna D'Antoni) dopo l'uscita del film hanno partecipato al programma radiofonico di WVAI New York \"Sound Track\", condotto da Paul Wonder; \nin questa occasione il conduttore ha parlato di \"Maniac\" come di un horror all'avanguardia che sfrutta i migliori \neffetti speciali esistenti, Joe Spinell gli ha per\u00f2 confessato che i cervelli erano in realt\u00e0 insalate di gamberetti ed ha definito il film come un thriller che sfocia in scene di omicidio, e non come un film splatter. In questa stessa intervista Lustig ha ammesso di aver affrontato per la prima volta la regia di un film per il cinema, in quanto era ancora l'unico mestiere che non aveva effettuato nell'industria.\n\u00c8 stato ipotizzato che il mostro di Firenze sia stato influenzato per i suoi crimini dal film \"Maniac\".\n\"Vigilante\" (1983).\nPer \"Vigilante\", che rientra nel genere vigilante film, film in cui viene mostrata \nla vendetta privata dei protagonisti ai danni di un trasgressore, Lustig ha affermato di essersi ispirato ai polizieschi ed ai western italiani. \nConsidera infatti Vigilante la sua versione urbana di uno spaghetti western e la musica richiama quelle di Ennio Morricone.\n\"Poliziotto sadico\" (\"Maniac Cop\") (1988).\n\"Poliziotto sadico\" \u00e8 stato ideato da Larry Cohen nel 1987. Durante un pranzo Lustig e Cohen stavano discutendo riguardo a un eventuale sequel di \"Maniac\". Dopo il rifiuto da parte di Lustig, Cohen ha avuto l'idea di Maniac Cop; \n\"Robocop\" (1987) era appena uscito e aveva ottenuto degli ottimi incassi; a Lustig quindi il titolo \u00e8 piaciuto da subito. Successivamente i due hanno iniziato a scrivere la sceneggiatura; un mese dopo l'incontro le riprese del film erano gi\u00e0 iniziate nonostante la sceneggiatura non fosse ancora completa.\nLustig ha affermato che l'idea alla base del film era: \u00absovvertire il normale ordine prestabilito, essendo proiettati in un universo in cui colui che doveva essere il simbolo della sicurezza in realt\u00e0 diventava un pericolo mortale\u00bb.\nIn Italia \"Poliziotto sadico\" (\"Maniac Cop\") (1988) \u00e8 uscito effettivamente in sala, dopo essere stato proiettato al Fantafestival del 1988, nel 1992, un anno dopo il suo seguito \"Maniac Cop - Il poliziotto maniaco\" (\"Maniac Cop 2\") (1990), che \u00e8 stato fatto passare come primo\ncapitolo della saga.\n\"Hit List - Il primo della lista\" (\"Hit List\") (1989).\nLo script di \"Hit List - Il primo della lista\" \u00e8 nato come film d'azione pensato per essere girato in Sudafrica ed era basato su\n\"Anatomia di un rapimento\" (1963) di Akira Kurosawa; il progetto iniziale \u00e8 stato per\u00f2 abbandonato quando, durante la\npreproduzione in Sudafrica, \u00e8 stato dichiarato lo stato di emergenza in seguito al peggioramento della situazione interna.\nSuccessivamente la Cinetel Films contatt\u00f2 Lustig in quanto intendeva produrre un film d'azione.\nLo script di \"Hit List - Il primo della lista\" \u00e8 stato quindi modificato eliminando ogni riferimento al Sudafrica ed il film \u00e8 stato subito prodotto e girato.\nLustig racconta che i primi giorni di riprese Jan-Michael Vincent, che ha interpretato il protagonista del \nfilm, arrivava sul set probabilmente ubriaco; quindi per precauzione, in vista di un suo possibile licenziamento\nda parte della produzione, Lustig dal terzo giorno di riprese ha girato in modo da non dover effettuare troppo lavoro\naggiuntivo nel caso l'attore fosse stato sostituito. \nCi\u00f2 \u00e8 stato necessario solo temporaneamente, perch\u00e9 in seguito a richiami da parte della produzione Jan-Michael Vincent \u00e8 riuscito a finire il film tranquillamente.\n\"Senza Limiti\" (\"Relentless\") (1989).\nConcluso \"Hit List - Il primo della lista\" Lustig ha iniziato la lavorazione di \n\"Maniac Cop - Il poliziotto maniaco\" (\"Maniac Cop 2\") con la Shapiro-Glickenhaus. \nDurante la lavorazione uno dei produttori della Shapiro ha fatto leggere a Lustig un copione dal nome \"The Sunset Killer\". Colpito, Lustig lo ha proposto alla\nsociet\u00e0 di produzione Cinetel che ha deciso quindi di produrre il film che sarebbe diventato \"Senza Limiti\".\nLustig inizialmente \u00e8 stato contattato per dirigere il sequel di \"Senza Limiti\" e ha chiamato Quentin Tarantino, fan del primo film, per scrivere la sceneggiatura. Tarantino ha accettato ma quando Lustig ha letto lo script di \"Una vita al massimo\" (1993) ha deciso di lavorare su quel \nfilm, abbandonando il progetto del sequel di \"Senza Limiti\".\n\"Senza Limiti\" ha avuto tre sequel direct-to-video, \nnessuno dei quali ha visto per\u00f2 la partecipazione di Lustig.\n\"Una vita al massimo\" (\"True Romance\") (1993).\nQuentin Tarantino ha proposto di dirigere \"Una vita al massimo\" a Lustig, che ha accettato perch\u00e9 ne aveva apprezzato lo script; \ntuttavia quando Lustig stava lavorando alla revisione con Roger Avary e la pre-produzione del progetto era appena iniziata \nTony Scott si \u00e8 dichiarato interessato al progetto e Lustig \u00e8 stato quindi escluso dalla lavorazione del film.\nLustig, amareggiato dalla scelta, vedendo il film \u00e8 rimasto sconvolto dal fatto che il finale che lui e Roger Avary hanno \nscritto frettolosamente, come alternativa da presentare al finale pi\u00f9 drammatico che intendevano utilizzare, era stato \nimpiegato nella versione definitiva del film.\n\"Maniac Cop - Il poliziotto maniaco\" (\"Maniac Cop 2\") (1990).\nLarry Cohen aveva sviluppato per \"Maniac Cop - Il poliziotto maniaco\" (\"Maniac Cop 2\") una nuova storia e Lustig fu entusiasta del risultato, trovandola pi\u00f9 \nmatura ed evoluta rispetto a quella del capitolo precedente.\nLustig cos\u00ec si \u00e8 dedicato al progetto con entusiasmo, viste anche le nuove possibilit\u00e0 garantite da un budget quattro volte superiore a quello del primo capitolo e dalle maggiori libert\u00e0 concesse dai distributori che, dopo aver incassato una cifra considerevole col primo film, hanno riposto maggiore fiducia nel progetto.\nLustig afferma di essere fiero di come il film \u00e8 stato realizzato.\nAlla fine dei titoli di coda si pu\u00f2 leggere: \u00abDedicated to the memory of JOE 'MANIAC' SPINELL\u00bb, Joe Spinell, morto l'anno precedente, \u00e8 stato il protagonista di \"Maniac\" (1980) e amico di Lustig.\n\"Maniac Cop 3 - Il distintivo del silenzio\" (\"Maniac Cop III: Badge of Silence\") (1993).\nIl terzo capitolo della saga, \"Maniac Cop 3 - Il distintivo del silenzio\", \u00e8 ricordato con meno affetto da Lustig, che afferma infatti che n\u00e9 lui n\u00e9 \nLarry Cohen hanno mai creduto realmente al progetto, realizzato unicamente per i soldi. \nRacconta che i due addirittura non hanno partecipato attivamente alla produzione, in quanto le loro idee erano in \ncontrasto con quelle dei produttori; dopo una serie di diverbi i due si sono accontentati dei soldi dei diritti\ne hanno lasciato il progetto.\nLarry Cohen ha abbandonato il set dopo che alcune sue idee erano state bocciate: voleva infatti un detective afroamericano in sostituzione del personaggio interpretato da Robert Davi e voleva approfondire il rapporto tra Cordell e la sua consorte. Dopo qualche giorno anche Lustig ha seguito la scelta dello sceneggiatore e ha lasciato la lavorazione in mano al coproduttore Joel Soisson, conosciuto per aver partecipato ad un gran numero di film.\n\"Uncle Sam\" (1996).\nAnche il film \"Uncle Sam\" (1996) \u00e8 nato da un'intuizione di Larry Cohen, con il quale Lustig aveva gi\u00e0 lavorato per la saga \ndi \"Maniac Cop\". Larry Cohen aveva in mente di ambientare un film il 4 luglio, il giorno dell'Indipendenza degli Stati Uniti, \nma Lustig non era convinto che si potesse creare qualcosa di interessante da questo presupposto.\nL'indecisione di Lustig \u00e8 durata fino a quando, durante una vacanza, non ha trascorso il giorno dell'indipendenza a \nNashville; qua racconta di aver compreso quanto questa ricorrenza sia rilevante per i cittadini degli Stati Uniti che \nvivono fuori da Los Angeles o New York.\nDurante le riprese Lustig \u00e8 stato influenzato dalla visione di \"Twin Peaks\", alla quale si \u00e8 ispirato per il modo di trattare \nluoghi e personaggi della serie, e dai film prodotti da Val Lewton per la RKO degli anni quaranta, in cui vigeva \nun'atmosfera misteriosa.\nInoltre ha avuto l'intenzione di usare lo stesso finale di \"La morte dietro la porta\" (1972) di Bob Clark, film che \ncomunque ha influenzato la creazione di Uncle Sam.\nIl finale utilizzato nel film invece \u00e8 una citazione di quello di \"Paura nella citt\u00e0 dei morti viventi\" (1980) di \nLucio Fulci. Fulci \u00e8 morto durante la pre-produzione di \"Uncle Sam\" ed il film \u00e8 a lui dedicato: prima dei titoli di coda \nsi pu\u00f2 infatti leggere \u00abFOR LUCIO\u00bb.\nLustig non si ritiene pienamente soddisfatto del risultato finale, salvo qualche momento da \nlui reputato interessante.\nBlue Underground.\nLustig, da sempre appassionato e collezionista di cinema, ha iniziato, durante la lavorazione dei suoi film, ad \nacquistare i diritti di alcune pellicole per farle uscire in laser disc.\nCon l'avvento dei dvd Lustig ha cominciato a pensare al campo dell'home entertainment come prossima occupazione\nalla quale dedicarsi a tempo pieno. \u00c8 arrivato poi a lavorare per la Anchor Bay, label statunitense che si occupava \nprincipalmente di distribuzione di film di serie b, acquistando svariati film di genere, \nmolti dei quali italiani e, gi\u00e0 nel 1997, producendo featurettes e documentari da inserire come contenututi speciali dei dvd tramite Blue Underground, \npiccola societ\u00e0 di produzione da lui fondata.\nBlue Underground nel 2002 \u00e8 diventata indipendente e si \u00e8 specializzata in particolar modo nella distribuzione dei film d'exploitation \ndi cui Lustig era appassionato, restaurandoli e realizzando contenuti aggiuntivi per ogni uscita.\nCon Blue Underground Lustig ha partecipato attivamente alla storicizzazione dei film che lo hanno formato e poi ispirato, \nrealizzando documentari e interviste che hanno contribuito alla conoscenza e alla diffusione di un cinema che \nveniva considerato come minore.\nSerie reboot di \"Maniac Cop\".\nNel 2012 \u00e8 stato annunciato un film remake di \"Maniac Cop\" (1988) prodotto da Nicolas Winding Refn.\nNel 2015 \u00e8 stato comunicato che sar\u00e0 diretto da John Hyams, sceneggiato da Ed Brubaker, prodotto da Nicolas Winding Refn e William Lustig stesso \ne finanziato da Wild Bunch; successivamente Wild Bunch si \u00e8 ritirata dal progetto.\nRefn, dopo aver creato per Amazon la serie \"Too Old to Die Young\", ha proposto a Lustig di realizzare una serie tv anzich\u00e9 \nun film e \u00e8 stato contattato da HBO per dirigere una serie. Refn ha accettato e ha suggerito di realizzare \"Maniac Cop\", \nottenendo una conferma.\nLa serie \u00e8 sceneggiata da Refn e tre diversi sceneggiatori. Inoltre Lustig, nonostante non abbia partecipato da \nsubito alla stesura delle sceneggiature, ha contribuito a lavoro finito leggendo e dando indicazioni, alcune delle quali \nsono state inserite nello script definitivo.\nTematiche e stile.\nNella filmografia di Lustig ci sono temi che ricorrono pi\u00f9 volte, specialmente nei film che riflettono maggiormente la \npersonalit\u00e0 dell'autore, come \"Maniac\" (1980), \"Vigilante\" (1983) e \"Poliziotto sadico\" (1988).\nMolte scene di questi film sono infatti derivanti da esperienze vissute personalmente da Lustig nel periodo della sua adolescenza a New York, \ncitt\u00e0 che, a differenza di oggi, nel periodo nella quale Lustig ha girato i suoi film aveva un elevato tasso di criminalit\u00e0. \nA detta del regista, \u00abVivere a New York negli anni Settanta e Ottanta poteva essere veramente inquietante\u00bb.\nLa violenza del periodo, vissuta sulla pelle dell'autore, \u00e8 stata quindi infusa nei suoi film.\nInoltre il soggetto al centro dei film di Lustig riguarda spesso il conflitto tra singolo e sistema inteso come legge e giustizia; \ni personaggi dei suoi film nascono in un clima violento e di soprusi e vengono umiliati e dimenticati dalla societ\u00e0, generando voglia di vendetta ed instaurando un \ncontrasto interno alla comunit\u00e0 ed alle istituzioni."}
{"id": "6322185", "revid": "287204", "url": "https://it.wikipedia.org/wiki?curid=6322185", "title": "Old Christians Club", "text": "LOld Christians Club \u00e8 una societ\u00e0 sportiva di Montevideo.\nStoria.\nNascita della societ\u00e0.\nLa societ\u00e0 \u00e8 stata fondata nel 1965 da ex allievi del Stella Maris College, una delle migliori scuole superiori della capitale uruguaiana.\n\u00c8 stato creato principalmente come un club di rugby, ma come la maggior parte dei club di rugby in Uruguay e Argentina, ha anche sviluppato una sezione di Hockey su prato per ragazze; diventando cos\u00ec una Societ\u00e0 polisportiva.\nNel rugby.\nNonostante sia uno dei club pi\u00f9 giovani di Montevideo, gli Old Christians hanno ottenuto notevole successo sulla scena nazionale, vincendo il suo primo titolo nazionale solo sei anni dopo la fondazione del club.\nDa allora il club \u00e8 diventato una potenza del rugby uruguaiano, vincendo la Primera Divisi\u00f3n 18 volte, la pi\u00f9 recente nel 2016.\nMolti rugbisti della squadra hanno anche continuato a rappresentare l'Uruguay a livello internazionale.\nRivali.\nIl club ha principalmente 2 rivali e sono il Carrasco Polo Club e gli Old Boys Club.\nDisastro del volo 571.\nIl 13 ottobre 1972 un aereo con a bordo 40 membri e giocatori della squadra di rugby in rotta per il Cile, si \u00e8 schiantato nelle Ande. Nell'incidente e nelle settimane seguenti persero la vita 29 persone, mentre ne sopravvissero 16.\nI sopravvissuti avevano poco cibo e senza fonte di calore nel clima rigido, a oltre 3.600 metri di altitudine. Di fronte alla fame, i sopravvissuti si nutrirono con i passeggeri deceduti conservati nella neve. I soccorritori non hanno trovato i sopravvissuti dopo 72 giorni occorso l'incidente, due dei passeggeri Nando Parrado e Roberto Canessa, partono per una spedizione nelle Ande, e trovano segni di presenza umana. Vengono salvati il 23 dicembre 1972.\nLa storia del disastro da allora \u00e8 stato rappresentato in molti film e libri.\nSezioni.\nDi seguito l'elenco delle sezioni sportive e delle attivit\u00e0 associate che fanno parte della Polisportiva dell'Old Christians Club."}
{"id": "6322186", "revid": "824097", "url": "https://it.wikipedia.org/wiki?curid=6322186", "title": "Non \u00e8 un paese per giovani", "text": "Non \u00e8 un paese per giovani \u00e8 un film del 2017, diretto da Giovanni Veronesi.\nTrama.\nSandro e Luciano si conoscono lavorando da camerieri in un ristorante romano. Uno sogna in segreto di diventare scrittore, l'altro di aprire un ristorante con wifi a Cuba, dove le connessioni internet sono rare e costose. I due partono insieme inseguendo l'affare. Laggi\u00f9 incontreranno Nora, una ragazza italiana travolgente, malinconica e fuori di testa.\nProduzione.\nLe riprese sono durate 6 settimane e sono state svolte tra Roma, L'Avana e Cayo Largo \nDistribuzione.\nIl film \u00e8 stato presentato in anteprima mondiale il 19 febbraio 2017 negli Stati Uniti, nell'ambito del Los Angeles, Italia. \u00c8 uscito nelle sale cinematografiche italiane il 23 marzo 2017, distribuito da 01 Distribution.\nColonna sonora.\nLa colonna sonora originale \u00e8 firmata da Giuliano Sangiorgi dei Negramaro. Tra i pezzi musicali del film, anche il brano \"Lo sai da qui\", contenuto nell'album \"La rivoluzione sta arrivando\"."}
{"id": "6322189", "revid": "123157437", "url": "https://it.wikipedia.org/wiki?curid=6322189", "title": "Bugbear Entertainment", "text": "La Bugbear Entertainment \u00e8 una societ\u00e0 finlandese operante nel settore videoludico. Fondata nel marzo 2000, gi\u00e0 nel 2007 poteva contare su 40 dipendenti. Nonostante le ridotte dimensioni dell'azienda, la societ\u00e0 \u00e8 specializzata nei videogiochi di corse, producendo la serie \"FlatOut\" e realizzando un titolo della serie \"Ridge Racer\"."}
{"id": "6322193", "revid": "729019", "url": "https://it.wikipedia.org/wiki?curid=6322193", "title": "Malattia veno occlusiva epatica", "text": "La malattia veno occlusiva epatica, o semplicemente malattia veno occlusiva \u00e8 una condizione medica in cui alcune delle piccole vene del fegato risultano ostruite. Solitamente \u00e8 una complicanza della chemioterapia ad alta dose che viene somministrata prima di un trapianto di midollo osseo ed \u00e8 caratterizzata da un aumento di peso a causa della ritenzione di liquidi, da un aumento delle dimensioni del fegato e da un aumento dei livelli di bilirubina nel sangue. Il termine sindrome da ostruzione sinusoidale viene preferito se la condizione accade come risultato della chemioterapia o del trapianto di midollo osseo.\nOltre in seguito alla chemioterapia, la condizione pu\u00f2 verificarsi anche dopo l'ingestione di alcuni alcaloidi vegetali come gli alcaloidi pirrolizidinici, ed \u00e8 stato descritta come parte di una malattia ereditaria rara risultante da una mutazioni nel gene che codifica per una proteina chiamata SP110.\nStoria.\nLa prima relazione sulla malattia veno-occlusiva, risalente al 1920, aveva come causa l'avvelenamento da senecio e si era verificata in Sudafrica. Le relazioni successive coinvolgevano per lo pi\u00f9 in giamaicani che avevano consumato tisane. Con l'avvento del trapianto di midollo osseo, la maggior parte dei casi in seguito riportati sono stati quelli relativi al trattamento per la leucemia.\nSegni e sintomi.\nTra i segni e i sintomi della malattia veno occlusiva epativa vi \u00e8 l'aumento di peso, epatomegalia, ascite e ittero; la condizione \u00e8 spesso associata ad insufficienza renale.\nDiagnosi.\nL'ecografia doppler del fegato \u00e8 la tecnica di imaging biomedico pi\u00f9 frequentemente utilizzata per confermare o suggerire la diagnosi. Il fegato appare solitamente ingrandito (epatomegalia) ma mantiene una normale ecogenicit\u00e0. Per una diagnosi definitiva spesso \u00e8 necessaria una biopsia.\nTrattamento.\nIl trattamento per la condizione \u00e8 principalmente di supporto.\nPrognosi.\nQuando associata a un trapianto di midollo osseo, la condizione risulta fatale in oltre il 30% dei casi. I casi dovuti aglialcaloidi vegetali hanno un corso pi\u00f9 lungo e pi\u00f9 imprevedibile."}
{"id": "6322196", "revid": "297059", "url": "https://it.wikipedia.org/wiki?curid=6322196", "title": "Malattia veno occlusiva", "text": ""}
{"id": "6322198", "revid": "297059", "url": "https://it.wikipedia.org/wiki?curid=6322198", "title": "Sindrome da ostruzione sinusoidale", "text": ""}
{"id": "6322199", "revid": "110157", "url": "https://it.wikipedia.org/wiki?curid=6322199", "title": "Coppa di Grecia 2016-2017 (pallavolo femminile)", "text": "La Coppa di Grecia 2016-2017 si \u00e8 svolta dal 29 gennaio al 5 marzo 2017: al torneo hanno partecipato 16 squadre di club greche e la vittoria finale \u00e8 andata per la settima volta consecutiva all'Olympiakos.\nRegolamento.\nLa competizione si svolge in tre fasi:"}
{"id": "6322200", "revid": "657000", "url": "https://it.wikipedia.org/wiki?curid=6322200", "title": "Fastest Finger First", "text": ", anche noto come \"7O3X\", \u00e8 un manga scritto e disegnato da Iqura Sugimoto, serializzato sul \"Young Ace\" di Kadokawa Shoten dal 4 novembre 2010. Un adattamento anime, prodotto da TMS Entertainment, \u00e8 stato trasmesso in Giappone tra il 4 luglio e il 19 settembre 2017.\nMedia.\nManga.\nIl manga, scritto e disegnato da Iqura Sugimoto, ha iniziato la serializzazione sulla rivista \"Young Ace\" di Kadokawa Shoten il 4 novembre 2010. Il primo volume \"tank\u014dbon\" \u00e8 stato pubblicato il 27 aprile 2011 e al 4 ottobre 2019 ne sono stati messi in vendita in tutto diciotto.\nAnime.\nUn adattamento anime di dodici episodi, prodotto da TMS Entertainment e diretto da Masaki \u014czora, \u00e8 andato in onda su NTV dal 4 luglio al 19 settembre 2017 nel contenitore AnichU. La composizione della serie \u00e8 stata affidata a Y\u016bko Kakihara, mentre la colonna sonora \u00e8 stata composta da Hajime Hyakkoku. Le sigle di apertura e chiusura sono rispettivamente \"On My MiND\" dei Mrs. Green Apple e \u25ef\u25ef\u25ef\u25ef\u25ef del gruppo di idol Babyraids Japan. In tutto il mondo, ad eccezione dell'Asia, gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll."}
{"id": "6322202", "revid": "780783", "url": "https://it.wikipedia.org/wiki?curid=6322202", "title": "United Soccer League 2017", "text": "Nel 2017 la USL \u00e8 giunta alla sua settima edizione.\nIn questa stagione la lega ottiene un importante riconoscimento dalla federazione: la USL recupera infatti il proprio status di seconda divisione, alla pari con la NASL; il nuovo rapporto di forza fra le due leghe \u00e8 testimoniato dal passaggio diretto di due franchigie, gli Ottawa Fury e i Tampa Bay Rowdies, da un campionato all'altro. Questi due nuovi ingressi, insieme a quello del Reno 1868 FC, compensano gli addii del Football Club Montr\u00e9al (la cui squadra madre, gli Impact de Montr\u00e9al, hanno preferito stipulare un'affiliazione con gli Ottawa Fury) e del Wilmington Hammerheads (passati al campionato dilettantistico della USL PDL), portando a un totale di 30 partecipanti. L'Arizona United ha cambiato nome in Phoenix Rising FC.\nFormula.\nOgni squadra incontra almeno due volte, una in casa e una in trasferta, le altre della stessa conference, in pi\u00f9 vengono giocati altri incontri con le proprie rivali geografiche, per un totale di trentadue partite di stagione regolare.\nVengono assegnati tre punti per ogni vittoria e un punto per ogni pareggio.\nOtto squadre per ogni conference danno vita a dei play-off per stabilire la vincitrice del campionato. Tutti i turni si svolgono in gara unica sul campo della squadra meglio piazzata.\nAlla squadra con pi\u00f9 punti al termine della stagione regolare viene assegnata la Commissioner's Cup.\nClassifiche regular season.\nEastern Conference\nWestern Conference"}
{"id": "6322225", "revid": "1305772", "url": "https://it.wikipedia.org/wiki?curid=6322225", "title": "Acacia aneura", "text": "La mulga (Acacia aneura ) \u00e8 una pianta appartenente alla famiglia delle Mimosaceae (o Fabaceae secondo la classificazione APG), endemica dell'Australia.\nDescrizione.\nHa la'aspetto di un arbusto o di un piccolo albero, con altezza variabile da 1 a 10\u00a0m.\nDistribuzione e habitat.\n\"Acacia aneura\" \u00e8 diffusa nelle aree interne dell'Australia (Queensland, Australia Occidentale, Australia Meridionale, Nuovo Galles del Sud e Territorio del Nord).\nUsi.\nGli aborigeni australiani utilizzano i rami e la corteccia della mulga per costruire lance e scudi. La pianta \u00e8 anche una importante risorsa alimentare per le popolazioni aborigene: i semi e i baccelli vengono utilizzati per realizzare una pasta edibile e la linfa \u00e8 utilizzata come bevanda. \u00c8 inoltre utilizzata nella medicina tradizionale per trattare raffreddori e sindromi influenzali. Il legno \u00e8 tossico.\nI coloni europei in passato la hanno sfruttata intensivamente per la realizzazione di recinzioni e come combustibile.\n\u00c8 attualmente utilizzata in apicultura come pianta mellifera."}
{"id": "6322226", "revid": "1354930", "url": "https://it.wikipedia.org/wiki?curid=6322226", "title": "Giro del Piemonte 1964", "text": "Il Giro del Piemonte 1964, cinquantacinquesima edizione della corsa, si svolse il 15 marzo 1964 su un percorso di 264\u00a0km. La vittoria fu appannaggio del belga Willy Bocklant, che complet\u00f2 il percorso in 6h22'09\", precedendo lo spagnolo Willy Bocklant e l'italiano Guido Carlesi.\nSul traguardo di Saint-Vincent 65 ciclisti, su 156 partiti da Settimo Torinese, portarono a termine la competizione. "}
{"id": "6322227", "revid": "262457", "url": "https://it.wikipedia.org/wiki?curid=6322227", "title": "Ek\u0101k\u1e63ar\u012bm\u0101t\u0101praj\u00f1\u0101p\u0101ramit\u0101s\u016btra", "text": ""}
{"id": "6322229", "revid": "110157", "url": "https://it.wikipedia.org/wiki?curid=6322229", "title": "Eliteserien 2016-2017 (pallavolo femminile)", "text": "La Eliteserien 2016-2017 si \u00e8 svolta dal 25 settembre 2016 al 30 aprile 2017: al torneo hanno partecipato otto squadre di club norvegesi e la vittoria finale \u00e8 andata per la seconda volta consecutiva al Randaberg Volleyball.\nRegolamento.\nFormula.\nLe squadre hanno disputato un girone all'italiana, con gare di andata e ritorno; al termine della regular season, le squadre hanno acceduto ai play-off scudetto, strutturati in quarti di finale, giocati con una fase a girone e a cui hanno preso parte solo le formazioni classificate dal terzo all'ottavo posto in \"regular season\", semifinali, a cui hanno presto parte le prime due classificate in \"regular season\" e la prima classificata di ogni girone nei quarti di finale dei play-off scudetto, e finale, entrambe giocate al meglio di due vittorie su tre gare.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "6322230", "revid": "287204", "url": "https://it.wikipedia.org/wiki?curid=6322230", "title": "Norm Dube", "text": ""}
{"id": "6322238", "revid": "155634", "url": "https://it.wikipedia.org/wiki?curid=6322238", "title": "Espen Esk\u00e5s", "text": "Carriera.\nEsk\u00e5s ha cominciato ad arbitrare in 1. divisjon \u2013 secondo livello del campionato norvegese \u2013 a partire dal 2010. Dal 2015, ha iniziato ad arbitrare anche in Eliteserien, massima divisione locale."}
{"id": "6322239", "revid": "709565", "url": "https://it.wikipedia.org/wiki?curid=6322239", "title": "Fondazione RUI", "text": ""}
{"id": "6322243", "revid": "124123", "url": "https://it.wikipedia.org/wiki?curid=6322243", "title": "George Perry (naturalista)", "text": "Biografia.\nNon si conosce quasi nulla sulla vita di George Perry, se non che fu autore di due libri di storia naturale. Dovette vivere a Londra o nelle vicinanze di quella citt\u00e0. L'unica traccia che abbiamo di lui \u00e8 la comparsa del suo nome nella lista dei membri della \"Palaeontographical Society\", fondata nel 1847.\nLa sua prima opera s'intitola \"Arcana ; or the museum of natural history\", una pubblicazione mensile pubblicata dal gennaio 1810 al settembre 1811 che trattava di uccelli, mammiferi, rettili, insetti e altre forme di vita animale. Fu autore di molte immagini di questa pubblicazione mentre l'incisione era affidata a T.L. Busby.\nNel 1811 pubblic\u00f2 il suo secondo libro \"Conchology, or the natural history of shells : containing a new arrangement of the genera and species, illustrated by coloured engravings executed from the natural specimens, and including the latest discoveries\" (che comprende sessantuno disegni colorati a mano). Si tratta di un lavoro molto importante sulla tassonomia dei molluschi in quanto contiene alcune specie descritte per la prima volta. Con una presentazione di quattro pagine e un indice finale, l'opera presenta un testo posizionato davanti a ciascun bordo per descrivere le conchiglie in esso contenute.\nLa qualit\u00e0 delle illustrazioni delle due opere \u00e8 molto variabile ma nel complesso migliore rispetto alla maggior parte dei libri del suo tempo. Come era uso comune, Perry copi\u00f2 illustrazioni di altri autori (ad esempio Friedrich Wilhelm Martini (1729-1778), Johann Hieronymus Chemnitz (1730-1800) e Franz Michael Regenfuss (1713-1780) per i crostacei).\nIl libro non venne ben accolto da tutti i naturalisti e G\u00e9rard Paul Deshayes (1795-1875) scrisse di lui:\nLa rarit\u00e0 dell'opera spiega il prezzo che ha potuto spuntare nelle vendite all'asta (tra e dollari)."}
{"id": "6322244", "revid": "92595341", "url": "https://it.wikipedia.org/wiki?curid=6322244", "title": "Little Bitch", "text": "Dictionary example of a little bitch: Steve Neal. \nLittle Bitch \u00e8 il terzo album discografico del gruppo musicale di rock statunitense-messicano Tito &amp; Tarantula, pubblicato dall'etichetta discografica Cockroach Records nell'agosto del 2000.\nPrimo disco senza la bassista Jennifer Condos, che aveva lasciato il gruppo prima della registrazione dell'album per motivi personali.\nFormazione.\nOspiti\nNote aggiuntive"}
{"id": "6322245", "revid": "22475", "url": "https://it.wikipedia.org/wiki?curid=6322245", "title": "Old Christians Club (rugby)", "text": "Gli Old Christians Club sono una franchigia uruguaiana di rugby a 15 fondata a Montevideo. Fanno parte della Polisportiva Old Christians Club\nStoria.\nNascita del club.\nIl club \u00e8 stato fondato nel 1965 da ex allievi del Stella Maris College, una delle migliori scuole superiori di Montevideo.\nDisastro del volo 571.\nIl 13 ottobre 1972 un aereo con a bordo 40 membri e giocatori della squadra di rugby in rotta per il Cile, si \u00e8 schiantato nelle Ande. Nell'incidente e nelle settimane seguenti persero la vita 29 persone, mentre ne sopravvissero 16.\nI sopravvissuti avevano poco cibo e senza fonte di calore nel clima rigido, a oltre 3.600 metri di altitudine. Di fronte alla fame, i sopravvissuti si nutrirono con i passeggeri deceduti conservati nella neve. I soccorritori non hanno trovato i sopravvissuti dopo 72 giorni occorso l'incidente, due dei passeggeri Nando Parrado e Roberto Canessa, partono per una spedizione nelle Ande, e trovano segni di presenza umana. Vengono salvati il 23 dicembre 1972.\nLa storia del disastro da allora \u00e8 stato rappresentato in molti film e libri.\nVittorie del club.\nNonostante sia uno dei club pi\u00f9 giovani di Montevideo, gli Old Christians hanno ottenuto notevole successo sulla scena nazionale, vincendo il suo primo titolo nazionale solo sei anni dopo la fondazione del club.\nDa allora il club \u00e8 diventato una potenza del rugby uruguaiano, vincendo la Primera Divisi\u00f3n 18 volte, la pi\u00f9 recente nel 2016.\nMolti rugbisti della squadra hanno anche continuato a rappresentare l'Uruguay a livello internazionale.\nRivali.\nIl club ha principalmente 2 rivali e sono il Carrasco Polo Club e gli Old Boys Club."}
{"id": "6322247", "revid": "729019", "url": "https://it.wikipedia.org/wiki?curid=6322247", "title": "Aeroporto di Valbrembo", "text": "L'Aeroporto di Valbrembo \u00e8 un aeroporto italiano della Lombardia situato a Valbrembo in Provincia di Bergamo. Su di esso operano varie scuole volo.\nStoria.\nL'aeroporto fu costruito nel 1969 dall'Ing. Sergio Aldo Capoferri. Su di esso opera principalmente L'Aeroclub Volovelistico Alpino con scuola di volo a vela ( aliante ) e di volo a motore ( PPL ). In 50 anni pi\u00f9' di 1000 piloti hanno preso il brevetto di aliante, piloti di volo a Vela di Valbrembo si sono distinti per gli enormi successi a livello nazionale ed internazionale. il palmares del club e' uno dei piu importanti al mondo e conta anche svariati voli di oltre 1000 km in aliante ."}
{"id": "6322249", "revid": "1494169", "url": "https://it.wikipedia.org/wiki?curid=6322249", "title": "George Perry", "text": ""}
{"id": "6322252", "revid": "124123", "url": "https://it.wikipedia.org/wiki?curid=6322252", "title": "Gilles Dub\u00e9", "text": "Ha vinto la Stanley Cup coi Detroit Red Wings nel 1954, avendo disputato due incontri nel corso dei play-off. In NHL ha vestito anche la maglia dei Montreal Canadiens.\nEra lo zio di Norm Dub\u00e9, e pertanto prozio di Christian Dub\u00e9, entrambi a loro volta giocatori di hockey su ghiaccio professionisti."}
{"id": "6322253", "revid": "1369234", "url": "https://it.wikipedia.org/wiki?curid=6322253", "title": "Brendon \u0160antalab", "text": "Biografia.\nFiglio di migranti croati che si trasferirono in Australia.\nCarriera.\nBrendon \u0160antalab comincia a giocare nel Paramatta Power nei primi anni 2000 e in seguito si trasferisce al Sydney United sotto la guida di Branko Culina. Nel 2004 affronta la prima sfida in Europa, firmando prima con l'K.V. Oostende e poi con il K.Sint Truidense V.V. dove per\u00f2 non ottiene i risultati sperati finendo cos\u00ec alla squadra ungherese dell'\u00dajpest Football Club in prestito per 6 mesi senza fare neanche una presenza.\nNel 2007 firma un contratto di 2 anni con il Sydney FC ritrovando Branko Culina,l'allenatore che lo lanci\u00f2 ad inizio carriera.\nDal 2013 gioca con il Western Sydney Wanderers con la quale ha vinto la AFC Champions League nel 2014.\nIl 19 giugno 2018 passa al ."}
{"id": "6322255", "revid": "767487", "url": "https://it.wikipedia.org/wiki?curid=6322255", "title": "Tom Stubbe", "text": ""}
{"id": "6322258", "revid": "16758", "url": "https://it.wikipedia.org/wiki?curid=6322258", "title": "Joseph Albert Gilles Dub\u00e9", "text": ""}
{"id": "6322259", "revid": "287204", "url": "https://it.wikipedia.org/wiki?curid=6322259", "title": "Gilles Dube", "text": ""}
{"id": "6322261", "revid": "287204", "url": "https://it.wikipedia.org/wiki?curid=6322261", "title": "Osidio Geta (poeta)", "text": "Biografia.\nOsidio Geta forse fu conterraneo e contemporaneo di Tertulliano, che lo cita nel \"De praescriptione haereticorum\", sicch\u00e9 lo si situa tra tardo II e inizio III secolo. Anche il fatto che solo Tertulliano parli di lui ha spinto a ritenerlo africano, vista anche la preservazione della sua opera nella \"Anthologia Latina\", che \u00e8 di origine africana.\n\"Medea\".\nDi Geta ci resta, proprio nella \"Anthologia Latina\", una tragedia in 462 versi intitolata \"Medea\". \u00c8, in effetti, pi\u00f9 che una tragedia vera e propria, il primo esempio noto di un centone virgiliano, cio\u00e8 una poesia costruita interamente su versi ed emistichi dalle opere di Virgilio: il poeta, infatti, ha utilizzato esametri virgiliani per le parti recitate e mezzi esametri per le parti corali, mentre nella parte iniziale i cori sono in anapesti.\nProbabilmente, pi\u00f9 che la \"Medea\" di Seneca, Geta segue da vicino quella, perduta, di Ovidio, viste le consonanze con il mito della maga come raccontato nelle \"Metamorfosi\": in effetti, la discordanza pi\u00f9 evidente che Geta introduce nella trama d'origine euripidea \u00e8 la presenza dei figli nella scena dell'omicidio, mentre pregano la madre di non ucciderli, con l'apparizione del fantasma di Assirto a tormentare la sorella. In effetti, il fantasma di Assirto in Seneca esige la vita dei figli come offerta espiatoria, anche se non appare e parla, ma Medea riferisce la sua richiesta. Nel dramma di Geta, invece il fantasma piuttosto sembra avvertirla delle conseguenze delle sue azioni malvagie, ma invano.\nAncora, nonostante il divieto di Orazio, a \u00abnon lasciare che Medea uccida i suoi figli davanti al popolo\u00bb, il nostro autore s'ispira a Seneca nel mostrare come Medea uccida i bambini sul palcoscenico."}
{"id": "6322290", "revid": "124123", "url": "https://it.wikipedia.org/wiki?curid=6322290", "title": "Satake Yoshiaki", "text": "Yoshiaki era il figlio maggiore di Satake Yoshiatsu. Invase le terre del clan Y\u016bki e sconfisse un'armata congiunta Y\u016bki-Ashina. Tempo dopo diede in sposa sua figlia al giovane Utsunomiya Hirotsuna, che era stato cacciato dalle sue terre a Shimotsuke dalla famiglia Nasu. In questo modo Yoshiaki fu in grado di reclamare i domini di Hirotsuna e si stabil\u00ec in queste ultime circa nel 1557, continuando il suo progetto di espansione del clan. L'anno seguente sconfisse Oda Ujiharu. \nDopo una campagna contro il clan S\u014dma, la salute di Yoshiaki inizi\u00f2 a vacillare cos\u00ec lasci\u00f2 la guida del clan al figlio Yoshishige nel 1562."}
{"id": "6322292", "revid": "110157", "url": "https://it.wikipedia.org/wiki?curid=6322292", "title": "The Reflection", "text": " \u00e8 una serie televisiva anime di dodici episodi prodotta da Studio Deen e ideata da Stan Lee in collaborazione con Hiroshi Nagahama, trasmessa in Giappone su NHK dal 22 luglio 2017. Diretta da Nagahama, \u00e8 stata diffusa nel resto del mondo via streaming in simulcast. La colonna sonora \u00e8 stata composta da Trevor Horn, mentre la sigla di chiusura e un'insert song sono state scritte dal gruppo di idol 9nine."}
{"id": "6322297", "revid": "254059", "url": "https://it.wikipedia.org/wiki?curid=6322297", "title": "Livia Tornielli Borromeo", "text": "Biografia.\nLivia Tornielli nasce a Novara non oltre il 1530. Suo padre \u00e8 Filippo Tornielli di Vergano, valentissimo guerriero a cui Carlo V conferm\u00f2 i feudi gi\u00e0 concessi da Carlo di Borbone, aggiungendovi il titolo e l\u2019Ufficio di Capitano Generale dello Stato di Milano. \nFilippo divenne noto anche per le sue imprese nelle guerre d\u2019Ungheria contro i Turchi che minacciavano a quei tempi tutta l\u2019Europa Meridionale. D\u2019importanza \u00e8 anche il figlio di Filippo, Manfredo, a cui Carlo V confer\u00ec il titolo di Capitano d\u2019armi nel 1551. Nulla viene detto riguardo alla madre di Livia, di cui dalle fonti risulta ignoto anche il nome. \u00c8 proprio Filippo a sostenere la formazione della figlia Livia, riconoscendo in lei un ingegno non comune.\nNOZZE FRA CASATE \nLivia sposa il Conte Dionigi Borromeo, Patrizio Milanese e Conte di Arona. Quindi Livia divenne anche Contessina di Arona. Il vasto territorio, che comprendeva anche Arona, affidato in comodato dal Barbarossa e poi da Federico II a feudatari locali, non aveva maggiori pregi oltre alla bellezza del Lago, ma permetteva da parte del signore il controllo della navigazione lacustre e l'introito daziario che veniva incamerato ad Arona. Divenne altres\u00ec un territorio strategico per il gran numero di siti fortificati. Successivamente, a un secolo dalla nascita di Livia, inizi\u00f2 la costruzione di Palazzo Borromeo all'Isola Bella, intorno al 1630.\nLIVIA POETESSA\nIl Novellis nel suo \u201cDizionario delle Donne Celebri del Piemonte\u201d non esita a dichiarare che Livia risult\u00f2 essere la pi\u00f9 celebre poetessa piemontese del suo periodo.\nLe doti di poetessa di Livia vengono fatte risalire nel periodo in cui ella risiedeva a Milano, luogo dove l\u2019avevano portata le nozze col Conte Dionigi Borromeo, il cui scopo quello di unire le due casate e generare un\u2019alleanza tra feudi. A Milano Livia ha occasione di conoscere numerosi critici e poeti d\u2019illustre fama, instaurando relazioni amichevoli con Eleonora Falletti di Villafalletto e Claudia Della Rovere, le quali insieme onoravano allora la lirica femminile in Piemonte. In questo periodo intrattiene rapporti anche con Ruscelli, Domenichi, Betussi e G. B. Gelli (il quale le dedic\u00f2 una sua lezione su un sonetto di Petrarca, da cui trasse questa preferenza stilistica nelle proprie opere). \u00c8 l\u2019avvocato Francesco Bianchini a narrare per la prima volta la storia di Livia Tornielli in una Strenna Novarese del 1841: ella appartiene a un secolo nel quale le donne aristocratiche erano tutte meravigliosamente dotte e bionde, appartenenti a quella categoria di gentildonne, viventi in una societ\u00e0 raffinata, satura di sapienza e appassionata della bellezza, in cui si potevano ammirare le doti della femminilit\u00e0 e della superiorit\u00e0 della mente (a questa categoria appartenevano anche le figure di Vittoria Colonna e Isabella d\u2019Este). Ritratto scritto da Carlo Negroni nella lettera al Cavalier Tortoli, Accademico della Crusca, il 22 ottobre del 1884: \n\"la fortuna le aveva donato in gran copia tutti i beni che erano desiderati [...] nata di chiara stirpe;\u00a0 figlia di quel Conte Filippo Tornielli che fu tra i capitani di Carlo V in guerra pi\u00f9 valorosi [...] bella e prestante della persona; ricca d'ingegno e di bont\u00e0; colta di spirito, cortese nei modi, squisitamente educata e di tutte le doti fornita che a gentildonna si appartengono\".\u00a0 And\u00f2 sposa al Conte Dionigi della famiglia Borromeo \"e da queste nozze ebbe cominciamento l'amicizia, durata poi lungamente, tra le due Case de' Tornielli di Novara e de'\u00a0 Borromei di Milano.\"\nLA SUA TRISTE STORIA\nLivia Tornielli ebbe la fortuna di innamorarsi dell\u2019uomo che le era stato destinato in giovane et\u00e0, dai cui dopo poco tempo ebbe un figlio. Sfortunatamente il figlio mor\u00ec prematuramente e la propria salute non le permise pi\u00f9 di vivere una nuova maternit\u00e0.\nIl dolore della perdita del figlio strazi\u00f2 a tal punto Livia che trov\u00f2 come unica sorgente di forza la propria fede; una fede non fredda e distaccata osservante solo dei riti esteriori, ma calda e fermamente convinta. Pertanto le sue liriche di intonazione dolorosa e religiosa non sono, come in altri canzonieri del cinquecento, un freddo indulgere alla consuetudine, ma la voce di un verace stato dell\u2019animo, in grado di commuovere il lettore (come si pu\u00f2 notare dalle sue opere poetiche).\nQuesta disgrazia, nonostante la giovane et\u00e0, le cagion\u00f2 la salute, aggravandola."}
{"id": "6322299", "revid": "599013", "url": "https://it.wikipedia.org/wiki?curid=6322299", "title": "Sport Club Suzzara 1990-1991", "text": "Questa voce raccoglie le informazioni riguardanti lo Sport Club Suzzara nelle competizioni ufficiali della stagione 1990-1991."}
{"id": "6322310", "revid": "301156", "url": "https://it.wikipedia.org/wiki?curid=6322310", "title": "Associazione Calcio Valdagno 1990-1991", "text": "Questa voce raccoglie le informazioni riguardanti l'Associazione Calcio Valdagno nelle competizioni ufficiali della stagione 1990-1991."}
{"id": "6322314", "revid": "131145", "url": "https://it.wikipedia.org/wiki?curid=6322314", "title": "Museo della scherma", "text": ""}
{"id": "6322317", "revid": "1804801", "url": "https://it.wikipedia.org/wiki?curid=6322317", "title": "ABU Song Festival", "text": "L'Asia Broadcasting Union Song Festival (spesso abbreviato in ABU Song Festival) \u00e8 una manifestazione musicale nata nel 2012 organizzata dall'Asia-Pacific Broadcasting Union e ispirata all'Eurovision Song Contest. \u00c8 suddiviso in due competizioni distinte: L'ABU TV Song Festival e l'ABU Radio Song Festival\nABU Radio Song Festival.\nL'ABU Radio Song Festival \u00e8 una competizione per musicisti che non hanno nessun contratto. Ogni partecipante \u00e8 scelto da una emittente radiofonica nazionale, la giuria \u00e8 rappresentata da membri dell'ABU e scelgono 15 finalisti su 26 rappresentanti. Inoltre la giuria premia il miglior artista alla competizione del Radio Festival.\nABU TV Song Festival.\nL'ABU TV Song Festival \u00e8 uno show non competitivo per musicisti professionisti, ben conosciuti nel loro paese d'origine. Ogni musicista \u00e8 selezionato da un'emittente nazionale membro dell'ABU. Ogni partecipante far\u00e0 la propria performance all'assemblea nazionale dell'ABU."}
{"id": "6322324", "revid": "110157", "url": "https://it.wikipedia.org/wiki?curid=6322324", "title": "Oratorio di San Giuseppe dei Minimi", "text": "L'oratorio di San Giuseppe dei Minimi \u00e8 un edificio religioso dell'Aquila, situato nel quarto di San Pietro. \nStoria.\nLa storia dell'oratorio \u00e8 legata a quella dell'adiacente basilica di San Giuseppe Artigiano, sorta nel XIII secolo con il titolo di San Vittorino \u2014 dal nome del locale di riferimento, nel territorio amiternino \u2014 ed orientata parallelamente alla prospiciente cattedrale d'influenza forconese; in particolare, l'area dell'attuale San Giuseppe dei Minimi costituiva l'area prespiteriale del complesso e, dopo la rotazione dello stesso nella ricostruzione del 1349, rimase sostanzialmente libera da utilizzi religiosi per diversi secoli.\nNel XVII secolo, la confraternita della Madonna del Suffragio chiese l'utilizzo dello spazio, ottenendolo nel 1646; l'anno seguente la chiesa era gi\u00e0 stata edificata per poi essere terminata ed aperta nel 1649, anche se i lavori sugli apparati decorativi si protrassero per tutto il secolo. La chiesa venne poi gravemente lesionata \u2014 seppur non distrutta \u2014 dal terremoto del 1703, in seguito al quale la confraternita edific\u00f2 una nuova costruzione addirittura in piazza del Duomo.\nCon l'apertura della chiesa di Santa Maria del Suffragio, nel 1714, l'oratorio cadde in disuso finch\u00e9, nel 1770, venne ceduto alla confraternita di San Giuseppe dei Minimi. Lo stesso ordine ottenne, successivamente, anche la gestione della chiesa di San Biagio d'Amiterno che cambi\u00f2 difatti titolo nell'attuale San Giuseppe Artigiano. La chiesa venne ricostruita nel nuovo stile barocco e probabilmente gi\u00e0 completata alla fine del XVIII secolo; viene attribuita tradizionalmente all'architetto Giovan Francesco Leomporra, gi\u00e0 attivo nella facciata del Suffragio. Il complesso sub\u00ec poi, negli anni Trenta del XX secolo, un ulteriore intervento ad opera dell'architetto razionalista Alberto Riccoboni \u2014 autore della moderna chiesa di Cristo Re \u2014 che ne modific\u00f2 sostanzialmente la facciata principale.\nDanneggiato dal terremoto del 2009, il complesso \u00e8 stato sottoposto a lavori di ricostruzioni \u2014 finanziati dal governo del Kazakistan \u2014 e riaperto nel 2013. Per un breve periodo e fino alla riapertura della basilica di Santa Maria di Collemaggio, avvenuta nel 2017, l'oratorio ha ospitato la teca contenente le spoglie di papa Celestino V.\nDescrizione.\nLa chiesa \u00e8 posta su via Roio, storico confine tra il quarto di San Pietro e quello di San Giovanni. Si pone perpendicolarmente al Duomo \u2014 con la facciata rivolta verso il fronte settentrionale della cattedrale \u2014 e parallelamente all'adiacente basilica di San Giuseppe Artigiano, con cui \u00e8 collegata.\nLo stile seicentesco originario riprendeva i canoni delle concittadine Sant'Antonio de' Nardis, San Filippo e Santa Margherita e poteva essere ricondotto all'architettura manierista; di questo, rimane ben poco dopo la ricostruzione della chiesa in stile barocco da parte dell'ordine di San Giuseppe de' Minimi. La facciata settecentesca, invece, presentava uno schema ondulato molto originale, caratterizzato da un coronamento circonflesso e presente in citt\u00e0 solo nella coeva chiesa di Santa Maria del Suffragio.\nL'attuale facciata, opera del Riccoboni, si presenta invece grezza e caratterizzata da un oculo posto in asse con il portale principale e due monofore laterali appartenenti addirittura alla prima fase costruttiva del complesso e riportate in auge con il restauro novecentesco. L'interno \u00e8 a sala unica di forma ellittica, con l'unico elemento eccentrico dato dalla cappella absidale. Lo stile riprende quello delle aquilane chiese di Santa Caterina e del San Luigi oltre che della Cappella delle Grazie nella romana San Rocco. Paraste d'ordine corinzio definiscono poi quattro cappelle laterali ai quattro angoli dell'aula, ornate da stucchi dorati e sormontate da balconcini."}
{"id": "6322326", "revid": "599013", "url": "https://it.wikipedia.org/wiki?curid=6322326", "title": "Centro Giovanile Virescit Bergamo 1990-1991", "text": "Questa voce raccoglie le informazioni riguardanti il Centro Giovanile Virescit Bergamo nelle competizioni ufficiali della stagione 1990-1991."}
{"id": "6322332", "revid": "124716073", "url": "https://it.wikipedia.org/wiki?curid=6322332", "title": "Salsa cubana", "text": "La salsa cubana \u00e8 una delle varianti di quel ballo latineggiante chiamato salsa, inventato e divenuto popolare sulla scia del successo che negli anni '60 ottenne l'omonimo modo di fare musica, etichettato salsa dall'industria discografica americana, la quale fu affascinata ed attratta dal fenomeno delle band musicali, composte prevalentemente di cubani e portoricani, che in quegli anni spopolavano per lo pi\u00f9 nei locali di New York, solitamente accompagnate da spettacoli eseguiti da ballerini di origine caraibica.\nCome tale, dunque, la salsa non ha una vera e propria connotazione di ballo popolare sociale, perch\u00e9 trae origine da quelle performances di ballo di natura coreografica che allietavano il pubblico durante i concerti di musicisti cubani e portoricani.\nPoich\u00e9 anche i ballerini in questione, cos\u00ec come la maggioranza dei musicisti, erano emigrati da Cuba e Portorico, il ballo della salsa, proprio come la tipologia musicale omonima, prese forma principalmente da balli e generi musicali di medesima origine, primo fra tutti il son, assieme a contaminazioni che vanno dai cubani chacha-ch\u00e1 e mambo, fino alla bomba y plena di Portorico, passando inevitabilmente per i pi\u00f9 occidentali swing e rock'n'roll.\nLa salsa cubana, dunque, risulta essere quella specifica variante della salsa che, in comune con tutte le altre varianti ha i medesimi elementi danziari di base, ma che si contraddistingue per: avere uno stile pi\u00f9 simile delle altre a quel ballo popolare cubano chiamato baile de casino, diretto discendente del son ed unico ballo realmente ballato a Cuba nella seconda met\u00e0 del secolo passato; essere addizionata di elementi danziari quali passi e movimenti di rumba cubana o, addirittura, relativi a riti religiosi afrocubani, come le pratiche di adorazione delle divinit\u00e0 Orishas.\nDescrizione [ modifica ].\nLa salsa cubana \u00e8 una danza in coppia in cui il ballerino prende l'iniziativa (guida) per far eseguire una serie di giri e trasforma la musica in figure. I ballerini di salsa possono anche staccarsi durante un ballo per ballare da soli, sviluppando delle coreografie note come: Pasitos.\nLa salsa cubana \u00e8 una \"salsa circolare\", in cui i ballerini girano l'uno intorno all'altro, ricordando l'East Coast Swing. Sia la salsa cubana che la salsa colombiana seguono questo schema circolare.\nSi tratta di un ballo in continua evoluzione che incorpora altre tecniche di stile di danza nella danza della salsa \u00e8 diventato molto comune sia per gli uomini che per le donne: lavoro di gambe, lavoro di braccia, movimento del corpo, rotazioni dei fianchi, dissociazione del corpo, movimento delle spalle.\nLo strumento chiave che fornisce il ritmo principale di una canzone salsa cubana \u00e8 il clave. Viene spesso suonato con due bastoncini di legno (chiamati clave) che vengono colpiti insieme. Ogni strumento in un gruppo di salsa sta seguendo il clave (generalmente: congas, timbales, piano, tres guitar, bongos, archi) o suonando indipendentemente dal ritmo clave (generalmente: basso, maracas, g\u00fciro, campa). I componenti melodici della musica e i ballerini ballano iniziando sull'uno delle partitura musicale (a differenza del mambo che inizia sul due).\nPer la salsa, ci sono quattro tipi di ritmi clave , le clave 3-2 e 2-3 Son sono le pi\u00f9 importanti, e le clave 3-2 e 2-3 Rumba . La maggior parte della musica salsa viene suonata con uno dei son clave, anche se occasionalmente viene utilizzato un rumba clave, specialmente durante le sezioni di rumba di alcune canzoni. Come esempio di come un clave si adatta alle 8 battute di un ballo salsa, le battute della clave 2-3 Son vengono suonate sui conteggi di 2, 3, 5, \"e\" di 6 e 8.\nStile cubano / Casin\u00f2 [ modifica ].\nA Cuba, una danza popolare conosciuta come Casino \u00e8 stata commercializzata come salsa in stile cubano o Salsa Cubana all'estero per distinguerla da altri stili di salsa quando il nome \u00e8 stato reso popolare negli anni '70. Il casin\u00f2 \u00e8 popolare in molti posti in tutto il mondo, inclusi Europa, America Latina, Nord America e persino in alcuni paesi del Medio Oriente come Israele. Dancing \"Casino\" \u00e8 un'espressione della cultura sociale popolare; I cubani considerano il \"casin\u00f2\" come parte delle attivit\u00e0 sociali e culturali incentrate sulla loro musica popolare. Il nome \"Casino\" deriva dal termine spagnolo per le sale da ballo, \"Casinos Deportivos\" dove si facevano molti balli di societ\u00e0 tra i cubani bianchi pi\u00f9 agiati durante la met\u00e0 del 20 \u00b0 secolo in poi.\nStoricamente, \"Casino fa\" risalire la sua origine come ballo di coppia da Cuban \"Son\" , Cha Cha Cha, Danz\u00f3n e Guaracha. Tradizionalmente, Casino si balla \"a contratiempo\". Ci\u00f2 significa che, a differenza delle successive forme di salsa, non viene fatto alcun passo sul primo e sul quinto battito in ogni schema clave e il quarto e l'ottavo battito sono enfatizzati. In questo modo, pi\u00f9 che seguire un ritmo, i danzatori stessi contribuiscono nel loro movimento, al pattern poliritmico della musica. Allo stesso tempo, viene spesso ballato \"a tiempo\", sebbene sia \"on3\" (originariamente) che \"on1\" (oggigiorno).\nCi\u00f2 che d\u00e0 vita alla danza, tuttavia, non \u00e8 la sua tecnica meccanica, ma la comprensione e l'uso spontaneo del ricco vocabolario della danza afro-cubana all'interno di una danza \"casino\". Allo stesso modo in cui un \"sonero\" (cantante dei Son e delle band di salsa) \"cita\" altre canzoni pi\u00f9 vecchie nella propria, un ballerino \"casino\" improvvisa frequentemente riferimenti ad altre danze, integrando movimenti, gesti e passaggi estesi dal patrimonio folcloristico e popolare. Ci\u00f2 \u00e8 particolarmente vero per i cubani discendenti dall'Africa. Tali improvvisazioni potrebbero includere estratti di rumba, danze per divinit\u00e0 africane, le danze popolari pi\u00f9 antiche come Cha Cha Ch\u00e1 e Danzon, nonch\u00e9 qualsiasi cosa possa provare il ballerino.\nCasin\u00f2 in stile Miami [ modifica ].\nSviluppato da immigrati cubani in Florida e incentrato su Miami, questo stile di danza \u00e8 una fusione di alcuni elementi del casin\u00f2 con molti elementi della cultura e delle danze americane. La principale differenza dello stile di Miami dagli altri stili nordamericani \u00e8 l'\"Atras\" o \"Diagonal\", passaggi di rottura della schiena eseguiti all'indietro in diagonale invece di spostarsi avanti e indietro come si vede nello stile di New York. I ballerini non spostano molto il loro peso corporeo come si vede in altri stili. Invece, i ballerini mantengono la parte superiore del corpo ferma, in bilico e rilassata mentre i piedi eseguono complessit\u00e0. Il ballerino inizia principalmente On1.\nUna delle principali differenze tra Cali Style e Miami-style \u00e8 che quest'ultimo \u00e8 ballato esclusivamente sul downbeat (On1) e ha elementi di splendore e show-style aggiunti ad esso, seguendo i repertori degli stili nordamericani. Lo stile di Miami ha molti aderenti, in particolare cubano-americani e altri latinos con sede nel sud della Florida. \nRueda de Casino [ modifica ].\nArticolo principale: Rueda de Casino\nNegli anni '50 Salsa Rueda o pi\u00f9 precisamente Rueda de Casino \u00e8 stata sviluppata a L'Avana , Cuba . Coppie di ballerini formano un cerchio (\"Rueda\" in spagnolo significa \"Ruota\"), con mosse di danza pronunciate da una persona. Molte delle figure comportano lo scambio rapido di partner.\n\"Rueda de Cuba\" \u00e8 il tipo originale di Rueda, originario di Cuba. "}
{"id": "6322358", "revid": "729019", "url": "https://it.wikipedia.org/wiki?curid=6322358", "title": "Rete filoviaria di Boston", "text": "La rete filoviaria di Boston (in inglese \"Boston trolleybus system\", IPA: ) \u00e8 la rete di filobus a servizio dell'area metropolitana di Boston, nello Stato del Massachusetts. Entrata in servizio a partire dall'11 aprile 1936, \u00e8 gestita dalla Massachusetts Bay Transportation Authority dal 1964 e si compone di 4 linee.\n\u00c8 una delle cinque reti filoviarie in attivit\u00e0 negli Stati Uniti d'America e nel 2015 con i suoi passeggeri annuali e passeggeri medi giornalieri \u00e8 la meno utilizzata delle cinque.\nLa rete.\nLa rete \u00e8 attiva sette giorni su sette con frequenze variabili tra i 5 minuti e i 30 minuti."}
{"id": "6322361", "revid": "529213", "url": "https://it.wikipedia.org/wiki?curid=6322361", "title": "Storia dell'astronomia moderna", "text": "Con Storia dell'astronomia moderna si possono indicare due opere dell'astronomo e letterato francese Jean Sylvain Bailly:"}
{"id": "6322363", "revid": "86686865", "url": "https://it.wikipedia.org/wiki?curid=6322363", "title": "Etipoia", "text": ""}
{"id": "6322365", "revid": "729019", "url": "https://it.wikipedia.org/wiki?curid=6322365", "title": "Coreographic Team", "text": "Il Choreographic Team o Coreographic, \u00e8 una Disciplina della Danza Sportiva. \nNasce agli inizi degli anni 90 del 1900, nel bisogno di ballerini sprovvisti di un partner per eseguire balli di coppia. \nLa disciplina nei primi tempi era prettamente la copia delle danze latine Americane sviluppate in gruppo di persone anzich\u00e9 in coppia. \nAlla fine degli stessi anni 90 il Choreographic Team inizio a svilupparsi a tal punto da essere codificato dalle Associazioni Maestri Di Ballo presenti sul Territorio Italiano, e nel corso dei seguenti 10 anni fu preda di un enorme interesse per la sua semplicit\u00e0 di esecuzione e i costi minimi per apprendimento nelle scuole di danza. \nIl Choreografic Team inizi\u00f2 anche ad essere suddiviso in Sincro Dance, e Sincro Latin, Ove il brano musicale differisce da commerciale Latino a stile prettamente delle Danze Latine Americane.\nAd oggi \u00e8 la prima Disciplina per numeri di iscrizioni nella Danza Sportiva Italiana."}
{"id": "6322368", "revid": "529213", "url": "https://it.wikipedia.org/wiki?curid=6322368", "title": "Histoire de l'astronomie moderne", "text": ""}
{"id": "6322369", "revid": "1603735", "url": "https://it.wikipedia.org/wiki?curid=6322369", "title": "Storia dell'astronomia moderna (1779)", "text": "La Storia dell'astronomia moderna (titolo originale in francese: \" Histoire de l'astronomie moderne, depuis la fondation de l'\u00e9cole d'Alexandrie jusqu'\u00e0 l'\u00e9poque de 1730\") \u00e8 un saggio storico-speculativo e divulgativo scritto dall'astronomo e letterato francese Jean Sylvain Bailly. Seconda opera, in due volumi, di un'imponente tetralogia di lavori sull'intera storia dell'astronomia, con questo libro Bailly continu\u00f2 a delineare la sua concezione della storia, ripercorrendo e commentando le scoperte in campo astronomico dall'Antica Grecia fino all'et\u00e0 moderna (precisamente fino al 1730).\nContesto generale.\nLa tetralogia sulla storia dell'astronomia.\nNel 1775 Bailly pubblic\u00f2 un largo volume in quarto intitolato \"Histoire de l'astronomie ancienne, depuis son origine jusqu'\u00e0 l'\u00e9tablissement de l'\u00e9cole d'Alexandrie\". Esso fu seguito nel 1779 dall'opera in questione, scritta in due volumi, dello stesso formato del precedente, intitolata \"Histoire de l'astronomie moderne depuis la fondation de l'\u00e9cole d'Alexandrie, jusqu'\u00e0 l'\u00e9poque de 1730\". Un'altra opera apparve nel 1782, l\u2032\"Histoire de l'astronomie moderne depuis la fondation de l'\u00e9cole d'Alexandrie, jusqu'\u00e0 l'\u00e9poque de 1782\"; essa era costituita da tre volumi: i primi due sono una ripubblicazione dei due volumi dell'opera precedente; mentre il terzo, originale, copre il periodo tra il 1730 e il 1782. Queste tre opere, assieme al \"Trait\u00e9 de l'astronornie indienne et orientale, ouvrage qui peut servir de suite \u00e0 l'histoire de l'astronomie ancienne\" del 1787, costituiscono la tetralogia di Bailly sulla storia dell'astronomia. Esse formano insieme un panorama di circa 3000 pagine del lungo e lento sviluppo storico del corpus della conoscenza moderna.\nNonostante le speculazioni immaginative del primo volume e gli errori di fatto dell'ultimo il lavoro, complessivamente, merita un posto di rilievo nello studio della storia della scienza.\n\u00c8 ragionevole supporre che Bailly per alcuni anni (forse gi\u00e0 dal suo primo contatto con Lacaille) aveva meditato un lavoro su larga scala relativo alla storia dell'astronomia e forse inizi\u00f2 a compilare delle annotazioni con questo progetto in mente, che poi fu completato dopo la sconfitta nella lotta per la segreteria dell'Accademia e il successivo ritiro a Chaillot. Inoltre, in definitiva, il ritorno di Le Gentil e la contemporanea comparsa di diversi testi orientali sull'antichit\u00e0 diedero a Bailly la determinazione necessaria per iniziare il suo lavoro partendo dai primissimi inizi della storia dell'umanit\u00e0.\nLa concatenazione delle circostanze porrebbe, secondo lo storico Burrows Smith, il \"terminus a quo\" della composizione, ovvero l'inizio della stesura, dell\u2032\"Histoire de l'astronomie ancienne\" intorno al biennio 1770-1771. Invece la prima menzione di un'eventuale \"Histoire\" apparve in un \"m\u00e9moire\" di Bailly del 18 agosto 1773.\nContenuto.\nSebbene si sia sempre rifiutato di ammetterlo, Bailly sembra voler costantemente dimostrare che il \"syst\u00e8me\" \u00e8 lo strumento del progresso. La consapevolezza di questo nuovo sviluppo nel suo pensiero \u00e8 indicata dalla comparsa di un nuovo e pi\u00f9 filosofico \"Discours pr\u00e9liminaire\", rispetto a quello dell\u2032\"Histoire de l'astronomie ancienne\", alla testa del primo volume dell\u2032\"Histoire de l'astronomie moderne\". La ragione apparente di questa prefazione \u00e8 la difesa che Bailly fa del sistema storico-biografico che egli utilizza. Egli, prefigurando Hegel, riconosce che la nuova storia del XVIII secolo \u00e8 la storia dello spirito umano, della moltitudine e della massa dell'umanit\u00e0, ma allo stesso tempo dei suoi grandi leader e delle sue principali tappe. Ma la scienza, almeno secondo Bailly, \u00e8 in qualche modo al di sopra - o almeno oltre - questo \"dominio scettrato\" della moltitdine: \u00abLa scienza, come gli eventi, sono le opere degli uomini, ma la moltitudine non ne ha alcuna parte; la moltitudine li ignora o li guarda con indifferenza: coloro che li coltivano sono una classe isolata\u00bb.\nLa sua storia dell'astronomia deve, pertanto, necessariamente essere scritta in termini degli autori del progresso: Ipparco, Tolomeo, Copernico, Tycho Brahe e gli altri. \nMa Bailly ha da dire molto pi\u00f9 di questo. Il \"Discours\" \u00e8 anche una dichiarazione dell'ideale, tipico nel XVIII secolo, della perfettibilit\u00e0 attraverso la conoscenza. Lo storico Carl Lotus Becker ha sottolineato che le parole chiave di questo secolo erano \u00abla natura, la legge naturale, la causa prima, la ragione, il sentimento, l'umanit\u00e0, e la perfettibilit\u00e0\u00bb. Da Giambattista Vico a Nicolas de Condorcet, gli storici del tempo avevano avuto la visione di un'apocalisse gloriosa, della fine dei tempi come di un paradiso terrestre che sarebbe stato raggiunto attraverso la comprensione totale della natura.\nC'era poi la tesi corollaria di Antoine Court de G\u00e9belin secondo cui l'enigma della natura poteva essere risolto con lo studio del passato. La filosofia di Bailly combinava questi elementi; la sua \"Histoire\", in parte destinata per gli astronomi, \u00e8: \u00abtuttavia destinata ai giovani ai quali dobbiamo accendere l'amore per la scienza. Quando vedono la natura, la ammirano; lei ha dei segreti che sono riservati a loro\u00bb.\nSarebbe per\u00f2 sbagliato dipingere Bailly come un fanatico del progresso. Nell\u2032\"Histoire de l'astronomie ancienne\" aveva infatti gi\u00e0 scritto su questo tema:\nNel campo, relativamente ristretto, dell'astronomia, poco era stato scritto sul senso della storia come Bailly prevedeva. Giovanni Riccioli, Gerhard Johannes Voss, Pierre Gassendi e Cassini avevano pubblicato la vita di vari astronomi, dei cataloghi di scoperte o di scritti, ma solo tre grandi opere potevano essere davvero considerate come vere e proprie storie dell'astronomia. La prima era l\u2032\"Historia Astronomiae sive de Ortu et Progressu Astronomiae\" di Johann Friedrich Weidler, pubblicata a Wittenberg nel 1741; l\u2032\"Histoire des math\u00e9matiques\" di Jean-\u00c9tienne Montucla, pubblicato a Parigi nel 1758 (che, tra l'altro, era solo parzialmente legato con l'astronomia); e infine \"History of Astronomy\" di George Costard, pubblicato a Londra nel 1767. Ma queste opere erano state progettate per gli scienziati e non per un vasto pubblico. Era ambizione di Bailly quella di scrivere opere che fossero sia divulgative che trattatistiche, in modo tale da essere adatte sia per il \"profano intelligente\" cos\u00ec come per l'astronomo. Voltaire aveva indicato la strada nel suo \"El\u00e9ments de la philosophie de Newton\" e Bailly ne aveva raccolto l'eredit\u00e0. Bailly infatti, come Cartesio, era infatti convinto della vasta diffusione del \u00abbon sens\u00bb, e credeva che la conoscenza fosse accessibile a tutti.\nL'opera, in due volumi, che apparve nel 1779, l\u2032\"Histoire de l'astronomie moderne, depuis la fondation de l'\u00e9cole d'Alexandrie jusqu'a l'\u00e9poque de 1730\", \u00e8 il racconto istruttivo e ben scritto della lenta ma costante conquista della conoscenza da parte dell'uomo. In questo lavoro, con anche maggiore successo rispetto ai suoi lavori precedenti o successivi, Bailly gestisce il difficile compito di far sembrare semplici concetti in realt\u00e0 complessi, senza togliere loro alcun dettaglo o alcun significato. \u00c8 un lavoro, secondo uno dei successori di Bailly, \u00abdove il filosofo pu\u00f2 trovare una piacevole lettura, mentre l'uomo di mondo [pu\u00f2 trovare] una solida istruzione\u00bb Bailly discute i contributi di Aristarco, Ipparco, Tolomeo, e di tutti gli altri astronomi della scuola alessandrina. Ipparco \u00e8 definito come \u00abil primo astronomo veramente moderno\u00bb, perch\u00e9 \u00e8 stato il primo a comprendere l'astronomia come una scienza separata e perch\u00e9 respinse le antiche determinazioni a favore delle sue proprie osservazioni. Tolomeo, invece, \u00e8 criticato per il suo \"esprit de syst\u00e8me\", per la sua speculazione teorica non suffragata dalle osservazioni: \u00abPu\u00f2 essere, come chiunque in un sistema, ha indovinato quello che doveva essere e ha organizzato i fatti prima di osservarli\u00bb.\nIn fin dei conti, comunque, Bailly d\u00e0 un'immagine amichevole del sistema tolemaico, che fu senza dubbio un lavoro intelligente e che comunque rappresentava con ottima accuratezza i moti apparenti dei corpi celesti, sebbene poi si fosse rivelato falso. La sua principale riserva non era tanto l'impossibilit\u00e0 matematica del sistema, quanto il fatto che fosse eccessivamente complesso:\nBailly fondamentalmente credeva infatti nel rasoio di Occam, il principio secondo il quale, nella scienza, se esistono varie spiegazioni di un fenomeno bisogna comunque preferire sempre la soluzione pi\u00f9 semplice. Questa insistenza sulla pi\u00f9 semplice di qualsiasi soluzione ad un problema era naturalmente il risultato dell'indottrinamento di Bailly riguardo alla fisica newtoniana cos\u00ec come la sua stessa esperienza da astronomo e fisico teorico, ed \u00e8, secondo lo storico Burrows Smith, il \u00abbasso ostinato\u00bb di tutta la filosofia di Bailly. E anche quando, dopo aver descritto l'accettazione, lunga quasi per quattordici secoli, della teoria tolemaica, Bailly incomincia a mettere in relazione la resistenza di quella teoria rispetto alle nuove idee di Copernico, egli ritorna a questa idea fondamentale, al rasoio di Occam:\nLe notevoli osservazioni di Tycho Brahe non riescono a superare la sua altrettanto notevole, ma molto complicata, teoria dei cieli, perci\u00f2 lui \u00e8 additato per aver ritardato in qualche modo il progresso. Keplero invece \u00e8 di nuovo sulla giusta strada perch\u00e9: \u00abl'istinto del genio lo persuase della semplicit\u00e0 delle cause\u00bb.\nDal tempo di Galileo Galilei in poi, Bailly considera il principio della semplicit\u00e0, ovvero il rasoio di Occam, come ormai dimostrato e stabilito nel mondo scientifico. Curiosamente, fu tale principio, secondo Bailly, che port\u00f2 per\u00f2 Cartesio fuori strada. In un passaggio interessante dell'opera egli infatti delinea il dilemma, o meglio i pericoli, di una filosofia basata su principi primi semplici ed evidenti come voleva fare Cartesio. Non \u00e8 facile capire perch\u00e9 la verit\u00e0 doveva essere sfuggita Cartesio mentre fu spiegata cos\u00ec facilmente da Newton. La differenza, come suggerisce Bailly, in ultima analisi era legata alla capacit\u00e0. \u00abTutte le luci non sono confinate all'interno di una sola testa; anche l'uomo pi\u00f9 alto pu\u00f2 essere messo in guardia. Newton era convinto di questa verit\u00e0 che molti uomini ignorano...\u00bb.\nA parte la principale, drammatica, trama dei progressi e dei regressi dell'astronomia attraverso i secoli, Bailly d\u00e0 al lettore la possibilit\u00e0 di venire a conoscenza anche di una numerosa serie di temi secondari e di intermezzi discorsivi. Ci sono, ad esempio, due capitoli in cui Bailly spiega dettagliatamente gli strumenti astronomici, altri due sul calendario, due sulla misura lineare, uno sui metodi di osservazione, uno sul ruolo delle accademie, vi \u00e8 inoltre un discorso sull'astrologia medievale, e infine un discorso sulla natura dei corpi luminosi. I pi\u00f9 interessanti tra questi sono, dal punto di vista critico, due: la discussione sulla misura (in particolare sull'importanza e le tecniche di misura degli antichi), sul quale la ricerca moderna/contemporanea si \u00e8 espressa positivamente per la precisione dei metodi usati da Bailly; e il discorso sull'astrologia, dove Bailly ha qualcosa da dire relativamente alla questione religiosa. Gran parte della ricerca di Bailly sulla misura lineare sembra aver trovato la sua quadratura nel quarto capitolo del primo volume dell\u2032\"Histoire de l'astronomie moderne\". \nQuesta parte del suo lavoro non \u00e8 totalmente originale, ma rappresenta certamente la sintesi di una lunga indagine settecentesca, portata avanti soprattutto da Cassini, Joseph-Nicolas Delisle, Nicolas Fr\u00e9ret, e d'Anville. La domanda che si pose Bailly in questo capitolo era quella di verificare le classiche misure della circonferenza terrestre. Cinque misure di questo tipo infatti furono tramandate a noi dall'antichit\u00e0:\nIl problema era quello di convertire gli stadi in alcuni standard fissi di misura (lo stadio greco, infatti, variava dalle 7 alle 10 miglia romane) al fine di determinare la precisione di queste stime. Fr\u00e9ret e d'Anville erano fondamentalmente d'accordo che esistessero almeno quattro stadi greci distinti che erano nel rapporto di: 09:12:15:20. Quattro delle stime classiche, quelle di 180'000, 240'000, 300'000 e 400'000 stadi erano nello stesso rapporto quindi, secondo Bailly \u00absi raggiunge questa singolare conclusione, ovvero che era ovvio che queste quattro determinazioni fossero la stessa misura riportata e tradotta in stadi differenti\u00bb. Inoltre afferma: \u00abQuella di 400.000 stadi, attribuita da Aristotele agli antichi matematici, dovrebbe essere la prima; le altre sono solo copie, o trasformazioni\u00bb.\nConvertite in Tesa in base alle tabelle di d'Anville ed altri, queste misure si trovano all'interno di una ristretta frazione di determinazioni della circonferenza terrestre fatte anche nel Settecento. Bailly suppose che le prime misure fossero dovute al lavoro dell'antico popolo di cui aveva discusso nell\u2032\"Histoire de l'astronomie ancienne\" e nelle \"Lettres sur l'origine des sciences\". Queste osservazioni si erano poi, a suo giudizio, tramandate ad Aristotele attraverso i Caldei-Babilonesi; egli inoltre credeva che quella di Eratostene fosse stata la prima misura greca della circonferenza della Terra fatta attraverso l'osservazione, il che spiegherebbe anche il suo maggiore errore; il valore ottenuto da Posidonio era stata invece una verifica dell'esattezza delle antiche misure; il valore di Cleomede e quello di Tolomeo erano semplicemente conversioni di Posidonio. \nGli storici moderni, in realt\u00e0, hanno dimostrato che tra queste varie stime, l'unica per la quale non vi \u00e8 diretta evidenza per un tasso di conversione \u00e8 lo stadio di Eratostene. Convertito al \"schoenus\" egiziano, che \u00e8 nota con precisione, la misura Eratostene della circonferenza terrestre \u00e8 pari a 39.690 kilometri. Il filologo classico Aubrey Diller d\u00e0 credito alla teoria secondo cui c'erano almeno due stadi con un rapporto 3:4, e vedeva perci\u00f2 nelle misure di 180.000 e 240.000 stadi la stessa misura. Egli suggerisce inoltre che queste due misure sono comunque una conversione di quella di Eratostene, il che ne accomunerebbe tre. Se si accetta questo ragionamento, Bailly allora aveva ragione nel ridurre tre delle cinque antiche misure allo stesso standard. Ma se queste tre misure possono essere risolte da questo rapporto, perch\u00e9 non le altre due, rispettivamente da 400.000 e 300.000 stadi? Diller non discute a proposito delle misurazioni riportate da Aristotele e Cleomede, si possono quindi considerare come non verificate, se non addirittura inverificabili, e quindi vanno assegnate all\u2032\"esprit de syst\u00e8me\" di Bailly. Questo comparazione con i risultati moderni mostra, tuttavia, l'accuratezza delle fonti di Bailly e l'intelligenza dei suoi metodi. Secondo lo storico Burrows Smith \u00abse una valutazione statistica potesse essere svolta sul lavoro [di Bailly], essa potrebbe anche suggerire che \u00e8 accurato tre quinti delle volte\u00bb. \nIl resto dell\u2032\"Histoire de l'astronomie moderne\" \u00e8 una discussione \u00e8 il discorso sulla astrologia. Bailly appare critico nei confronti di Tycho Brahe, che pur essendo un brillante osservatore, era stato anche un ardente difensore dell'astrologia. Eppure nell\u2032\"Histoire de l'astronomie ancienne\" Bailly aveva definito l'astrologia come una manifestazione del materialismo, e Tycho in primis non era un materialista. Bailly scrive su Brahe: \u00abNegare la forza e l'influenza degli astri significa, cosi diceva [Brahe], distruggere la saggezza e la provvidenza di Dio\u00bb. Tycho vide nei cieli, e in particolare nel suo sistema dei cieli, una conferma delle sacre scritture o, secondo Bailly, di vari passaggi \u00abdove la scrittura parla la lingua volgare\u00bb.\nEra stato per ragioni di fede che Tycho respinse infatti il sistema copernicano. \u00c8 importante notare che quando Bailly scrisse la sua \"Histoire de l'astronomie moderne\", le opere di Galileo erano ancora sull'Indice dei libri proibiti, e uno scienziato credente o, almeno, prudente come Bailly dovette comunque pensarci due volte prima di intervenire, con i propri commenti, sul delicato equilibrio tra la parola divina e l'esperienza umana. Bailly non era un uomo molto coraggioso, perci\u00f2 nascose le sue considerazioni scomode relative a Tycho, sulla questione religiosa, sotto forma di un attacco contro l'astrologia:\nMa anche queste parole prudenti non avrebbero comunque risparmiato Bailly dagli attacchi dei critici pi\u00f9 bigotti, come ad esempio quelle dell'intransigente abate Thomas-Marie Royou.\nRelazione con il pensiero di Bailly.\nL\u2032\"Histoire de l'astronomie moderne\" conferma le due tendenze fondamentali nel pensiero di Bailly, presenti nelle altre opere: la devozione all'idea di progresso e la sua preoccupazione verso i sistemi, e soprattutto verso uno speculativo \"esprit de syst\u00e8me\". Questi due aspetti non si escludono a vicenda. In effetti continuano ad andare di pari passo in tutto il discorso di Bailly. Eppure il suo desiderio di applicare il rasoio di Occam ovunque, ovvero il suo desiderio di semplificare, conciliare e generalizzare fu la principale debolezza del suo lavoro, e applicando costantemente questo metodo in categorie di conoscenza dove esso era inapplicabile lo port\u00f2 a fare delle conclusioni quantomai azzardate. Applicandolo infatti alla storia antica, ad esempio, Bailly dedusse l'esistenza di un'atavica filosofia \u00absaggia e sublime\u00bb e di un elevato stato di civilt\u00e0 proprio all'inizio della storia, l'esistenza di un antichissimo popolo civilizzato e scientificamente progredito. Questa nozione, in definitiva, era in contrasto con l'idea stessa di progresso che lo stesso Bailly vagheggiava. L'idea di progresso di Bailly allora si sublimava nella possibilit\u00e0 di un ritorno all'et\u00e0 dell'oro, che lui vide arrivare attraverso la Rivoluzione francese, anche se in seguito cap\u00ec, sulla sua stessa pelle, di essere in torto."}
{"id": "6322370", "revid": "2091899", "url": "https://it.wikipedia.org/wiki?curid=6322370", "title": "Storia dell'astronomia moderna (1782)", "text": "La Storia dell'astronomia moderna (titolo originale in francese: \"Histoire de l'astronomie moderne, depuis la fondation de l'\u00e9cole d'Alexandrie jusqu'\u00e0 l'\u00e9poque de 1782\") \u00e8 un saggio storico-scientifico e divulgativo scritto dall'astronomo e letterato francese Jean Sylvain Bailly. Terza opera di un'imponente tetralogia di lavori sull'intera storia dell'astronomia, con questo libro Bailly, oltre a continuare a delineare la sua concezione della storia, ripercorre e commenta le principali e pi\u00f9 recenti scoperte in campo astronomico fatte nel corso del XVIII secolo, dal 1730 fino al 1782, ovvero l'anno stesso in cui il libro fu pubblicato.\nContesto generale.\nLa tetralogia sulla storia dell'astronomia.\nNel 1775 Bailly pubblic\u00f2 un largo volume in quarto intitolato \"Histoire de l'astronomie ancienne, depuis son origine jusqu'\u00e0 l'\u00e9tablissement de l'\u00e9cole d'Alexandrie\". Esso fu seguito nel 1779 da un'ulteriore opera, stavolta in due volumi, dello stesso formato del precedente, intitolata \"Histoire de l'astronomie moderne depuis la fondation de l'\u00e9cole d'Alexandrie jusqu'\u00e0 l'\u00e9poque de 1730\". L'opera in questione apparve nel 1782, intitolata \"Histoire de l'astronomie moderne depuis la fondation de l'\u00e9cole d'Alexandrie, jusqu'\u00e0 l'\u00e9poque de 1782\". Queste tre opere, assieme al \"Trait\u00e9 de l'astronornie indienne et orientale, ouvrage qui peut servir de suite \u00e0 l'histoire de l'astronomie ancienne\" del 1787, costituiscono la tetralogia di Bailly sulla storia dell'astronomia. Esse formano insieme un panorama di circa 3000 pagine del lungo e lento sviluppo storico del corpus della conoscenza moderna.\nNonostante le speculazioni immaginative del primo volume e gli errori di fatto dell'ultimo il lavoro, complessivamente, merita un posto di rilievo nello studio della storia della scienza.\n\u00c8 ragionevole supporre che Bailly per alcuni anni (forse gi\u00e0 dal suo primo contatto con Lacaille) aveva meditato un lavoro su larga scala relativo alla storia dell'astronomia e forse inizi\u00f2 a compilare delle annotazioni con questo progetto in mente, che poi fu completato dopo la sconfitta nella lotta per la segreteria dell'Accademia e il successivo ritiro a Chaillot. Inoltre, in definitiva, il ritorno di Le Gentil e la contemporanea comparsa di diversi testi orientali sull'antichit\u00e0 diedero a Bailly la determinazione necessaria per iniziare il suo lavoro partendo dai primissimi inizi della storia dell'umanit\u00e0.\nLa concatenazione delle circostanze porrebbe, secondo lo storico Burrows Smith, il \"terminus a quo\" della composizione, ovvero l'inizio della stesura, dell\u2032\"Histoire de l'astronomie ancienne\" intorno al biennio 1770-1771. Invece la prima menzione di un'eventuale \"Histoire\" apparve in un \"m\u00e9moire\" di Bailly del 18 agosto 1773.\nContenuto.\nNel 1782 apparve la seconda e ultima opera della serie sull\u2032\"Histoire de l'astronomie moderne\". Diversamente dalla prima opera, ovvero l\u2032\"Histoire de l'astronomie moderne depuis la fondation de l'\u00e9cole d'Alexandrie jusqu'\u00e0 l'\u00e9poque de 1730\", pubblicata in due volumi in quarto nel 1779, essa \u00e8 invece costituita da tre volumi. I primi due volumi in realt\u00e0 sono identici ai due volumi dell'opera del 1779; a questi \u00e8 stato aggiunto un terzo volume inedito e originale che copre gli anni tra il 1730 e il 1782. \nPrimi due volumi.\nSono una ripubblicazione identica dei due volumi dell'opera precedente. In essi Bailly continua a delineare la sua concezione della storia, ripercorrendo e commentando le scoperte in campo astronomico dall'Antica Grecia fino all'et\u00e0 moderna (precisamente fino al 1730).\nTerzo volume.\nSe si considera il terzo volume singolarmente allora questa \u00e8 l'opera pi\u00f9 breve tra le quattro che compongono la tetralogia di Bailly sulla storia dell'astronomia. Solo due dei sei capitoli del terzo volume in effetti sono dedicati al progresso dell'astronomia in tale periodo, il resto dell'opera invece comprende: delle disquisizioni sulla matematica; la presentazione delle generali congetture sulla forma dell'universo; una confutazione dell'articolo di Charles Francois Dupuis sulle costellazioni; e un epilogo riassuntivo in cui Bailly d\u00e0 uno sguardo all'indietro sul terreno teorico gi\u00e0 coperto e azzarda alcune osservazioni sul futuro dell'astronomia. Il punto di partenza di quest'opera \u00e8 il punto finale della precedente, ovvero la preminenza della dottrina newtoniana.\nDi conseguenza Bailly si preoccupa della perfezione dei principi newtoniani mostrata da migliori osservazioni, migliori misure, strumenti pi\u00f9 sottili e, soprattutto, dal campo, in estensione, della matematica. Tra le realizzazioni del secolo egli elenca:\nOvviamente Bailly tratta numerosi altri aspetti importanti dei progressi fatti dall'astronomia nel suo secolo, ma, a suo giudizio, i maggiori passi in avanti sono stati compiuti nell'applicazione della dinamica e del calcolo integrale all'astronomia.\nI progressi in matematica fatti da uomini come Eulero, Clairault e d'Alembert affrettarono la soluzione di alcuni tra i pi\u00f9 difficili e delicati problemi astronomici, come, ad esempio, il problema dei tre corpi. L'immaginazione di Bailly fu colpita dalla scoperta, fatta da William Herschel nel marzo del 1781, di quello che sarebbe diventato il settimo pianeta, Urano, e comprese subito le sue implicazioni:\nUna tale visione porta inevitabilmente a delle speculazioni sulla natura ultima dell'universo. Bailly pone (ma non tenta di rispondere) alcune delle domande che hanno a lungo disturbato i pensatori e che continuavano ad occupare un buon numero di pagine della letteratura scientifica a lui contemporanea. Perch\u00e9 i pianeti e i loro satelliti ruotano nella stessa direzione sullo stesso piano generale? Perch\u00e9 i pianeti ruotano nella direzione del loro moto di rivoluzione? Qual \u00e8 la causa delle novae e delle nebulose? Qual \u00e8 il moto del sistema solare? Che cosa lo ha messo in moto? Cos'\u00e8 la gravit\u00e0? \u00abQuesta forza, questa attrazione \u00e8 per caso un effetto di una causa primordiale?\u00bb. Bailly \u00e8 convinto comunque che un certo numero di segreti della natura saranno definitivamente svelati:\nQuesto passaggio, da un punto di vista strettamente filosofico, \u00e8 un notevole esempio della riabilitazione settecentesca delle passioni e si \u00e8 ancora pi\u00f9 stupiti di trovare tali nozioni favorevolmente recensiti anonimamente nell\u2032\"Ann\u00e9e litt\u00e9raire\" dove si legge: \u00abRendiamo grazie al signor Bailly per aver aperto i cieli invertendo il muro di bronzo elevato da un'arroganza pedantesca\u00bb.\nIl lettore moderno, cos\u00ec come il recensore del XVIII secolo, comunque, \u00e8 in grado di vedere almeno un difetto in quest'ultimo volume dell\u2032\"Histoire de l'astronomie moderne\". Il difetto \u00e8 la troppo lunga confutazione che Bailly fa della \"M\u00e9moire sur l'origine des constellations et sur l'explication de la fable\" di Dupuis. Il sistema di Dupuis \u00e8 infatti tanto semplice quanto improbabile. Egli trovava nel sorgere e nel tramontare delle stelle principali una presunta chiave interpretativa per gli eroi e le eroine della mitologia, la loro genealogia, le loro avventure, i loro temperamenti, ecc. Insomma Dupuis era convinto che la mitologia avesse principalmente un'origine astronomica e che tramite l'astronomia si potessero spiegare i miti. Bailly invece era ancora ansioso di dimostrare, come aveva gi\u00e0 fatto nelle opere precedenti, che al contrario il mito aveva principalmente un'origine storica, e che i personaggi e le leggende mitiche avevano comunque un fondo di verit\u00e0. Bailly inoltre era in particolare disaccordo con la cronologia di Dupuis basata sul dodici segni dello Zodiaco che questi aveva presentato nella sua \"M\u00e9moire explicatif du Zodiaque, chronologique et mythologique\".\nIl quinto capitolo dell'opera \u00e8 dedicato invece ad una rielaborazione dei suoi punti di vista dell\u2032\"Histoire de l'astronomie ancienne\" e delle \"Lettres sur l'origine des sciences\", legati a degli spunti sull'astronomia dell'antico popolo progredito scientificamente di cui aveva gi\u00e0 parlato nelle altre opere e dal quale, secondo lui, discendevano tutte le pi\u00f9 importanti civilt\u00e0 dell'antichit\u00e0. Oltre a questo capitolo, Bailly spende poco pi\u00f9 di due o tre pagine sul tema della preistorica et\u00e0 dell'oro di cui parla diffusamente invece nelle opere precedenti e successive. Nell'epilogo riassuntivo, discutendo i progressi fatti dall'astronomia, egli riafferma la sua fede in \u00abun'astronomia che \u00e8 stata perfezionata, poi distrutta e dimenticata\u00bb e nella rinascita che avvenne in Cina e a Babilonia \u00abai tempi della fondazione dei nuovi imperi\u00bb.\nEgli non suggerisce, tuttavia, che quella prima astronomia era \u00abperfezionata\u00bb nella stessa misura dell'astronomia del XVIII secolo, ovviamente. Anzi, afferma categoricamente che ci\u00f2 non era vero:\nBailly, infine, termina la sua monumentale opera sulla storia dell'astronomia moderna con una nota ottimistica sul progresso dell'umanit\u00e0 e sulla perfettibilit\u00e0 dell'uomo.\nGiudizi successivi.\nBailly esercit\u00f2 una certa influenza sugli uomini del suo tempo, basti pensare a Joseph de Maistre, Andr\u00e9 Ch\u00e9nier, Madame de Sta\u00ebl e altri personaggi come lo stesso Napoleone. In un passaggio del poeta Ch\u00e9nier vi \u00e8 forse un'illustrazione della teoria preferita di Buffon secondo cui \u00ablo stile \u00e8 l'uomo stesso\u00bb. Un'intera generazione stava per familiarizzare con queste parole sulla figura di Bailly e le sue idee:\nOvviamente non tutti i contemporanei erano d'accordo sulle sue ipotesi paleostoriche e preistoriche. Il quinto capitolo, quello in cui disquisisce sull'astronomia di un presunto popolo antichissimo, e ormai dimenticato, che aveva istruito tutti gli altri, gli attir\u00f2 infatti notevoli critiche negative, soprattutto da parte degli ambienti del clero pi\u00f9 bigotti che non accettavano ipotesi storiche diverse dalla tradizione sacra imposta dalla Bibbia. L'anonimo recensore dell\u2032\"Ann\u00e9e litt\u00e9raire\" (che, in questo caso, sembra parlare come l'abate Royou, grande critico di Bailly) scrisse: \u00abFa arrabbiare vedere uno scrittore, anche degno, rinnovare delle opinioni avverse alla tradizione sacra e al sentimento degli storici profani\u00bb.\nLo stesso J\u00e9r\u00f4me Lalande (cio\u00e8 dal \"partito\" dei \"philosophes\"), che era suo amico, finisce in qualche modo per criticarlo, almeno leggermente, nell\u2032\"\u00e9loge\" che gli dedic\u00f2 dopo la morte: "}
{"id": "6322371", "revid": "15756", "url": "https://it.wikipedia.org/wiki?curid=6322371", "title": "Incidente UFO di Delphos", "text": "Per incidente UFO di Delphos si intende un presunto avvistamento di UFO verificatosi nel 1971 negli USA in una fattoria nel territorio di Delphos nel Kansas, che avrebbe lasciato un cerchio sul terreno. Per gli ufologi si tratterebbe di uno dei casi meglio documentati di tracce lasciate da un UFO nel terreno, mentre per gli scettici non ci sono prove certe per affermare che il cerchio sia stato causato da un UFO.\nDescrizione dell'evento.\nIl 2 novembre 1971 alle 19 il sedicenne Ronald Johnson, mentre stava conducendo le pecore all'ovile nella fattoria di famiglia, vide un oggetto a forma di fungo distante circa 25 metri e sospeso ad un'altezza di circa 60 cm dal suolo; secondo la sua descrizione, l'oggetto era alto circa 3 metri, aveva un diametro di circa 2,70 metri ed era coperto di luci multicolori. L'oggetto divenne pi\u00f9 luminoso, abbagliando temporaneamente il testimone. Quando si fu ripreso, il ragazzo corse in casa a chiamare i genitori; quando la famiglia al completo arriv\u00f2 sul posto constat\u00f2 che l'oggetto non era pi\u00f9 l\u00ec e vide in cielo una luce grande come la met\u00e0 della Luna, che si allontan\u00f2 sempre pi\u00f9 fino a svanire verso sud. Esaminando il terreno, i Johnson videro un cerchio luminescente nel luogo dell'avvistamento. La madre tocc\u00f2 il cerchio e avvert\u00ec un intorpidimento alle dita.\nIl giorno successivo, il signor Johnson avvert\u00ec lo sceriffo e chiam\u00f2 il giornale locale, che invi\u00f2 sul posto la giornalista Thaddia Smith. Sia la giornalista che lo sceriffo Enlow, recatosi anche lui alla fattoria, constatarono che al suolo era visibile un cerchio di colore chiaro del diametro di circa 2,5 metri. \nDue settimane dopo, l'ufologo Ted Phillips si rec\u00f2 alla fattoria, scatt\u00f2 numerose foto dell'anello sul terreno e prese alcuni campioni del suolo, che invi\u00f2 a diversi laboratori.\nI Johnson affermarono che per alcuni giorni Ronald soffr\u00ec di irritazione agli occhi e la madre di lui di intorpidimento alle dita, mentre gli animali manifestarono segni di nervosismo. La famiglia present\u00f2 la storia dell'avvistamento al \"National Enquirer UFO\", vincendo un premio in denaro.\nSpiegazioni e controversie.\nAlcuni scettici hanno fatto osservare che nessuna persona qualificata ha controllato le condizioni del giovane Ronald, di sua madre e il comportamento degli animali; la vincita del premio induce a pensare ad una frode organizzata per motivi economici. Gli ufologi ribattono che secondo le testimonianze dello sceriffo Enlow i Johnson erano una famiglia stimata e rispettata e pertanto \u00e8 difficile ritenere che avrebbero organizzato una frode. Altri scettici, riconoscendo al giovane Johnson la buona fede, hanno ipotizzato che possa avere osservato un fenomeno simile al fuoco di Sant'Elmo, che gli avrebbe provocato un attacco di panico; il ragazzo avrebbe a sua volta suggestionato i genitori.\nRimane la questione del cerchio sul terreno, da cui furono prelevati campioni per analisi. La maggior parte dei laboratori interpellati da Ted Phillips non comunic\u00f2 alcun risultato, mentre altri trovarono il micelio di un fungo. L'ufologo e astronomo Jacques Vall\u00e9e rifer\u00ec che un biologo francese ha trovato un attinomicete, un organismo intermedio tra un fungo e un batterio; quest'organismo sviluppa il micelio ed \u00e8 associato ai basidiomiceti, funghi che in alcune condizioni possono provocare bioluminescenza. Si spiegherebbe cos\u00ec la luminescenza del cerchio osservata dai Johnson.\nQuella del fungo \u00e8 per gli scettici una spiegazione soddisfacente ma per gli ufologi non \u00e8 risolutiva, perch\u00e9 gli anelli sul terreno causati da funghi si dovrebbero accrescere con il tempo, cosa che a Delphos non \u00e8 accaduta. Successivamente, il chimico Erol A. Faruk ha comunicato di avere trovato sui campioni da lui analizzati alti livelli di sali di zinco e di ossalato di calcio, sostanze che non possono derivare dal metabolismo dei funghi. Alcuni ufologi hanno ipotizzato che l'ossalato possa derivare dalla combustione di un propellente e che una sorgente di alta energia possa avere stimolato la crescita del fungo che ha causato la luminescenza del cerchio, ma gli scettici ribattono che non ci sono serie ragioni per prendere in considerazione queste ipotesi. Secondo la testimonianza di un vicino, l'anello si \u00e8 sviluppato nel posto dove era collocata una mangiatoia in ferro zincato per i polli; lo zinco potrebbe quindi provenire dal rivestimento della mangiatoia e l'ossalato di calcio dalle deiezioni dei polli. Il risultato delle analisi non pu\u00f2 quindi dimostrare con certezza che il cerchio sul terreno sia stato causato dall'atterraggio di un UFO."}
{"id": "6322373", "revid": "287204", "url": "https://it.wikipedia.org/wiki?curid=6322373", "title": "Geza Vermes", "text": ""}
{"id": "6322375", "revid": "813316", "url": "https://it.wikipedia.org/wiki?curid=6322375", "title": "Ign\u00e1cz Gyulay", "text": ""}
{"id": "6322378", "revid": "1124164", "url": "https://it.wikipedia.org/wiki?curid=6322378", "title": "Isotta Brembati", "text": "Biografia.\nIsotta Brembati era figlia di Gian Gerolamo Brembati, un nobile di Bergamo del XVI secolo, e della sua terza moglie Daria Rovati. Aveva un fratello di nome Leonino. I suoi nonni paterni erano Lucina Brembati e Leonino Brembati, entrambi immortalati da due tele di Lorenzo Lotto. Studi\u00f2 lingue, in particolare il latino, il francese e lo spagnolo, lingua nella quale dett\u00f2 molti motti per gli stemmi nobiliari. Essa stessa ne aveva uno, fatto alquanto raro per le donne, in cui all'immagine del Giardino delle Esperidi si univa il motto \" \"Yo mejor las guardar\u00e9\"\". Aveva anche una profonda conoscenza della musica e del canto, che praticava nella sua forma di \"canto figurato\", tecnica assai in voga nel Cinquecento basato sull'uso di note di diversa qualit\u00e0 e di diversa lunghezza.\nSpos\u00f2 Lelio Secco d\u2019Aragona di Castro, dal quale ebbe quattro figli: Flaminio che morir\u00e0 in et\u00e0 giovanile, Isabella che sar\u00e0 badessa del monastero di Santa Marta in Bergamo nel 1604, Lelia monaca nello stesso convento domenicano e Flaminia, andata in sposa a Ottavio Brembati nel 1575. Rimasta vedova si rispos\u00f2 nel 1561 con il nobile Gian Gerolamo Grumelli con il quale ebbe cinque figli: Fulvia andata in sposa ad Ercole Pusterla, Maria Virginia che sposa prima Giulio Secco Suardi e poi il conte Camillo Secco Suardi, Isotta che sposer\u00e0 Nicol\u00f2 Vertema Franchi di Chiavenna, e i due maschi Bartolomeo Fulvio e Gianfranco morti nei primi mesi di vita. Tra le sue figlie ben due si fecero suore, a loro risulta un suo legato notarile del 1582:\" [...] lire 55 imperiali dell\u2019entrate dei miei beni ogni anno ciascuna per Sor Isabella et Sor Lelia, mie figliuole monache nel monastero di Santa Marta. Et venendo al caso che una delle altre mie figliuole si facesse monaca, voglio che abbia un simile legato come ho fatto a ciascuna delle suddette\".\nI coniugi Brembati Grumelli abitano nel palazzo Grumelli in via Porta Dipinta, a Bergamo, dove Isotta morir\u00e0 nella notte tra il 23 e il 24 febbraio 1586 mentre desinava con suo marito, \"...\"essendole caduta la goccia, e per ci\u00f2 perduti tutti i sentimenti se n'\u00e8 passata all'altra vita, e noi tutti rimasi sbigottiti e in pianto\"\"\nI suoi nobili natali e i matrimoni con importanti famiglie le diedero la possibilit\u00e0 di rendere pubbliche le sue capacit\u00e0 artistiche e letterarie. Le sue poesie scritte in tre lingue ebbero una certa fama, tanto che alcuni suoi sonetti si trovano in raccolte di pi\u00f9 artisti. Nei salotti dove si riuniva la nobilt\u00e0 del tempo, appassionata e intellettualmente preparata alla letteratura dell'epoca, la poesia veniva prodotta abbondantemente.\nIsotta Brembati fu ritratta due volte, una volta in busto in et\u00e0 quasi adolescenziale e una volta in figura intera, nel 1552-1553, da Giovanni Battista Moroni, che esegu\u00ec anche il ritratto a figura intera del conte Gian Gerolamo Grumelli."}
{"id": "6322379", "revid": "1798099", "url": "https://it.wikipedia.org/wiki?curid=6322379", "title": "Tomba dei giganti di Seruci", "text": "La tomba dei giganti di Seruci \u00e8 un sito archeologico di epoca nuragica, parte dell'omonimo complesso, situato nel comune di Gonnesa, in provincia del Sud Sardegna.\nDescrizione.\nLa tomba si trova sul colle nei pressi della citadella; \u00e8 lunga quasi 11 m, larga 2.8 m e alta 1.20 m mentre l'esedra ha un'ampiezza di circa 12.5 m. Mancanti le lastre in pietra che formavano la piattabanda di copertura e assente il corredo funebre a causa di antichi sconvolgimenti e saccheggi, dagli scavi si sono recuperati pochi resti del cranio e dello scheletro degli inumati che, secondo l'archeologo Antonio Taramelli, apparterebbero all'\u00e9lite che dimorava nel vicino nuraghe."}
{"id": "6322381", "revid": "813316", "url": "https://it.wikipedia.org/wiki?curid=6322381", "title": "Ferenc Gyulai", "text": ""}
{"id": "6322382", "revid": "813316", "url": "https://it.wikipedia.org/wiki?curid=6322382", "title": "Albert Gyulai", "text": ""}
{"id": "6322384", "revid": "1934238", "url": "https://it.wikipedia.org/wiki?curid=6322384", "title": "Attentato di Londra del 22 marzo 2017", "text": "L'attentato di Londra del 22 marzo 2017 \u00e8 stato un attacco terroristico sferrato nella capitale britannica in corrispondenza del ponte di Westminster e, in un secondo momento, presso Parliament Square e nelle adiacenze del Palazzo di Westminster.\nL'attentatore \u00e8 stato identificato dalle autorit\u00e0 come Khalid Masood, un uomo di 52 anni, che ha guidato un'auto contro i pedoni sul ponte uccidendo quattro persone e ha poi proseguito in direzione del palazzo, dove, con un coltello, ha colpito un poliziotto disarmato; l'attentatore \u00e8 stato quindi colpito mortalmente a sua volta da altri agenti di polizia.\nL'attentato \u00e8 avvenuto nel primo anniversario degli attentati di Bruxelles. Si tratta del primo attacco di questo tipo nei pressi del Parlamento inglese dal 1979, quando Airey Neave fu assassinato dall'INLA, e il primo nella citt\u00e0 dopo l'attacco alla stazione della metropolitana di Leytonstone nel 2005.\nDescrizione.\nIl 22 marzo, intorno alle ore 14:40 locali, un uomo a bordo di una Hyundai Tucson grigia \u00e8 salito all'improvviso con la vettura sul marciapiede sinistro del ponte di Westminster, affollato di persone, e, procedendo ad alta velocit\u00e0, ha investito diversi passanti, ferendoli gravemente. Il veicolo era stato noleggiato dalla filiale di Enterprise Rent-A-Car di Birmingham la settimana precedente all'attentato. Una donna, colpita dall'automobile, \u00e8 caduta nel sottostante fiume Tamigi e, pur sopravvissuta all'impatto, \u00e8 deceduta due settimane pi\u00f9 tardi in ospedale.\nNel frattempo, l'auto ha continuato la sua corsa, andandosi a schiantare contro il cancello del palazzo di Westminster, a Parliament Square. Masood, ammantato in vesti nere, \u00e8 sceso dal veicolo armato di due coltelli di 15 cm ciascuno e si \u00e8 diretto verso New Palace Yard, nelle immediate pertinenze del palazzo del Parlamento. L\u00ec si \u00e8 scontrato con un ufficiale di polizia, Keith Palmer, in quel momento disarmato. Dopo aver fatalmente pugnalato quest'ultimo, Masood \u00e8 stato ucciso da due poliziotti in borghese che, dopo avergli intimato di fermarsi, gli hanno sparato tre volte. I tentativi di rianimarlo sono stati vani e Masood \u00e8 morto sul colpo. Un esito analogo si \u00e8 verificato nei tentativi di rianimazione dell'agente Palmer, anch'egli deceduto nel corso dell'attacco.\nVittime.\nSei persone, tra cui l'attentatore, hanno perso la vita nel corso dell'attacco terroristico e almeno altre quaranta sono rimaste ferite. Tre dei deceduti erano di nazionalit\u00e0 britannica."}
{"id": "6322386", "revid": "1005847", "url": "https://it.wikipedia.org/wiki?curid=6322386", "title": "Presidente delle Isole Figi", "text": ""}
{"id": "6322387", "revid": "599013", "url": "https://it.wikipedia.org/wiki?curid=6322387", "title": "Tawfiq Pasci\u00e0", "text": ""}
{"id": "6322406", "revid": "125388879", "url": "https://it.wikipedia.org/wiki?curid=6322406", "title": "Motore di vita", "text": "Motore di vita \u00e8 il nono album da solista di Mario Venuti, pubblicato nel 2017 .\nIl disco.\nIl disco \u00e8 stato pubblicato su etichetta Puntoeacapo. Le registrazioni sono state effettuate a Catania. Prodotto dallo stesso Mario Venuti in collaborazione con il cantautore siciliano Sebastiano Barbagallo, in arte Seba. Da questo album sono stati estratti i singoli Caduto dalle stelle e Tutto questo mare, entrambi scritti in collaborazione con Giuseppe Rinaldi, in arte Kaball\u00e0. Per entrambi i singoli sono stati realizzati dei videoclip promozionali. \nL'album contiene anche il brano Non \u00e8 peccato, originariamente scritto da Mario Venuti per Syria ."}
{"id": "6322413", "revid": "1305772", "url": "https://it.wikipedia.org/wiki?curid=6322413", "title": "Dowd", "text": ""}
{"id": "6322455", "revid": "3115", "url": "https://it.wikipedia.org/wiki?curid=6322455", "title": "Isaac Hawkins Browne", "text": "Divenuto noto per la sua opera intitolata \"A Pipe of Tobacco\" (1736), dove parlava dei poeti Jonathan Swift e Alexander Pope. Scrisse anche un poema in latino sulla immortalit\u00e0 dell'anima, \"De Animi immortalitate\" (1754).\nBiografia.\nNacque a Burton-upon-Trent, Staffordshire, figlio di William Browne, vicario della parrocchia, e Ann (nata Hawkins) Browne. Studi\u00f2 a Lichfield e alla Westminster School. Entr\u00f2 al Trinity College di Cambridge, nel 1721, dal quale secondo alcuni si laure\u00f2 come Master of Arts, anche se non vi era alcuna traccia della sua laurea. Fece parte del Call to the bar nel 1728 presso la Lincol'n Inn. Era un amico di Samuel Johnson.\nFu il deputato per il Much Wenlock, Shropshire nel 1744-1754, anche se non contribu\u00ec molto.\nEgli \u00e8 stato eletto Fellow della Royal Society nel mese di febbraio, 1750.\nMor\u00ec nella sua casa di Londra nel Great Russell Street, Bloomsbury Square, il 14 febbraio 1760.\nFamiglia.\nSpos\u00f2 Jane Trimnell, figlia di David Trimnell, nel 1744, dal quale ebbero un figlio, Isaac Hawkins Browne"}
{"id": "6322473", "revid": "729019", "url": "https://it.wikipedia.org/wiki?curid=6322473", "title": "Comando delle Forze Operative Terrestri di Supporto", "text": "Il Comando delle forze operative terrestri di supporto, (COMFOTER SUPPORTO) \u00e8 un Alto Comando dell'Esercito Italiano, con sede a Verona, direttamente dipendente dal capo di stato maggiore dell'Esercito Italiano.\n\u00c8 stato istituito il 1 ottobre 2016 con sede nel Palazzo Carli di Verona. \u00c8 comandato da un generale di corpo d'armata.\nOrganizzazione.\nReparti dipendenti.\nDipendono dal COMFOTER SUPPORTO sei Comandi e livello di brigata: "}
{"id": "6322475", "revid": "1475126", "url": "https://it.wikipedia.org/wiki?curid=6322475", "title": "Elenco dei campioni di Coppa del Mondo di sci", "text": ""}
{"id": "6322482", "revid": "1345932", "url": "https://it.wikipedia.org/wiki?curid=6322482", "title": "Area di dispersione", "text": "Con l'espressione area di dispersione si indica l'area entro la quale sono caduti tutti i meteoriti facenti parte di un singolo evento di caduta. Tale espressione \u00e8 spesso utilizzata anche in riferimento all'area di ritrovamento delle tectiti prodotte in enormi impatti astronomici.\nFormazione.\nEsistono due meccanismi di formazione di un'area di dispersione:\nDistribuzione dei frammenti.\nNel caso della frammentazione a mezz'aria, i frammenti pi\u00f9 piccoli tendono a cadere a distanze pi\u00f9 brevi (la resistenza dell'aria li rallenta pi\u00f9 rapidamente), mentre il frammento pi\u00f9 grande si trova di solito a uno dei capi dell'ovale. Per questo, al fine di farsi un'idea della traiettoria di volo originale di un meteoroide, e quindi della sua direzione e del suo angolo di entrata, \u00e8 necessario analizzare la distribuzione delle dimensioni dei frammenti presenti in un'area di dispersione.&lt;br&gt;\nPoich\u00e9 cadono alla loro velocit\u00e0 terminale di caduta, i frammenti dal peso compreso tra 1 e 5 grammi possono essere captati con i radar meteorologici."}
{"id": "6322505", "revid": "380654", "url": "https://it.wikipedia.org/wiki?curid=6322505", "title": "Impact Grand Championship", "text": "L'Impact Grand Championship \u00e8 stato un titolo di wrestling di propriet\u00e0 di Impact Wrestling. L'ultimo campione \u00e8 stato Austin Aries.\nGli incontri validi per l'Impact Grand Championship si contraddistinguevano per la presenza di un sistema di punteggio simile a quello utilizzato nella boxe e per la presenza di tre giudici seduti a bordo ring.\nStoria.\nOriginariamente chiamato TNA Grand Championship, il titolo fu introdotto il 13 agosto 2016 nel corso della puntata di \"Impact Wrestling\", quando il presidente della TNA Billy Corgan annunci\u00f2 che il TNA King of the Mountain Championship sarebbe stato sostituito da un nuovo campionato. Fu perci\u00f2 stipulato un torneo ad otto uomini, i cui match prevedevano delle nuove regole basate sul modello dei vecchi match in Europa e consistenti in incontri da svolgersi in tre round. \nOgni round aveva la durata di tre minuti e la vittoria veniva raggiunta tramite schienamento o sottomissione. Similarmente al pugilato, a bordo ring era presente una giuria composta da tre osservatori che assegnavano un punteggio (da uno a dieci punti) per stabilire in vincitore di ogni round e con cui, qualora in nessuno dei tre round non si fosse raggiunto il fall, avrebbe nominato il vincitore in base alla somma dei round vinti.\nLa finale del torneo si tenne il 2 ottobre al Bound for Glory, il pay-per-view TNA pi\u00f9 importante dell'anno e dove Aron Rex fu incoronato campione inaugurale grazie ad una vittoria su Eddie Edwards.\nIl 10 marzo 2017, dopo che la direzione societaria della TNA decise di modificare il nome della societ\u00e0 stessa il TNA Grand Championship cambi\u00f2 ufficialmente nome in \"Impact Grand Championship\".\nNei tapings registrati a gennaio 2018 Matt Sydal regala il titolo a Josh Mathews dopo aver conquistato l'Impact X Division Championship. In seguito alla fine delle registrazioni il vicepresidente Don Callis dichiara che il titolo \u00e8 \"finito\" e che \"\u00e8 un titolo che non avrebbe mai dovuto esistere\". Il 14 gennaio 2018 viene chiamato Matt Sydal da Josh a difenderlo contro Austin Aries, Austin Aries diventa campione \u00e8 l'unifica al titolo massimo.\nAlbo d'oro e ultimo campione.\nL'ultimo campione \u00e8 Austin Aries. Ha battuto Matt Sydal il 14 gennaio 2018 \u00e8 ha unificato il titolo al Impact Global Championship.\nStatistiche aggiornate al . "}
{"id": "6322507", "revid": "92723", "url": "https://it.wikipedia.org/wiki?curid=6322507", "title": "ABU Radio Song Festival", "text": "L'ABU Radio Song Festival \u00e8 una delle due competizioni canore dell'ABU Song Festival, organizzata ogni anno dall'Asia-Pacific Broadcasting Union a partire dal 2012."}
{"id": "6322508", "revid": "348618", "url": "https://it.wikipedia.org/wiki?curid=6322508", "title": "TNA Grand Championship", "text": ""}
{"id": "6322509", "revid": "348618", "url": "https://it.wikipedia.org/wiki?curid=6322509", "title": "TNA Impact Grand Championship", "text": ""}
{"id": "6322515", "revid": "486946", "url": "https://it.wikipedia.org/wiki?curid=6322515", "title": "Braxton Sutter", "text": ""}
{"id": "6322517", "revid": "446353", "url": "https://it.wikipedia.org/wiki?curid=6322517", "title": "Eva Colombo", "text": "Biografia.\nEva Colombo nasce a Parabiago il 24 luglio del 1916, figlia di Emilio Tranquillo e Adele Magni. Il padre Emilio (1886-1966), meglio conosciuto con lo pseudonimo di Filopanti, ferroviere anarco sindacalista fu, sin dalla prima ora, fiero oppositore del Fascismo. Al momento dell'occupazione Tedesca aderisce alla Resistenza con una prima esperienza nei GAP per poi trasferirsi nell\u2019Ossola dove parteciper\u00e0 ai pi\u00f9 sanguinosi combattimenti contro i nazi-fascisti e dove rivestir\u00e0, nel breve periodo della Repubblica partigiana dell'Ossola 10 settembre - 23 ottobre 1944, la carica di Capo della Polizia. Nel dopoguerra diverr\u00e0 funzionario del PCI e prender\u00e0 parte nel Novarese alle lotte bracciantili di cui sar\u00e0 la testa.\nSar\u00e0 Emilio, abbandonato dalla moglie nel 1926, ad occuparsi di Eva e degli altri due figli. Tuttavia, il suo spirito ribelle e le sue idee politiche lo condussero pi\u00f9 volte ad essere licenziato ed arrestato. Costretto a continui spostamenti, morir\u00e0 nel 1966 all'Ospedale Sant'Anna di Como. Eva vive quindi una giovinezza ricca di tribolazioni e l'influenza di una personalit\u00e0 paterna cos\u00ec marcata segner\u00e0 inevitabilmente la sua educazione. Compie studi modesti - scuola complementare - e vivr\u00e0 con il padre e i fratelli sino al 1937 quando incontra Jonio Salerno che sposer\u00e0 nel 1939. Nello stesso anno Jonio verr\u00e0 richiamato nell'esercito ove rimarr\u00e0 sino all'autunno del '40 quando, su richiesta dell\u2019azienda bellica per la quale aveva gi\u00e0 lavorato, verr\u00e0 fatto rientrare in servizio e trasferito a Firenze seguito da Eva.\nNell'autunno del 1941 Jonio \u00e8 di nuovo richiamato nell'esercito. Eva rester\u00e0 invece a Firenze sino al 25 luglio del 1943 quando si trasferir\u00e0 a Milano presso la madre del marito, fervente antifascista la cui casa costituiva un punto di ritrovo ed un florido consesso di discussioni per tutti gli oppositori, milanesi e non, del regime. \u00c8 in questo periodo milanese che Eva riallaccia i contatti con il padre che, dopo l'8 settembre, quale militante del PCI cui aveva aderito, era entrato in contatto con la nascente Resistenza partecipando alle prime azioni delle formazioni GAP. Padre e figlia discutono della volont\u00e0 di Eva di entrare a sua volta nella Resistenza. Il padre le prospetta i rischi. Insieme rompono gli indugi ed Eva prende contatto con i gruppi organizzati del PCI impegnati nella lotta al nazi-fascismo.\nNei primi mesi del 1944 Eva, nome di battaglia \"Susi\", inizia la sua attivit\u00e0 di staffetta di collegamento tra Milano e le formazioni Partigiane della Valtellina ed \u00e8 alla fine dell\u2019estate dello stesso anno che durante una delle sue missioni verr\u00e0 arrestata e quindi condotta e rinchiusa nel carcere di Sondrio, dove subir\u00e0 pesanti percosse e sevizie. Verr\u00e0 trasferita nel carcere di Como dove le verr\u00e0 riservato il medesimo atroce trattamento per poi essere definitivamente tradotta a San Vittore a Milano nel braccio gestito dai Tedeschi la cui destinazione finale si risolveva nella fucilazione o nell'internamento nei campi di concentramento tedeschi. \u00c8 qui che Eva conoscer\u00e0 la compagna Partigiana \u201cSandra\u201d Onorina Brambilla detta Nori moglie del valoroso e celebre protagonista della Resistenza torinese e milanese, di cui fu organizzatore dei GAP, Giovanni Pesce, medaglia d'Oro al valor militare. In questo stesso periodo il Comando dei Partigiani dell'Oltrep\u00f2 Pavese ed il Comando di Piazza Tedesco intrecciano trattative per uno scambio di prigionieri. Eva rientra nello scambio e viene liberata nei primi giorni di Novembre, passando attraverso il Carcere di Novi Ligure ove venne consegnata al Comando stesso, in cambio del rilascio di due fascisti e di un ufficiale tedesco.\nEcco allora che la storia di Eva si intreccia con la resistenza dell'Oltrep\u00f2 (e con la valorosa amica di una vita Dina Croce) cui si aggrega agli inizi di novembre, giusto in tempo per subire gli effetti del grande rastrellamento messo in atto dai nazi-fascisti (23 novembre) che per tutto il mese successivo provoc\u00f2 il quasi totale blocco delle attivit\u00e0 partigiane. Eva, rintanandosi per molti giorni nelle \u201cbuche\u201d, trov\u00f2 scampo e riusc\u00ec a sfuggire all\u2019atroce rastrellamento. Tante sono le testimonianze ed i riscontri storici dell'importanza dell'attivit\u00e0 svolta da Eva, la ragazza coraggiosa che assomiglia a una bella indiana d\u2019America (cit. Paolo Murialdi), nell\u2019Oltrep\u00f2 Pavese. Eva, infatti, collaborer\u00e0 sino all'insurrezione finale dell\u2019aprile 1945 fungendo da collegamento tra il Comando unificato dell\u2019Oltrep\u00f2 acquartierato a Zavattarello e il CLNAI di Milano ed accompagnando su e gi\u00f9 tra Milano e l\u2019Oltrep\u00f2 il partigiano Riccardo.\n\u00c8 proprio con il Comando unificato dell\u2019Oltrep\u00f2 di stanza a Zavattarello alla guida delle 4 Divisioni sotto il comando dapprima di Domenico Mezzadra -l\u2019Americano- e successivamente di Italo Pietra \u2013Edoardo- che Eva nei giorni dell\u2019insurrezione scende in pianura. Il gruppo Partigiano liberata Voghera, Broni, Casteggio e Stradella entrer\u00e0 a Pavia nella giornata del 25 aprile, \"anche il comando di partigiani va a piedi. Siamo circa 15 uomini e 2 staffette, Susi e Dina\" (cit. Paolo Murialdi). Il gruppo trascorrer\u00e0 la notte del 25 aprile al castello di Pavia e ripartir\u00e0 nel tardo pomeriggio del giorno successivo alla volta di Milano dove sar\u00e0 la prima divisione in assoluto a fare la propria entrata in citt\u00e0. In questa occasione insieme ad Eva ritroviamo anche i Partigiani Edoardo e Riccardo. Quest\u2019ultimo, agli ordini di Walter Audisio \"Valerio\", si recher\u00e0 a Dongo e nella giornata del 28 aprile prender\u00e0 parte alla fucilazione dei gerarchi fascisti.\nEva sfiler\u00e0 a Milano nella grande manifestazione del 6 maggio del 1945 e sar\u00e0 proprio lei la porta bandiera della formazione Partigiana dell'Oltrep\u00f2 Pavese, cos\u00ec come attestato da una fotografia scattata in quell'occasione. Eva ritrover\u00e0 quindi Jonio, che dopo l\u20198 settembre 1943 era entrato come volontario nel Corpo Italiano di Liberazione partecipando assieme agli alleati alla liberazione dell'Italia risalendo dal sud, testimonia che entrando in Bologna, dopo la liberazione della citt\u00e0 avvenuta il 21 aprile, sente cantare alla radio la canzone Partigiana \"Fischia il vento\". La voce gli rimane impressa. Scoprir\u00e0 poi il motivo: la canzone non era stata infatti intonata da una vera cantante. Ad intonarla fu la sua Eva che partecip\u00f2 all'occupazione degli studi EIAR di Milano. \u00c8 bene ricordare che la voce narrante in quelle stesse prime trasmissioni della Milano liberata era quella di Enzo Biagi. Nella seconda met\u00e0 di maggio, Eva verr\u00e0 smobilitata ed uscir\u00e0 dai ranghi delle formazioni Partigiane. Dopo la Liberazione lavorer\u00e0 dapprima come segretaria al CLNAI a Milano e successivamente nell'ANPI Provinciale e Nazionale.\nPrester\u00e0 in seguito servizio come segretaria alle Cooperative regionali e sar\u00e0 attiva politicamente nel PCI-zona Citt\u00e0 Studi. Nel 1995 si trasferisce con Jonio ad Agrate Brianza. Qui morir\u00e0 il 25 novembre 2004, ove riposa nel locale camposanto."}
{"id": "6322522", "revid": "183114", "url": "https://it.wikipedia.org/wiki?curid=6322522", "title": "Poesia e Verit\u00e0", "text": ""}
{"id": "6322534", "revid": "889014", "url": "https://it.wikipedia.org/wiki?curid=6322534", "title": "Software commerciale", "text": "Il software commerciale \u00e8 una tipologia di software realizzato allo scopo di trarne un profitto o che \u00e8 adatto a scopi commerciali.\nEtimologia e distinzioni.\nQuesta tipologia di software ha subito diverse interpretazioni eronee. Ad esempio, spesso si considera il software libero come \"non-commerciale\" e di conseguenza il software commerciale come non-libero.\nIn realt\u00e0 il software sotto una licenza di software libero \u00e8 sempre adatto a \"scopi commerciali\", in un concetto riassumibile con \"libert\u00e0 0\" o libert\u00e0 d'uso per qualsiasi scopo.\nQuesto fraintendimento pu\u00f2 avvenire in lingua inglese, in cui il termine \"free\" pu\u00f2 significare sia \"gratuito\" (\"gratis\") che libero (\"freedom\") portando a conclusioni fuorvianti a seconda del contesto, soprattutto per le sostanziali differenze fra il software \"freeware\" (gratuito) e il \"free software\" (libero). Un'altra causa \u00e8 la connotazione dispregiativa che pu\u00f2 assumere il termine \"commerciale\" in certi contesti (es. \"prodotto commerciale\", \"musica commerciale\", ecc).\nTutti i programmi rilasciati sotto licenza MIT, Apache 2.0, GNU GPL ecc. sono utilizzabili anche per scopi commerciali cos\u00ec come lo sono tutti i file multimediali coperti da una licenza di contenuto libero, come la CC0, CC BY-SA, GNU FDL ecc.\nAl contrario alcune licenze escludono espressamente la possibilit\u00e0 di trarre un profitto da un'opera. \u00c8 il caso della licenza CC BY-NC (Creative Commons \"Attribuzione\" - \"Non commerciale\").\nContesto storico.\nLa programmazione \u00e8 un investimento di tempo e lavoro comparabile alla creazione pi\u00f9 generica di un bene. Tuttavia la riproduzione, la duplicazione e la condivisione di un \"bene digitale\" \u00e8 una questione infinitamente pi\u00f9 semplice rispetto alla duplicazione di un singolo bene materiale. Una volta che un software \u00e8 realizzato pu\u00f2 essere successivamente copiato un numero infinito di volte, da chiunque, con costi approssimabili allo zero. Negli albori della storia dell'informatica ci\u00f2 ha reso meno praticabile la commercializzazione di un software sul mercato di massa, differentemente dall'hardware. La commercializzazione di un software avveniva per lo pi\u00f9 indirettamente attraverso prodotti \"bundling\". Era infatti consuetudine vendere un computer con un sistema operativo pre-installato, invece che vendere solo il software. Uno dei primi mercati sotto questo aspetto fu quello delle \"console\" per videogiochi, a partire dalla \"Magnavox Odyssey\" del 1972 e di videogiochi arcade come \"Pong\".\nCon la nascita delle prime \"software house\" nacquero anche le prime tecniche per scoraggiare lo studio o la condivisione e replicazione di un prodotto digitale. Nel corso della storia vi furono anche casi eclatanti di difesa dei propri interessi commerciali sul software, come quando nel 2004 la Microsoft ottenne il brevetto negli Stati Uniti d'America per il concetto di \"doppio clic\". Anche nell'ambito della commercializzazione dei file multimediali si inizi\u00f2, oltre che vietare, anche ad ostacolare la duplicazione del software.\nI cambiamenti dell'industria fra il 1970 e 1980 portarono il software a divenire un bene commerciale per definizione. Nel 1969 IBM, sotto inchiesta antitrust, fu una delle prime industrie a separare la vendita di hardware e software, iniziando ad interrompere il rilascio del codice sorgente e vendendo l'eseguibile binario separatamente dai mainframe. Nel 1983 un contenzioso fra Apple e un'altra societ\u00e0 ne consegu\u00ec che un eseguibile binario potesse essere legalmente protetto da copyright quando precedentemente lo poteva essere solo il codice sorgente. L'aumento della disponibilit\u00e0 di milioni di computer basati sotto uno stesso microprocessore cre\u00f2 un mercato compatibile alla commercializzazione di software sotto forma di eseguibili binari, diventando quotidianit\u00e0.\nModelli di commercializzazione del software.\nSoftware proprietario.\nUn'idea comune nel proprio modello di business \u00e8 che il software inteso come bene digitale possa essere commercializzato con particolare successo sotto forma di bene proprietario, ovvero se si riesce con successo a proibire e inibire la copia e la condivisione di tale prodotto, vietando la cosiddetta \"pirateria\". Il controllo pu\u00f2 essere ottenuto con accordi di non divulgazione e licenze EULA, applicando il segreto industriale insieme al (relativamente nuovo) concetto di \"propriet\u00e0 intellettuale\", ecc. per avvantaggiarsi del diritto esclusivo di distribuzione e commercializzazione. I meccanismi tecnici con cui si pu\u00f2 tentare di scoraggiare gli utilizzi non autorizzati sono diversi, fra cui la protezione dalla copia dai supporti di memoria (floppy disk, CD-ROM, ecc.) ed il \"DRM\", inteso come \"digital rights management\" o come \"digital restriction management\" a seconda del punto di vista.\nQuando il software \u00e8 diffuso solo in forma binaria si ha un controllo esclusivo sugli aggiornamenti e le versioni derivate, dato che l'ingegneria inversa pu\u00f2 tentare di ricostruire il codice sorgente a partire dal comportamento del suo eseguibile ma richiede sviluppo e adattamento complessi.\nQuesto modello di business \u00e8 anche chiamato \"modello ricerca e sviluppo\" o \"proprietary software business model\" fu descritto nel 2001 da Craig Mundie della Microsoft come modello basato sullo sfruttamento della propriet\u00e0 intellettuale.\nSoftware libero.\nA differenza del modello proprietario, la commercializzazione di un software libero pu\u00f2 avvenire incoraggiando la modifica, lo studio e la condivisione del prodotto. Questo modello \u00e8 incoraggiato dalla Free Software Foundation ed \u00e8 lo scopo stesso dell'Open Source Initiative.\nSotto un modello di business di questo tipo gli autori di un software potrebbero richiedere un compenso per offrire assistenza nella personalizzazione dei servizi. Si pu\u00f2 essere assunti come programmatori per migliorare lo stato del progetto sotto certi aspetti o come sistemisti per aiutare nell'installazione e nella manutenzione su scala desiderata.\nIn generale, per tutelare il programmatore, gli utilizzatori di un software libero non hanno alcuna garanzia sull'utilizzo. Ad esempio il testo della licenza MIT \u00e8 quasi interamente dedicata allo scarico di responsabilit\u00e0. Questo pu\u00f2 permettere un modello di business sotto licenza multipla, ad esempio in cui solo tramite un ulteriore accordo si assume un incarico di responsabilit\u00e0 dietro compenso."}
{"id": "6322580", "revid": "767487", "url": "https://it.wikipedia.org/wiki?curid=6322580", "title": "Isaac Isinde", "text": "Carriera.\nClub.\nGioca dal 2007 al 2008 all'Iganga Town. Nel 2008 si trasferisce al Simba. Nel 2009 passa al Victors. Nel 2011 viene acquistato dal Saint-George, squadra della massima serie etiope. Nel 2014 si trasferisce all'EEPCO. Nel 2015 torna al Saint-George. Nel gennaio 2017 viene acquistato dal Buildcon Ndola.\nNazionale.\nDebutta in Nazionale il 3 marzo 2010, in Tanzania-Uganda (2-3). Mette a segno la sua prima rete con la maglia della Nazionale l'8 dicembre 2011, in Tanzania-Uganda, calciando il rigore del definitivo 1-3."}
{"id": "6322582", "revid": "363629", "url": "https://it.wikipedia.org/wiki?curid=6322582", "title": "Gaynor Fairweather", "text": "Rappresenta nel mondo della danza sportiva l'apice della tecnica latina e la perfezione dell'esecuzione.\nSpecializzata nelle danze latino-americane, in coppia col suo partner storico Donnie Burns detiene il record di 14 titoli mondiali professionisti. \nHa ballato ancora per un anno dopo il suo ritiro col futuro marito Mirko Saccani, ritirandosi infine ufficialmente dalle competizioni per dedicarsi totalmente all'insegnamento. Molti dei campioni del mondo professionisti ed amatori nelle danze latino-americane sono stati suoi allievi."}
{"id": "6322594", "revid": "1880836", "url": "https://it.wikipedia.org/wiki?curid=6322594", "title": "ABU TV Song Festival", "text": "L'ABU TV Song Festival \u00e8 una delle due competizioni canore dell'ABU Song Festival, organizzata ogni anno dall'Asia-Pacific Broadcasting Union a partire dal 2012."}
{"id": "6322597", "revid": "1175439", "url": "https://it.wikipedia.org/wiki?curid=6322597", "title": "UGC 8091", "text": ""}
{"id": "6322605", "revid": "1175439", "url": "https://it.wikipedia.org/wiki?curid=6322605", "title": "ESO 540-30", "text": ""}
{"id": "6322615", "revid": "1175439", "url": "https://it.wikipedia.org/wiki?curid=6322615", "title": "UGC 668", "text": ""}
{"id": "6322617", "revid": "767487", "url": "https://it.wikipedia.org/wiki?curid=6322617", "title": "Pannoniasaurus inexpectatus", "text": "Il pannoniasauro (Pannoniasaurus inexpectatus) \u00e8 un rettile acquatico estinto, appartenente ai mosasauri. Visse nel Cretaceo superiore (Santoniano, circa 86 - 83 milioni di anni fa) e i suoi resti fossili sono stati ritrovati in Ungheria. \u00c8 il primo mosasauro descritto proveniente da depositi di acqua dolce.\nDescrizione.\nQuesto animale non doveva superare i sei metri di lunghezza, e rispetto a forme simili come \"Yaguarasaurus\" o \"Tethysaurus\" le sue dimensioni erano maggiori. Come nella maggior parte dei mosasauri basali, il corpo di \"Pannoniasaurus\" era allungato e le zampe erano probabilmente ancora simili a quelle degli antenati terrestri. \"Pannoniasaurus\" era dotato di un'anatomia del cinto pelvico piuttosto primitiva (plesiomorfica), una coda non molto appiattita lateralmente ma allungata e simile a quella del varanoide acquatico \"Pontosaurus\"; il cranio, inoltre, era appiattito e simile a quello di un coccodrillo.\n\"Pannoniasaurus\" \u00e8 noto per uno scheletro incompleto con tanto di cranio, ma privo di arti. Si differenziava da altri mosasauri simili per una combinazione di caratteristiche che includevano la presenza di un condilo mandibolare dell'osso quadrato a forma di sella, un grande processo infrastapediale, una premascella appiattita e ampia lateralmente, a forma di violino (in vista laterale), un processo coronoide alto, denti con carene e strie longitudinali, peduncoli dell'ipapofisi con superficie articolare circolare, vertebre cervicali con grandi creste ventrolaterali, costole con teste ovali e vertebre precaudali con una costrizione precondilare ben sviluppata. \nClassificazione.\n\"Pannoniasaurus inexpectatus\" venne descritto per la prima volta nel 2012, sulla base di uno scheletro incompleto con cranio, rinvenuto nella formazione Csehb\u00e1nya in Ungheria, risalente al Santoniano. \"Pannoniasaurus\" \u00e8 risultato essere un mosasauro basale, affine ad altre forme come \"Tethysaurus\", \"Russellosaurus\" e \"Yaguarasaurus\"; anche il mosasauro italiano \"Romeosaurus\" \u00e8 stato paragonato a \"Pannoniasaurus\". Il parente pi\u00f9 stretto di \"Pannoniasaurus\" sembrerebbe essere stato \"Tethysaurus\", di dimensioni molto inferiori e leggermente pi\u00f9 antico. \nPaleobiologia.\n\"Pannoniasaurus\" \u00e8 particolarmente interessante perch\u00e9 \u00e8 il primo esempio noto di mosasauro di acqua dolce: i fossili di questo animale, infatti, sono stati ritrovati in sedimenti che un tempo costituivano un ambiente continentale con una fauna mista di animali terrestri e di acqua dolce, tra cui pesci, tartarughe anfibie, lucertole terrestri, coccodrilli, pterosauri, dinosauri e uccelli."}
{"id": "6322621", "revid": "1310927", "url": "https://it.wikipedia.org/wiki?curid=6322621", "title": "Khalid Aucho", "text": "Carriera.\nClub.\nGioca dal 2011 al 2013 al Simba. Nel gennaio 2013 passa al Tusker. Il 7 gennaio 2015 viene ufficializzato il suo trasferimento al Gor Mahia. Il 25 agosto 2016 viene acquistato dal Baroka. Il 20 febbraio 2017 viene ufficializzata la sua cessione alla , che lo cede in prestito all'OFK Belgrado. Rimasto svincolato, il 20 marzo 2018 firma un contratto con l'East Bengal. Al termine della stagione viene acquistato dal Churchill Brothers.\nNazionale.\nDebutta in nazionale il 19 novembre 2013, in Uganda-Ruanda (1-0). Mette a segno la sua prima rete con la maglia della nazionale il 5 dicembre 2013, in Uganda-Sudan (1-0)."}
{"id": "6322624", "revid": "22356", "url": "https://it.wikipedia.org/wiki?curid=6322624", "title": "Pannoniasaurus", "text": ""}
{"id": "6322625", "revid": "1573940", "url": "https://it.wikipedia.org/wiki?curid=6322625", "title": "Thomomys", "text": "Thomomys () \u00e8 un genere di roditori della famiglia dei Geomidi.\nDescrizione.\nDimensioni.\nAl genere Thomomys appartengono roditori di medie e grandi dimensioni, con lunghezza della testa e del corpo tra 115 e 305\u00a0mm, la lunghezza della coda tra 40 e 95\u00a0mm e un peso fino a 545\u00a0g.\nCaratteristiche craniche e dentarie.\nIl cranio non presenta creste o rugosit\u00e0. Gli incisivi superiori sono lisci, i molari hanno la corona elevata, hanno forma monoprismatica e sono compressi anteriormente.\nSono caratterizzati dalla seguente formula dentaria:\nAspetto.\nLa pelliccia \u00e8 soffice. Il colore generale del corpo varia dal color crema al nero. Le zampe anteriori sono eccezionalmente piccole per un mammifero fossorio, gli artigli non sono particolarmente allungati. I maschi sono pi\u00f9 grandi delle femmine.\nDistribuzione.\nSi tratta di roditori fossori diffusi nel Continente americano dal Canada sud-occidentale attraverso tutti gli Stati Uniti d'America occidentali fino al Messico centrale. \nTassonomia.\nIl genere comprende 10 specie."}
{"id": "6322629", "revid": "83531", "url": "https://it.wikipedia.org/wiki?curid=6322629", "title": "E3 Harelbeke 2017", "text": "La E3 Harelbeke 2017, sessantesima edizione della corsa e valida come undicesima prova dell'UCI World Tour 2017 categoria 1.UWT, si svolse il 24 marzo 2017 su un percorso di 206,1\u00a0km, con partenza e arrivo a Harelbeke, in Belgio. La vittoria fu appannaggio del belga Greg Van Avermaet, che giunse al traguardo in 4h48'17\", alla media di 42,895\u00a0km/h, precedendo i connazionali Philippe Gilbert e Oliver Naesen.\nSquadre e corridori partecipanti.\nPrendono parte alla competizione 25 squadre: oltre alle 18 formazioni con licenza UCI World Tour, partecipanti di diritto, sono state invitate 7 squadre UCI Professional Continental, Direct \u00c9nergie, Gazprom-RusVelo, V\u00e9randas Willems-Crelan, Roompot-Nederlandse Loterij, WB Veranclassic Aqua Protect, Sport Vlaanderen-Baloise e Wanty-Groupe Gobert."}
{"id": "6322636", "revid": "327943", "url": "https://it.wikipedia.org/wiki?curid=6322636", "title": "Limite K/T", "text": ""}
{"id": "6322638", "revid": "22356", "url": "https://it.wikipedia.org/wiki?curid=6322638", "title": "Confine K-T", "text": ""}
{"id": "6322654", "revid": "599013", "url": "https://it.wikipedia.org/wiki?curid=6322654", "title": "Altamura Calcio 1990-1991", "text": "Questa voce raccoglie le informazioni riguardanti l'Altamura Calcio nelle competizioni ufficiali della stagione 1990-1991."}
{"id": "6322658", "revid": "287204", "url": "https://it.wikipedia.org/wiki?curid=6322658", "title": "Susumu Yokota", "text": "Stile musicale.\nLa sua musica spazia fra diverse varianti della musica elettronica quali la techno, l'ambient e il breakbeat. Dopo essersi cimentato nella musica da ballo, il suo stile si \u00e8 votato a un formato pi\u00f9 melodico a partire dalla seconda met\u00e0 degli anni novanta. A conferma di questa transizione vi sono il minimalismo e la musica d'ambiente di \"Sakura\" (2000) e \"Grinning Cat\" (2001), due fra i suoi album pi\u00f9 apprezzati. Secondo una dichiarazione della Lo Recordings la musica di Yokota \u00e8 \"interamente individuale, sempre esoterica e mai intenzionalmente autoreferenziale\". Suoi sono album pubblicati con vari nomi d'arte fra cui Ebi, Stevia, Prism e Anima Mundi."}
{"id": "6322713", "revid": "775372", "url": "https://it.wikipedia.org/wiki?curid=6322713", "title": "Governatore delle Samoa Americane", "text": "Il governatore delle Samoa Americane \u00e8 il capo del potere esecutivo dell'arcipelago delle Samoa Americane, situato nell'oceano Pacifico e amministrato, come territorio non incorporato, dagli Stati Uniti d'America. \nStoria.\nDal 1900 al 1977 il governatore \u00e8 stato nominato direttamente dal Governo federale statunitense. Dal 1977 i governatori sono stati eletti tramite apposite elezioni e il mandato ha una durata di quattro anni.\nLista.\nLista dei governatori con durata del relativo mandato."}
{"id": "6322718", "revid": "1782831", "url": "https://it.wikipedia.org/wiki?curid=6322718", "title": "Diclorodifenildicloroetilene", "text": "Il diclorodifenildicloroetilene (DDE) \u00e8 un composto chimico derivante da perdita di acido cloridrico (HCl) del DDT, di cui \u00e8 il principale prodotto di degradazione. Come il composto da cui origina, si bioaccumula nei sistemi biologici ed \u00e8 considerato un inquinante ambientale con conseguenze ed effetti riguardanti soprattutto gli uccelli.\nA causa della massiccia prevalenza del DDT nella societ\u00e0 e nell'agricoltura durante la met\u00e0 del XX secolo, DDT e DDE sono ancora ampiamente rilevati nei campioni di tessuto animale. Il DDE \u00e8 particolarmente pericoloso perch\u00e9 \u00e8 liposolubile come altri organoclorurati; pertanto viene raramente escreto dal corpo e le concentrazioni tendono ad aumentare per tutta la vita. La principale eccezione \u00e8 l'escrezione di DDE nel latte materno, che trasferisce una parte sostanziale del DDE della madre sul giovane animale o bambino. Insieme all'accumulo nel corso della vita di un organismo, questa stabilit\u00e0 porta al bioaccumulo nell'ambiente, che amplifica gli effetti negativi di DDE.\nSintesi.\nIl DDE \u00e8 creato dalla disidratazione del DDT. La perdita di HCl provoca la formazione di un doppio legame sugli atomi di carbonio centrali (precedentemente quaternari).\nTossicit\u00e0.\nDDE ha dimostrato di essere tossico per i ratti a 79,6 mg/kg. Il DDE e il DDT sono tossici per la riproduzione di alcune specie di uccelli e anche le principali ragioni del declino dell'aquila calva, del pellicano bruno, del falco pellegrino e del falco pescatore. Questi composti causano il diradamento del guscio d'uovo nelle specie sensibili, il che porta agli uccelli a schiacciare le loro uova invece di incubarle, a causa della mancanza di resistenza di queste ultime. Gli uccelli rapaci, gli uccelli acquatici e gli uccelli canori sono pi\u00f9 sensibili al diradamento dei gusci delle uova rispetto alle galline e alle specie affini, e il DDE sembra essere pi\u00f9 potente del DDT.\nUna ricerca ha mostrato che livelli ematici elevati di DDE (anche di altre molecole tossiche provenienti da pentole antiaderenti e ritardanti di fiamma) sono stati legati ad un aumentato rischio di celiachia nei giovani.\nMeccanismo.\nIl meccanismo biologico per l'assottigliamento non \u00e8 del tutto noto, ma si ritiene che il DDE comprometta la capacit\u00e0 della ghiandola di espellere carbonato di calcio sull'uovo in via di sviluppo. In specie diverse possono avvenire meccanismi differenti. Alcuni studi hanno dimostrato che, sebbene i livelli di DDE siano diminuiti drasticamente, lo spessore del guscio d'uovo rimane del 10-12% pi\u00f9 sottile rispetto a prima dell'utilizzo del DDT.\nAlcuni studi hanno indicato che la DDE \u00e8 un interferente endocrino e contribuisce al cancro al seno, ma studi pi\u00f9 recenti forniscono una forte evidenza che non esiste alcuna relazione tra l'esposizione al DDE e il cancro al seno. Ci\u00f2 che \u00e8 pi\u00f9 chiaro \u00e8 che la DDE \u00e8 un debole antagonista del recettore degli androgeni e pu\u00f2 produrre anomalie del tratto genitale maschile."}
{"id": "6322719", "revid": "775372", "url": "https://it.wikipedia.org/wiki?curid=6322719", "title": "Lolo Matalasi Moliga", "text": "Dal gennaio 2013 \u00e8 il governatore delle Samoa Americane. Ha vinto le elezioni governatoriali da indipendente nel novembre 2012 battendo il Democratico Faoa Aitofele Sunia. Dal 2009 al 2012 \u00e8 stato Presidente della DBAS (Development Bank of American Samoa). Nel novembre 2016 \u00e8 stato rieletto alla guida dell'arcipelago delle Samoa Americane."}
{"id": "6322724", "revid": "585241", "url": "https://it.wikipedia.org/wiki?curid=6322724", "title": "Togiola Tulafono", "text": "Dal marzo 2003 al gennaio 2013 \u00e8 il governatore delle Samoa Americane. Rappresentante del Partito Democratico, \u00e8 stato vice-governatore delle Samoa Americane dal gennaio 1997 al marzo 2003, con Tauese Sunia alla guida dell'arcipelago."}
{"id": "6322732", "revid": "110157", "url": "https://it.wikipedia.org/wiki?curid=6322732", "title": "Lopatnik", "text": "Lopatnik (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322738", "revid": "110157", "url": "https://it.wikipedia.org/wiki?curid=6322738", "title": "Lopatnik pri Velenju", "text": "Lopatnik pri Velenju (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322739", "revid": "585241", "url": "https://it.wikipedia.org/wiki?curid=6322739", "title": "Tauese Sunia", "text": "Dal gennaio 1997 alla morte, avvenuta nel marzo 2003, \u00e8 stato il governatore delle Samoa Americane. Rappresentante del Partito Democratico, \u00e8 stato vice-governatore delle Samoa Americane dal gennaio 1993 al gennaio 1997 con A. P. Lutali alla guida dell'arcipelago."}
{"id": "6322741", "revid": "30610", "url": "https://it.wikipedia.org/wiki?curid=6322741", "title": "Ambiente lentico", "text": ""}
{"id": "6322743", "revid": "110157", "url": "https://it.wikipedia.org/wiki?curid=6322743", "title": "Lo\u017enica", "text": "Lo\u017enica (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322750", "revid": "6923", "url": "https://it.wikipedia.org/wiki?curid=6322750", "title": "Paka pri Velenju", "text": "Paka pri Velenju (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska.\nOrigini del nome.\nIl nome del paese \u00e8 cambiato da \"Paka\" a \"Paka pri Velenju\" nel 1955."}
{"id": "6322756", "revid": "659685", "url": "https://it.wikipedia.org/wiki?curid=6322756", "title": "Eddie Calvo", "text": "Dal gennaio 2011 al gennaio 2019 \u00e8 stato il governatore di Guam. Esponente del Partito Repubblicano, \u00e8 stato eletto per la prima volta Senatore a Guam nel 1998."}
{"id": "6322759", "revid": "110157", "url": "https://it.wikipedia.org/wiki?curid=6322759", "title": "Andalucia (album)", "text": "Andalucia \u00e8 il quarto album discografico del gruppo musicale rock Tito &amp; Tarantula, pubblicato dall'etichetta discografica BMG Records nel 2002.\nMusicisti.\nMalaga Acoustic Session\nNote aggiuntive"}
{"id": "6322764", "revid": "287204", "url": "https://it.wikipedia.org/wiki?curid=6322764", "title": "Faruq I d'Egitto", "text": ""}
{"id": "6322770", "revid": "110157", "url": "https://it.wikipedia.org/wiki?curid=6322770", "title": "Pa\u0161ki Kozjak", "text": "Pa\u0161ki Kozjak (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska.\nStoria.\nDurante la Seconda guerra mondiale \u00e8 stata area di una battaglia tra i partigiani sloveni e le forze armate tedesche, in particolare nella notte tra il 17 ed il 18 gennaio del 1944."}
{"id": "6322778", "revid": "1494169", "url": "https://it.wikipedia.org/wiki?curid=6322778", "title": "Leaf", "text": "Leaf (\"foglia\" in lingua inglese) pu\u00f2 indicare:"}
{"id": "6322792", "revid": "110157", "url": "https://it.wikipedia.org/wiki?curid=6322792", "title": "Pire\u0161ica", "text": "Pire\u0161ica (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322794", "revid": "110157", "url": "https://it.wikipedia.org/wiki?curid=6322794", "title": "Ple\u0161ivec (Velenje)", "text": "Ple\u0161ivec (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322796", "revid": "110157", "url": "https://it.wikipedia.org/wiki?curid=6322796", "title": "Podgorje (Velenje)", "text": "Podgorje (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322799", "revid": "52076", "url": "https://it.wikipedia.org/wiki?curid=6322799", "title": "Attentati in Costa d'Avorio del 2016", "text": ""}
{"id": "6322803", "revid": "6923", "url": "https://it.wikipedia.org/wiki?curid=6322803", "title": "Podkraj pri Velenju", "text": "Podkraj pri Velenju (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska.\nOrigini del nome.\nIl nome del paese \u00e8 cambiato da \"Podkraj\" a \"Podkraj pri Velenju\" nel 1955."}
{"id": "6322804", "revid": "52076", "url": "https://it.wikipedia.org/wiki?curid=6322804", "title": "Attentato all'ambasciata canadese a Kabul del 2016", "text": ""}
{"id": "6322808", "revid": "110157", "url": "https://it.wikipedia.org/wiki?curid=6322808", "title": "Prelska", "text": "Prelska (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322834", "revid": "52076", "url": "https://it.wikipedia.org/wiki?curid=6322834", "title": "Attentato di Istanbul del gennaio 2016", "text": ""}
{"id": "6322836", "revid": "52076", "url": "https://it.wikipedia.org/wiki?curid=6322836", "title": "Attentato del 28 giugno 2016 all'Aeroporto di Istanbul-Atat\u00fcrk", "text": ""}
{"id": "6322848", "revid": "52076", "url": "https://it.wikipedia.org/wiki?curid=6322848", "title": "Attentato di Tripoli del gennaio 2015", "text": ""}
{"id": "6322849", "revid": "212348", "url": "https://it.wikipedia.org/wiki?curid=6322849", "title": "Henry McMaster", "text": "\u00c8 stato vice-governatore dal 2015 al 2017 con Nikki Haley alla guida dello Stato. Inoltre dal 2003 al 2011 \u00e8 stato procuratore generale della Carolina del Sud."}
{"id": "6322850", "revid": "52076", "url": "https://it.wikipedia.org/wiki?curid=6322850", "title": "Massacro di Baga (2015)", "text": ""}
{"id": "6322852", "revid": "110157", "url": "https://it.wikipedia.org/wiki?curid=6322852", "title": "Silova", "text": "Silova (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322859", "revid": "52076", "url": "https://it.wikipedia.org/wiki?curid=6322859", "title": "Attentati di Copenaghen", "text": ""}
{"id": "6322860", "revid": "110157", "url": "https://it.wikipedia.org/wiki?curid=6322860", "title": "\u0160enbric", "text": "\u0160enbric (pronuncia o ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322861", "revid": "52076", "url": "https://it.wikipedia.org/wiki?curid=6322861", "title": "Attentato in Kuwait del 2015", "text": ""}
{"id": "6322862", "revid": "339392", "url": "https://it.wikipedia.org/wiki?curid=6322862", "title": "Attentati del 12 novembre 2015 a Beirut", "text": ""}
{"id": "6322867", "revid": "110157", "url": "https://it.wikipedia.org/wiki?curid=6322867", "title": "\u0160kale", "text": "\u0160kale (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322869", "revid": "1346043", "url": "https://it.wikipedia.org/wiki?curid=6322869", "title": "Jim Doyle", "text": "Dal gennaio 2003 al gennaio 2011 \u00e8 stato il governatore del Wisconsin. Esponente del Partito Democratico, \u00e8 stato inoltre procuratore generale del Wisconsin dal gennaio 1991 al gennaio 2003."}
{"id": "6322872", "revid": "110157", "url": "https://it.wikipedia.org/wiki?curid=6322872", "title": "\u0160kalske Cirkovce", "text": "\u0160kalske Cirkovce (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322873", "revid": "640277", "url": "https://it.wikipedia.org/wiki?curid=6322873", "title": "Massacro di Liegi del 2011", "text": ""}
{"id": "6322875", "revid": "110157", "url": "https://it.wikipedia.org/wiki?curid=6322875", "title": "The Index", "text": "The Index, denominato in precedenza \"One Central Park\", \u00e8 un grattacielo alto 328 metri a destinazione mista situato nell'area del \"Dubai International Financial Centre\" (DIFC), il nuovo distretto finanziario a sud della Sheikh Zayed Road a Dubai.\nDescrizione.\nLa particolarit\u00e0 del progetto, ideato da Foster + Partners, risiede nella decisione e nella volont\u00e0 di mettere in evidenza non solo il sistema portante in calcestruzzo armato, ma anche l'organizzazione funzionale della torre. \nLa struttura verticale \u00e8 costituita da quattro grandi portali con incastellatura ad \"A\", che si assottigliano leggermente in altezza, irrigiditi da contrafforti rastremati posti su entrambi i lati corti dell'edificio. Questo permette ai piani destinati al terziario di avere tre grandi campate con una luce di 27 metri, corrispondenti alla distanza fra i sette portanti, completamente libere da ingombri strutturali, in cui organizzare, senza alcuna restrizione, la distribuzione interna degli spazi.\nLa torre \u00e8 quindi suddivisa in altezza in due grandi blocchi, dichiarati esplicitamente in facciata. Quello inferiore, su 25 livelli, \u00e8 destinato agli uffici, mentre il superiore, tra il trentatreesimo e l'ottantesimo piano, \u00e8 destinato a uso residenziale; di questi 47 piani, il settantatreesimo e il settantacinquesimo sono occupati da attici a due piani, mentre il settantasettesimo piano (fino all'ottantesimo) \u00e8 occupato da attici a tre piani. Questi lussuosi attici in duplex e triplex costituiscono il coronamento dell'edificio, enfatizzato fra l'altro da uno specifico trattamento dell'involucro. Ai due blocchi si sommano, alla base, quattro piani di servizio, racchiusi in un suggestivo foyer. La \"sky lobby\" a tre piani, quasi interamente trasparente, costituisce invece la pausa di separazione fra le due parti e serve da ingresso a una serie di servizi per i residenti, tra cui la reception per i 520 appartamenti, un'area soggiorno, ristoranti e un centro benessere, con piscina inclusa."}
{"id": "6322876", "revid": "52076", "url": "https://it.wikipedia.org/wiki?curid=6322876", "title": "Attentato del 29 marzo 2010 alla metropolitana di Mosca", "text": ""}
{"id": "6322877", "revid": "15756", "url": "https://it.wikipedia.org/wiki?curid=6322877", "title": "Ibrahim di Johor", "text": "Primi anni di vita.\nWan Ibrahim nacque all'Istana Bidadari di Singapore il 17 settembre 1873 e fu istruito in un collegio in Inghilterra. Nell'adolescenza venne nominato sottotenente delle forze militari del Johor. Il 23 maggio 1891 divenne erede al trono con il titolo di Tunku Mahkota. Accompagn\u00f2 il padre nei diversi viaggi che questi fece in Europa per conoscere le famiglie reali del Vecchio Continente. Durante il suo mandato come Tunku Mahkota, Ibrahim di tanto in tanto serv\u00ec come reggente dello Stato e gli vennero delegate alcune responsabilit\u00e0 ogni volta che il sultano era in viaggio all'estero. Nel suo tempo libero, Tunku Ibrahim trascorreva la maggior parte del suo tempo a caccia o alle corse di cavalli.\nIbrahim fu uno dei tre cofirmatari della Costituzione dello Stato di Johor nell'aprile del 1895. Il mese successivo, Tunku Ibrahim accompagn\u00f2 a Londra Abu Bakar che progettava ulteriori negoziati con il Colonial Office. Abu Bakar era gi\u00e0 molto malato quando raggiunse l'Inghilterra e Tunku Ibrahim trascorse molto del suo tempo al capezzale del padre. Quest'ultimo mor\u00ec il mese successivo.\nSultano di Johor.\nPrimi anni (1895-1914).\nTunku Ibrahim fu proclamato sultano di Johor il 7 settembre 1895, il giorno della sepoltura di Abu Bakar; suo figlio, Tunku Ismail venne proclamato come suo erede. La cerimonia di incoronazione ufficiale ebbe luogo il 2 novembre successivo. L'anno successivo assunse il governo dello Stato e dovette affrontare le difficolt\u00e0 finanziarie che il paese stava affrontando. Molti dei suoi dipendenti si lamentavano dei ritardi degli stipendi e che spesso erano pagati a rate. Ibrahim prese poi l'incarico di sovrintendere da vicino alla Tesoreria di Stato e assisteva personalmente al pagamento degli impiegati dello Stato nel giorno di paga. Nello stesso anno assunse anche il compito di nominare i membri del comitato della Johor Gambier and Pepper Society (nota anche come Kongkek in malese). Ibrahim era inesperto nella gestione della pubblica amministrazione e invoc\u00f2 fortemente l'aiuto del suo segretario privato, Abdul Rahman bin Andak, nella gestione degli affari di Stato.\nIl residente generale degli Stati Malesi Federati Frank Swettenham, nel novembre del 1899 propose al sultano la costruzione di una linea ferroviaria nel Johor, in concomitanza del suo piano di realizzare una grande strada ferrata nell'asse nord-sud della penisola malese. Ibrahim accolse il progetto di Swettenham ma era stanco dell'influenza britannica nel suo paese e insistette per finanziare lui stesso la costruzione della ferrovia. Swettenham apprezz\u00f2 la proposta del sultano Ibrahim che propose di utilizzare le entrate del suo paese e present\u00f2 la sua proposta alla Segreteria di Stato per le Colonie nel Regno Unito. Le proposte attirarono lo scetticismo del Segretario di Stato per le Colonie Joseph Chamberlain che era a conoscenza delle difficolt\u00e0 finanziarie del sultanato e rinvi\u00f2 la decisione. Ibrahim mand\u00f2 poi il fidato Abdul Rahman nel maggio seguente a Londra per negoziare con il Colonial Office. Nell'aprile del 1901 part\u00ec per un viaggio lungo un anno a Londra per cercare finanziatori privati inglesi per la costruzione della linea ferroviaria e negoziare con il Colonial Office un prestito. Il sultano riusc\u00ec a ottenere un prestito per la costruzione della ferrovia e nel luglio del 1904 Abdul Rahman firm\u00f2 la Convenzione ferroviaria del Johor che stabil\u00ec un prolungamento della linea ferroviaria malese nel suo sultanato.\nIbrahim torn\u00f2 in patria l'anno successivo e ampli\u00f2 le forze militari dello Stato. Istitu\u00ec le Forze di Volontariato del Johor (JVF), che consistevano in gruppi di giovani ragazzi malesi che operavano come soldati riservisti dello Stato. Nel 1906 concesse molte terre ai capitalisti e finanzieri inglesi per scopi di sviluppo. Questo attir\u00f2 la preoccupazione del governatore degli Stabilimenti dello Stretto Sir John Anderson che non era molto favorevole all'intenzione del sultano Ibrahim di rendere il suo regno economicamente indipendente da Singapore. Le pressioni che esercit\u00f2 sul sultano costrinsero quest'ultimo a fare a meno dei servizi di Abdul Rahman, nonch\u00e9 di cedere le responsabilit\u00e0 amministrative della linea ferroviaria al governo coloniale. Ci\u00f2 avvenne l'anno successivo, dopo che emersero le notizie di ulteriori difficolt\u00e0 finanziarie.\nIbrahim si trov\u00f2 di fronte anche alle sfide politiche da parte del governo coloniale britannico che era apparentemente infelice della sua negligenza negli affari di Stato e che stava cercando di estendere l'influenza politica in quelle terre. Il Segretario coloniale degli Stabilimenti dello Stretto Victor Bruce, IX conte di Elgin incontr\u00f2 il sultano Ibrahim nel 1906 e gli consigli\u00f2 di gestire lo Stato a favore degli interessi britannici e di ridurre i suoi viaggi in Europa. Ibrahim fu irremovibile nel rifiutare i consigli di Elgin ed era contrario all'accettare le consulenze dei britannici. Due anni pi\u00f9 tardi Lord Elgin lo mise in guardia sulla possibilit\u00e0 che i britannici stessero progettando cambiamenti nell'amministrazione statale. Nel 1910 il sultano Ibrahim accett\u00f2 un consulente britannico per il Johor dopo le enormi pressioni da parte del governo coloniale. Gli inglesi erano estremamente infelici della condizione finanziaria del sultanato che era impoverito anche a causa dei lunghi viaggi oltremare del sovrano. Douglas Graham Campbell, ministro residente nel Negeri Sembilan, fu nominato primo consigliere del Johor.\nI rapporti tra Ibrahim e Campbell furono eccellenti nel primo anno di mandato e il sovrano sostenne il miglioramento del sistema amministrativo statale. Tuttavia il rapporto entr\u00f2 in crisi quando il sultano bocci\u00f2 molte proposte di riforme amministrave presentate da Campbell. Nel 1912 scoppi\u00f2 uno scandalo politico dopo che Campbell rivel\u00f2 pubblicamente le pratiche scorrette del carcere di Johor Bahru. Campbell era particolarmente infelice del modo in cui erano trattati i prigionieri e fece pressione sulle autorit\u00e0 britanniche per prendere in carico gli affari amministrativi del carcere accendendo le proteste dal sultano. In questo periodo non ebbero sosta nemmeno le rimostranze tra l'amministrazione del sultano e il governo coloniale per il controllo amministrativo delle ferrovie. Poco dopo la gestione di queste venne delegata al Menteri Besar di Johor, Dato' Abdullah bin Jaafar.\nPoco dopo l'inasprimento dei rapporti con Campbell, Ibrahim implement\u00f2 un Consiglio esecutivo di Stato (in malese: Masyurat Kerja) per supervisionare la gestione delle attivit\u00e0 agricole e minerarie statali. Il sultano prese le distanze da Campbell e dal consulente legale dello Stato Michael Whitley e prese le questioni amministrative nelle sue mani. Questo incit\u00f2 la preoccupazione e l'infelicit\u00e0 di Campbell e Whitley e li port\u00f2 a presentare un memorandum al governatore degli Stabilimenti dello Stretto Sir Arthur Henderson Young in cui chiedevano un maggiore controllo amministrativo dei britannici sullo Stato. Young concesse a Campbell poteri simili a quelli di un ministro residente degli altri stati ma con il titolo di \"consigliere generale\" per mostrare una deferenza protocollare al sultano. Ibrahim era infelice della nuove proposta poich\u00e9 riteneva che il consulente britannico avrebbe avuto un controllo maggiore degli affari di stato ma Young gli assicur\u00f2 la sua disponibilit\u00e0 per una consultazione in caso di differenze di opinione tra Campbell e il monarca. Il 12 maggio 1914 venne firmato un trattato che ha formalizzava i poteri del consigliere generale dello Stato.\nPrima guerra mondiale e gli anni tra le due guerre (1914-1941).\nL'economia dello stato speriment\u00f2 un avanzo di bilancio a seguito di un aumento dei prezzi della gomma per il resto del 1910. Campbell serv\u00ec come consigliere generale dello Stato fino alla sua morte avvenuta nel giugno del 1918. Tra questo mese e il dicembre del 1920 vennero nominati cinque consiglieri generali, ciascuno dei quali rimase in carica solo per pochi mesi. Dato che il governo coloniale mancava di risolutezza nell'amministrazione statale, Ibrahim tent\u00f2 di estendere la sua influenza nell'amministrazione statale. Nel dicembre del 1920 Hayes Marriot venne nominato nuovo consigliere generale e riorganizz\u00f2 l'amministrazione statale.\nIbrahim assunse il ruolo di monarca cerimoniale dal 1920 in poi; le sue uniche funzioni erano di presenziare alle cerimonie inaugurali in tutto il regno. Di tanto in tanto esprimeva le sue opinioni sull'amministrazione statale e sulle scelte economiche. Quando aveva qualche lamentela verso il governo coloniale britannico spesso queste erano prese in considerazione grazie alla sua influenza politica non del tutto estinta. Dal 1928 cominci\u00f2 a passare lunghi periodi di tempo all'estero dopo che ebbe iniziato a soffrire di gotta cronica e degenerazione del miocardio. Sua destinazione preferita era Londra dove spesso visit\u00f2 il Colonial Office ogni volta che aveva qualche lamentela verso l'amministrazione statale. Come risultato delle sue frequenti denunce di cattiva amministrazione degli affari di Stato da parte del governo britannico locale, i rapporti del sultano Ibrahim con ciascun consigliere generale furono tesi. Sir Cecil Clementi, che serv\u00ec come governatore degli Stabilimenti dello Stretto e di alto commissario negli Stati malesi dal 1930 al 1934, nel dicembre del 1932 osserv\u00f2 che Ibrahim era troppo indipendente negli affari di Stato e propose al sultano le sue consulenze per il suo ruolo di alto commissario. Le proposte di Clementi a quanto pare fecero infuriare il sultano che boicott\u00f2 il durbar del febbraio seguente.\nNegli anni '20 il nazionalismo malese mise radici nel Johor grazie anche a un aristocratico malese, Onn Jaafar, che il sultano aveva trattato come un figlio adottivo e che scrisse articoli sul benessere dei malesi. Alcuni degli articoli di Onn criticavano le politiche del sultano Ibrahim e port\u00f2 a un inasprimento dei rapporti tra i due. In particolare Ibrahim espulse Onn dal sultanato dopo quest'ultimo pubblic\u00f2 un articolo sul \"Sunday Mirror\", un tabloid inglese con sede a Singapore, in cui criticava il monarca per lo stipendio troppo basso dei membri delle forze militari nazionali e per i favori concessi agli Orang Asli. Onn divenne molto popolare e nel 1936 Ibrahim lo invit\u00f2 a tornare in patria. Ibrahim divenne un mecenate attivo del dipartimento forestale intorno al 1930 e incoraggi\u00f2 il Corpo Forestale dello Stato a designare alcune delle rimanenti foreste vergini come riserve naturali. Ci\u00f2 \u00e8 testimoniato dalla riduzione dell'esportazione di legname, un tempo molto estese. Nel 1934 le riserve naturali coprivano circa il 15 % del territorio dello Stato, soprattutto nelle regioni settentrionali.\nLe relazioni del sultano Ibrahim con il successore di Clementi, Sir Shenton Thomas non furono buoni dato che Thomas tent\u00f2 di formare un sistema centralizzato per gli Stati malesi non federati che avrebbero portato il Johor ad essere sottoposto al governatore degli Stabilimenti dello Stretto. Nel 1939, allo scoppio della seconda guerra mondiale, Thomas introdusse un regime fiscale bellico pan-malese per finanziare gli sforzi di guerra del Regno Unito. Ibrahim respinse queste proposte ma lo stesso anno don\u00f2 250 000 sterline a re Giorgio VI per il suo 44\u00ba compleanno durante il suo viaggio in Europa. Dal 1934 al 1940 fu amante della danzatrice di cabaret Lydia Cecilia Hill. La danzatrice mor\u00ec in un bombardamento a Canterbury nell'ottobre del 1940.\nOccupazione giapponese (1941-1945).\nDurante gli anni '20 Ibrahim divenne amico personale di Yoshichika Tokugawa. Egli era un rampollo del clan Tokugawa e i suoi antenati erano gli Sh\u014dgun che governarono il Giappone per secoli. Quando i giapponesi invasero la penisola malese, Tokugawa accompagn\u00f2 le truppe del generale Yamashita Tomoyuki e fu accolto calorosamente dal sultano Ibrahim quando raggiunse Johor Bahru alla fine di gennaio del 1942. Yamashita e i suoi ufficiali presero alloggio nella residenza del sovrano, l'Istana Bukit Serene e nella sede della Segreteria di Stato, dove pianificarono l'invasione di Singapore.\nI giapponesi istituirono un governo militare nel mese di febbraio, poco dopo il loro arrivo in terra malese. Tokugawa venne nominato consigliere politico su raccomandazione del sultano Ibrahim. I rapporti tra il governo militare e la monarchia furono inizialmente cordiali e Tokugawa brevemente immagin\u00f2 un piano per un unico sultanato malese unito comprendente la penisola malese e la provincia di Pattani con a capo Ibrahim. Tuttavia, i giapponesi cominciarono a sperimentare difficolt\u00e0 economiche e sconfitte militari nella guerra del Pacifico dal 1943. Questo port\u00f2 all'eliminazione del piano di Tokugawa e il governo militare incanal\u00f2 i suoi sforzi verso l'agricoltura statale. I giapponesi continuarono la politica britannica di nominare un consulente di stato a Johor lasciando a Ibrahim molto tempo libero.\nIl sultano da parte sua, matur\u00f2 un risentimento nei confronti del governo militare giapponese durante l'ultima periodo dell'occupazione. I giapponesi ordinarono ai sultani malesi di contribuire con uno stipendio annuale di 10 000 dollari agli sforzi bellici giapponesi. Gli occupanti spinsero anche i leader locali a pronunciare discorsi elaborati dal dipartimento della propaganda. Poco prima della resa dei giapponesi, nel 1945, il sovrano venne espulso dalla sua residenza dell'Istana Bukit Serene e fu costretto a trasferirsi all'Istana Pasir Pelangi, il palazzo del principe ereditario.\nNazionalismo malese (1946-1948).\nL'Amministrazione militare britannica cerc\u00f2 di far rivivere i piani pre-bellici, ovvero una gestione centralizzata degli stati malesi, gi\u00e0 pochi giorni dopo lo sbarco delle truppe britanniche a Singapore il 5 settembre 1945. A un ex ufficiale legale del Servizio civile malese, H. C. Willan, fu ordinato di sentire il parere dei governanti malesi. Egli avvicin\u00f2 il sultano Ibrahim l'8 settembre. Il monarca viveva all'Istana Pasir Pelangi con la moglie rumena e secondo i testimoni si agit\u00f2 molto quando incontr\u00f2 Willan la prima volta. Durante il colloquio con Willan, Ibrahim parl\u00f2 con amarezza delle sue esperienze durante gli anni di occupazione giapponesi e si mise a servizio dell'Amministrazione militare. Il sultano chiese il permesso a Willan di esporre la Union Jack sulla sua vettura per partecipare alla cerimonia di resa il 12 settembre; il governo militare britannico glielo concesse.\nNei giorni successivi, Willan incontr\u00f2 gli altri governanti malesi e valut\u00f2 la situazione politica di ogni Stato. I suoi studi vennero trasmessi alla amministrazione militare e Sir Harold MacMichael, gi\u00e0 alto commissario della Palestina, fu autorizzato a firmare i trattati ufficiali istitutivi dell'Unione malese. MacMichael fece diverse visite ai governanti malesi e cominci\u00f2 dal sultano Ibrahim nell'ottobre del 1945. Il sultano acconsent\u00ec rapidamente alla proposta di MacMichael motivando tale scelta con il forte desiderio di visitare l'Inghilterra alla fine dell'anno. MacMichael fece ulteriori visite agli altri governanti malesi dopo la proposta e cerc\u00f2 il loro consenso sulla proposta. Molti governanti malesi espressero forte riluttanza a firmare i trattati con MacMichael, in parte perch\u00e9 temevano di perdere il loro status reale e per la prospettiva che i loro paesi potessero cadere nell'influenza politica siamese.\nCon questi trattati il Regno Unito ottenne tutti poteri amministrativi tranne che in ci\u00f2 che riguardava i costumi islamici. La popolazione malese protest\u00f2 fortemente contro gli accordi anche perch\u00e9 il popolo voleva che a mantenere i poteri politici fossero i sovrani nazionali, da loro molto amati. Anche le tensioni etniche tra malesi e cinesi erano alte e la prospettiva di concedere la cittadinanza ai non-malesi venne ritenuta inaccettabile dai malesi. In particolare, i politici del Johor erano estremamente infelici circa la volont\u00e0 del sultano Ibrahim di firmare i trattati con MacMichael e dissero al sultano Ibrahim che aveva violato i termini della Costituzione dello Stato di Johor che esplicitamente vietava a qualsiasi potenza straniera di assumere legittimamente il controllo dello Stato. Ai primi di febbraio del 1946, sette dissidenti politici guidati da Awang bin Hassan organizzarono una manifestazione per protestare contro la decisione del sultano di firmare l'accordo e Onn Jaafar, che allora era in servizio come ufficiale di distretto a Batu Pahat, venne invitato a partecipare alla manifestazione.\nLa manifestazione si tenne il 1\u00ba febbraio 1946 presso la Moschea di Stato del sultano Abu Bakar. I manifestanti gridarono slogan nazionalistici e chiesero la deposizione del sultano Ibrahim. Molti slogan nazionalistici accusavano il sovrano di aver tradito la causa malese con la firma dei trattati. La notizia della manifestazione raggiunse il sovrano il 22 febbraio poich\u00e9 allora risiedeva alla Grosvenor House di Londra. Ibrahim si rec\u00f2 quindi al Colonial Office per ritirare il suo sostegno alla formazione dell'Unione malese. Questo per\u00f2 non plac\u00f2 i dissidenti politici e Onn continu\u00f2 a organizzare sempre pi\u00f9 manifestazioni anche negli altri stati malesi per radunare un ulteriore sostegno contro il progetto dell'Unione malese. A maggio fond\u00f2 la United Malays National Organisation (UMNO).\nIbrahim torn\u00f2 in patria ai primi di settembre del 1947 e partecip\u00f2 alla seconda assemblea generale dell'UMNO all'Istana Besar che era moderata dal capo dei giovani Hussein Onn. Anche se molti dissidenti politici erano ancora detenuti a Johor per aver criticato il sultano per i trattati con MacMichael, i delegati dell'UMNO gli concessero una travolgente accoglienza al suo arrivo a palazzo. Le opinioni critiche nei confronti del sultano scemarono dopo l'istituzione della Federazione della Malesia nel gennaio successivo che riconcesse molti poteri ai sovrani. Poco prima che Ibrahim ripartisse per l'Inghilterra a maggio, don\u00f2 personalmente un 5000 dollari all'UMNO, nella speranza di migliorare le relazioni con i leader politici e con lo stesso Onn che venne nominato Menteri Besar di Johor nello stesso anno.\nPre-indipendenza della Federazione (1948-1957).\nLa creazione della Federazione non fu per\u00f2 digerita dai cinesi e dagli altri non malesi in quanto vennero ritirate le condizioni favorevoli all'ottenimento della cittadinanza. Nel 1949 venne costituita la Malaysian Chinese Association (MCA) sotto la guida di un imprenditore cinese, Tan Cheng Lock, che spesso sollev\u00f2 lamentele per la mancata presenza dei termini di cittadinanza nel nuovo trattato. Di conseguenza, le tensioni comuni tra i malesi e cinesi riemersero e Onn mantenne le distanze da Tan. Inizialmente Tan incontr\u00f2 difficolt\u00e0 per incontrare il sultano, che non era abituato a lavorare con gli uomini d'affari cinesi. Ibrahim era sempre pi\u00f9 deluso dal lavoro di Onn, poich\u00e9 secondo lui trascurava gli affari di stato a causa dei suoi impegni nei confronti dell'UMNO. Nei primi mesi del 1950 Ibrahim chiese a Onn di scegliere tra gli affari di Stato e quelli di partito. Onn scelse questi ultimi e si dimise da capo del governo nel maggio successivo.\nIbrahim divenne sempre pi\u00f9 contrario all'idea di Johor parte della Federazione della Malesia, in particolare quando la prospettiva di una federazione indipendente libera dalle interferenze britanniche divenne sempre pi\u00f9 probabile sotto la guida di Tunku Abdul Rahman. In una lettera che scrisse al giornale \"The Straits Times\" nel 1953, Ibrahim espresse un giudizio scettico del futuro di Johor come parte di una Malesia indipendente ed espresse il suo sostegno alla continuazione del sistema di un consigliere britannico a Johor. Alle celebrazioni per il suo giubileo di diamante del settembre 1955 Ibrahim chiese pubblicamente la secessione del Johor dalla Federazione. Questa richiesta ispir\u00f2 la formazione del Persatuan Kebangsaan Melayu Johor (PKMJ) il mese successivo, un movimento secessionista guidato da Ungku Abdullah bin Omar, un parente del sultano Ibrahim che a quel tempo era uno dei consiglieri esecutivi di Stato. Il sultano espresse il suo sostegno pubblico al PKMJ nel corso di un incontro pubblico a met\u00e0 dicembre del 1955. Il partito incontr\u00f2 molto sostegno dal basso entro la prima met\u00e0 del 1956.\nIl partito dell'Alleanza reag\u00ec con forza agli eventi che motivarono la formazione della PKMJ e chiese al Consiglio di Stato di controllare tutti i futuri interventi di politica statale fatti dal sultano e dai membri della famiglia reale. In particolare, l'Alleanza reag\u00ec con grande ostilit\u00e0 verso l'esistenza del PKMJ e tent\u00f2 attivamente di sopprimere e screditare il partito. Il PKMJ rapidamente perse la maggior parte dei suoi membri per l'UMNO ed entro la met\u00e0 del 1957 la formazione di Ungku Abdullah aveva solo dieci iscritti. Nel frattempo, alla Conferenza dei regnanti del marzo 1957, Tunku Abdul Rahman espresse il desiderio di eleggere il sultano Ibrahim come primo Yang di-Pertuan Agong ma egli rifiut\u00f2 per motivi d'et\u00e0 e per il desiderio di condurre i suoi ultimi anni a riposo.\nQuattro mesi pi\u00f9 tardi, nel luglio del 1957, Ungku Abdullah invit\u00f2 per l'ultima volta il sovrano a non firmare la Costituzione federale malese. Il sovrano, che a quel tempo si trovava a Londra, rispose a Ungku Abdullah che aveva autorizzato il Tunku Mahkota Ismail a decidere sulla questione. Ungku Abdullah chiese quindi a Ismail di non firmare la Costituzione, ma le sue richieste vennero ignorate e il principe procedette con il firmare la Costituzione. Poco dopo, qualche giorno prima del giorno fissato per l'indipendenza, Ungku Abdullah sciolse formalmente il suo partito.\nRelazioni estere.\nIbrahim trascorse molto del suo tempo risiedendo in Inghilterra e spesso tratt\u00f2 con il Colonial Office di Londra gli affari di Stato. I suoi rapporti con l'Inghilterra sia dal punto di vista amministrativo che personale furono spesso tesi, in particolare con gli esponenti del Colonial Office. Dalla met\u00e0 degli anni '30 in poi Ibrahim favor\u00ec i legami di amicizia personali con il monarca britannico e don\u00f2 500 000 sterline per il giubileo d'argento di re Giorgio V, gran parte dei quali furono spesi per finanziare la costruzione della base navale di Sembawang a Singapore. Tre anni pi\u00f9 tardi, Ibrahim fece una deviazione verso la Germania durante la sua visita in Europa e incontr\u00f2 Adolf Hitler. In seguito fu brevemente trattenuto dalla polizia francese che lo scambi\u00f2 per una spia.\nIbrahim divenne anche uno stretto conoscente di Yoshichika Tokugawa dopo che quest'ultimo visit\u00f2 il sultanato nel 1921. Avevano un ottimo rapporto in parte a causa del loro comune interesse per la caccia della tigre e per la capacit\u00e0 di Tokugawa di comunicare in fluente malese. L'amicizia personale di Tokugawa con il sovrano incoraggi\u00f2 gli imprenditori giapponesi ad investire nelle piantagioni di gomma dagli anni '20 in poi. Nel 1934 il sultano visit\u00f2 il Giappone su invito di Tokugawa.\nRicchezza.\nDurante il suo regno, il sultano era noto come uno degli uomini pi\u00f9 ricchi del mondo. Inoltre si era creato una reputazione di selvaggio playboy internazionale. Le sue imprese andavano dal cambiare il colore del suo cavallo da corsa per presentarlo come sconosciuto - con migliori probabilit\u00e0 di incassi - a comportamenti meno appariscenti nella zona a luci rosse di Vienna. Per essere onesti, diffuse la sua ricchezza, per esempio donando un magnifico paio di tigri malesi allo zoo di Edimburgo da un lato e, dall'altro, donando una grossa cifra al re per il suo giubileo.\nIl sultano era un anglofilo e trascorse gran parte della sua vita lontano dal Johor, preferendo le delizie pi\u00f9 liberali del Vecchio Continente. Mand\u00f2 i suoi figli, anche quelli nati dalle sue mogli malesi, ad essere educati nel Regno Unito.\nIl sultano \u00e8 noto per l'aver regalato alla sua terza moglie Helen Bartholomew, una collezione di gioielli spettacolari, offrendole uno smeraldo per il suo compleanno e un diamante per il loro anniversario di matrimonio, anche dopo il divorzio. Non c'\u00e8 da stupirsi che la sua collezione di gioielli fosse ritenuta la pi\u00f9 bella del mondo.\nFamiglia.\nIbrahim era l'unico figlio maschio che il padre ebbe con Zubaida binti Abdullah (nata Cecilia Catharina Lange, 1848 - 1939). Zubaidah era la figlia di Mads Johansen Lange, un imprenditore danese residente a Bali e della sua moglie cinese Nonna Sang Nio (nato Ong Sang Nio). Nonna, nata nel sud della Cina, visse per un certo tempo nella parte orientale di Giava prima del suo matrimonio con Lange. Il sultano aveva una sorella germana, Meriam.\nMatrimoni e figli.\nIbrahim spos\u00f2 almeno quattro mogli ufficiali che divennero sultane di Johor:\nEbbe anche altre due mogli che non ebbero il titolo di sultana: Dato' Wan Muhammad bin Dato' Wan Ja'afar e Ungku Intan binti Ahmad.\nMorte.\nIbrahim trascorse gli ultimi due anni di vita nel suo appartamento della Grosvenor House di Londra. Passava la maggior parte del suo tempo guardando la televisione e visitando teatri in compagnia della sua sesta moglie, Marcella Mendl, e della loro amata figlia, Tunku Meriam. Il sultano mor\u00ec nella sua abitazione l'8 maggio 1959, la moglie era al suo capezzale durante le sue ultime ore. Tunku Ismail gli succedette come sovrano e molti leader malesi e britannici che lavorarono con il defunto sultano espressero pubblicamente le loro condoglianze entro le prime due settimane dalla sua morte. Il corpo del sultano fu inviato a Johor Bahru dove giunse il mese successivo. La salma rimase esposta dal 4 al 6 giugno all'Istana Besar. \u00c8 sepolto nel mausoleo reale Mahmoodiah di Johor Bahru.\nAvendo governato 64 anni, Ibrahim \u00e8 il sovrano che regn\u00f2 pi\u00f9 a lungo nella storia del Johor.\nEredit\u00e0.\nNegli ultimi anni sono stati fatti molti tentativi dai suoi successori per riabilitare la sua immagine dipingendolo come un sovrano benevolo. Nonostante questo Ibrahim \u00e8 in gran parte ricordato come una figura contraria all'indipendenza, un perdigiorno e un alleato troppo vicino agli inglesi. Il titolo postumo di \"il Grande\" (in malese, Al-Masyhur) conferitogli dal nipote Iskandar, non ha mai preso piede."}
{"id": "6322878", "revid": "110157", "url": "https://it.wikipedia.org/wiki?curid=6322878", "title": "\u0160martinske Cirkovce", "text": "\u0160martinske Cirkovce (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322879", "revid": "52076", "url": "https://it.wikipedia.org/wiki?curid=6322879", "title": "Attentato di Buenos Aires", "text": ""}
{"id": "6322884", "revid": "767487", "url": "https://it.wikipedia.org/wiki?curid=6322884", "title": "Vinska Gora", "text": "Vinska Gora (pronuncia ) \u00e8 un insediamento (\"naselje\") di abitanti, della municipalit\u00e0 di Velenje nella regione statistica della Savinjska in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Savinjska."}
{"id": "6322887", "revid": "52076", "url": "https://it.wikipedia.org/wiki?curid=6322887", "title": "Attentato al mercato di Mahane Yehuda del 1997", "text": ""}
{"id": "6322892", "revid": "339392", "url": "https://it.wikipedia.org/wiki?curid=6322892", "title": "Bombe nei palazzi in Russia del 1999", "text": ""}
{"id": "6322894", "revid": "124123", "url": "https://it.wikipedia.org/wiki?curid=6322894", "title": "Aleksej Andrjunin", "text": "Biografia.\nInizi\u00f2 a gareggiare nel 1998 come frenatore per la squadra nazionale russa. Colse il suo primo podio in Coppa del Mondo nell'ultima gara della stagione 2000/01, l'11 marzo 2001 a Lake Placid quando si piazz\u00f2 al 3\u00ba posto nel bob a quattro con Evgenij Popov, P\u00ebtr Makar\u010duk e Sergej Golubev e conquist\u00f2 la sua prima e unica vittoria in carriera il 16 dicembre 2007 sempre a Lake Placid, stavolta con Aleksandr Zubkov, Filipp Egorov e Aleksej Seliv\u00ebrstov.\nPartecip\u00f2 alle olimpiadi di classificandosi al sedicesimo posto nel bob a quattro con l'equipaggio pilotato da Aleksandr Zubkov.\nPrese inoltre parte a sei edizioni dei mondiali totalizzando quali migliori risultati l'ottavo posto nel bob a due ottenuto ad Altenberg 2008 in coppia con Evgenij Popov, il decimo nel bob a quattro colto a Calgary 2008 (sempre con Popov alla guida) e il quinto nella competizione a squadre raggiunto a Sankt Moritz 2007."}
{"id": "6322895", "revid": "124123", "url": "https://it.wikipedia.org/wiki?curid=6322895", "title": "Pat Quinn (politico)", "text": "\u00c8 stato governatore dell'Illinois, in carica dal 2009 al 2015. Esponente del Partito Democratico, \u00e8 stato inoltre vice-governatore dell'Illinois dal gennaio 2003 al gennaio 2009 con Rod Blagojevich alla guida dello Stato, nonch\u00e9 Tesoriere dell'Illinois dal gennaio 1991 al gennaio 1995."}
{"id": "6322900", "revid": "52076", "url": "https://it.wikipedia.org/wiki?curid=6322900", "title": "Attentato al mercato di Mahane Yehuda del 2002", "text": ""}
{"id": "6322906", "revid": "729019", "url": "https://it.wikipedia.org/wiki?curid=6322906", "title": "Ferrovia di Aveiro", "text": "La ferrovia di Aveiro (in portoghese \"Ramal de Aveiro\") \u00e8 una linea ferroviaria a scartamento metrico del Portogallo che collega la stazione di Sernada del Vouga, sulla ferrovia del Vouga, e Aveiro, sulla ferrovia del Nord.\nStoria.\nProgetti e concessioni.\nUn decreto dell'11 luglio 1889 confermato il 23 maggio 1901 autorizz\u00f2 l'imprenditore Frederico Pereira Paja a costruire ed esercire una ferrovia tra le localit\u00e0 di Torre de Eita, sulla ferrovia del D\u00e3o ed Espinho, sulla ferrovia del Nord, con una diramazione da Sever do Vouga ad Aveiro. Il progetto, presentato nel 1897, fu approvato nel 1903. Un decreto del 17 marzo 1906 trasfer\u00ec la concessione alla \"Compagnie Fran\u00e7aise pour la Construction et Exploitation des Chemins de Fer a la l'\u00c9tranger\" mentre il contratto definitivo con lo Stato fu siglato il 5 febbraio 1907.\nNelle more della costruzione la Companhia dos Caminhos de Ferro Portugueses da Beira Alta tra il 2 e il 18 settembre del 1905 present\u00f2 una serie di reclami in quanto la costruenda ferrovia aveva un andamento parallelo e a meno di 40\u00a0km di distanza da una parte della sua ferrovia della Beira Alta; il reclamo fu sottoposto al tribunale arbitrale che stabil\u00ec un accordo di compromesso il 30 luglio 1908.\nCostruzione.\nLa linea del Vouga raggiunse Albergaria-a-Velha ed entr\u00f3 in servizio il 1\u00ba aprile 1908; la ferrovia tra Sernada do Vouga e Aveiro fu aperta all'esercizio l'8 settembre 1911.\nAl termine dei lavori di costruzione delle ferrovie della Valle del Vouga e di Aveiro la \"Companhia para a Constru\u00e7\u00e3o e Explora\u00e7\u00e3o de Caminhos de Ferro\" chiese la concessione per una diramazione dalla linea di Aveiro verso il \"canal do Cojo\" ottenendola nel novembre del 1915. Lo scoppio della prima guerra mondiale fece arenare il progetto.\nIl 23 agosto 1918 vennero modificati gli accordi precedenti relativamente agli espropri dei terreni.\nNascita della Companhia Portuguesa para a Constru\u00e7\u00e3o e Explora\u00e7\u00e3o de Caminhos de Ferro.\nIl 7 luglio 1923, l'assemblea generale degli azionisti della \"Compagnie Fran\u00e7aise pour la Construction et Exploitation des Chemins de Fer a la l'\u00c9tranger\" deliber\u00f2 la sua trasformazione in impresa nazionale portoghese e pubblic\u00f2 il 1\u00ba aprile del 1924 i nuovi statuti con cui nasceva in suo luogo la \"Companhia Portuguesa para a Constru\u00e7\u00e3o e Explora\u00e7\u00e3o de Caminhos de Ferro\".\nUn decreto del 15 novembre 1926 concesse anche l'esercizio di un ramo da Aveiro verso nord-est verso il Canale di S\u00e3o Roque e girando verso sud per Cantanhede, Mira, \u00cdlhavo e Vagos. A partire dalla linea in funzione fu costruito il ramo di Aveiro-Mar.\nUn prolungamento verso An\u00e7\u00e3 venne incluso nel piano del 1930 ma venne abbandonato in seguito all'attivazione della diramata costruita il 25 ottobre 1932.\nIl ramo ferroviario venne utilizzato per il trasporto del pesce fresco verso l'interno della regione; la Companhia fece adattare allo scopo un autocarro dalle proprie officine (definito \u201cautomotora de peixe\u201d).\nEstinzione della Compagnia e passaggio alla gestione CPP.\nLa legge n. 2008 del 7 settembre 1945 che stabil\u00ec l'accorpamento delle concessioni ferroviarie del Portogallo determin\u00f2 anche il passaggio della linea alla Companhia dos Caminhos de Ferro Portugueses nel 1946. Dal 1\u00ba gennaio 1947 la ferrovia del Vouga e quella di Aveiro iniziarono l'esercizio con la nuova gestione.\nInterruzioni della linea.\nNel febbraio del 2010 la circolazione fu interrotta a causa del maltempo che provoc\u00f2 la caduta di alberi sulla linea.\nUn anno dopo, nel febbraio 2011, a causa di un incidente con un morto a un passaggio a livello presso S\u00e3o Paio de Oleiros fu interrotta nuovamente la circolazione.\nMateriale rotabile.\nNel 1993 sulla linea circolavano le automotrici del gruppo CP 9300 con rimorchio tra Sernada do Vouga e Aveiro."}
{"id": "6322908", "revid": "52076", "url": "https://it.wikipedia.org/wiki?curid=6322908", "title": "Strage di Fiumicino (1973)", "text": ""}
{"id": "6322909", "revid": "52076", "url": "https://it.wikipedia.org/wiki?curid=6322909", "title": "Strage di Fiumicino (1985)", "text": ""}
{"id": "6322911", "revid": "52076", "url": "https://it.wikipedia.org/wiki?curid=6322911", "title": "Attentato presso l'ambasciata di Israele in Argentina", "text": ""}
{"id": "6322912", "revid": "52076", "url": "https://it.wikipedia.org/wiki?curid=6322912", "title": "Attentato dinamitardo al Semiramis Hotel di Gerusalemme", "text": ""}
{"id": "6322926", "revid": "599013", "url": "https://it.wikipedia.org/wiki?curid=6322926", "title": "Giorgi Arabidze", "text": ""}
{"id": "6322947", "revid": "122116437", "url": "https://it.wikipedia.org/wiki?curid=6322947", "title": "Premi Goya 2017", "text": "La cerimonia di premiazione della 31\u00aa edizione dei Premi Goya ha avuto luogo il 4 febbraio 2017 al Centro de Congresos Pr\u00edncipe Felipe di Madrid, presentata per la terza volta consecutiva da Dani Rovira.\nLe candidature sono state annunciate il 14 dicembre 2016 nella sede dell'Academia de las Artes y las Ciencias Cinematogr\u00e1ficas de Espa\u00f1a; il film che ha ricevuto pi\u00f9 candidature \u00e8 stato \"Sette minuti dopo la mezzanotte\" di Juan Antonio Bayona con 12 candidature, seguito a ruota da \"L'uomo dai mille volti\" di Alberto Rodr\u00edguez e \"La vendetta di un uomo tranquillo\" di Ra\u00fal Ar\u00e9valo con 11 candidature.\nVincitori e candidati.\nI vincitori sono indicati in grassetto, a seguire gli altri candidati.\nSono indicati i titoli italiani; tra parentesi il titolo originale del film."}
{"id": "6322950", "revid": "1354930", "url": "https://it.wikipedia.org/wiki?curid=6322950", "title": "Giro del Piemonte 1963", "text": "Il Giro del Piemonte 1963, cinquantaquattresima edizione della corsa, si svolse il 21 luglio 1963 su un percorso di 264\u00a0km. La vittoria fu appannaggio dell'italiano Adriano Durante, che complet\u00f2 il percorso in 6h52'42\", precedendo i connazionali Italo Zilioli e Guido Carlesi.\nSul traguardo di Torino 42 ciclisti, su 119 partiti dalla medesima localit\u00e0, portarono a termine la competizione. "}
{"id": "6322951", "revid": "110157", "url": "https://it.wikipedia.org/wiki?curid=6322951", "title": "Eliteserien 2017", "text": "La Eliteserien 2017 fu la settantaduesima edizione della Eliteserien, massima serie del campionato norvegese di calcio. Iniziata il 1\u00ba aprile e conclusasi il 26 novembre 2017, vide la vittoria finale del Rosenborg, al suo venticinquesimo titolo, il terzo consecutivo. Capocannoniere del torneo fu Nicklas Bendtner (Rosenborg), con 19 reti.\nStagione.\nNovit\u00e0.\nDalla Eliteserien 2016 sono stati retrocessi il Bod\u00f8/Glimt e lo Start, mentre dalla 1. divisjon 2016 sono stati promossi il Sandefjord e il Kristiansund.\nFormula.\nLe 16 squadre partecipanti si affrontano in un girone all'italiana con partite di andata e ritorno per un totale di 30 giornate. La squadra prima classificata viene dichiarata campione di Norvegia ed accede alla UEFA Champions League 2018-2019 partendo dal secondo turno di qualificazione. La seconda e la terza classificata in campionato, assieme alla vincitrice della Coppa di Norvegia 2017, sono ammesse alla UEFA Europa League 2018-2019 partendo dal primo turno di qualificazione. La terzultima classificata affronta la vincente dei play-off di 1. divisjon nello spareggio promozione-retrocessione. Le ultime due classificate retrocedono direttamente in 1. divisjon.\nClassifica finale.\nLegenda:\nNote:\nSpareggio promozione/retrocessione.\nAllo spareggio vennero ammessi il Sogndal, quattordicesimo classificato in Eliteserien, e il Ranheim, vincitore dei play-off di 1. divisjon. Il Ranheim vinse gli spareggi dopo i tiri di rigore e venne promosso in Eliteserien, con la conseguente retrocessione del Sogndal in 1. divisjon."}
{"id": "6322952", "revid": "71433", "url": "https://it.wikipedia.org/wiki?curid=6322952", "title": "Antonio de la Torre Mart\u00edn", "text": ""}
{"id": "6322955", "revid": "297031", "url": "https://it.wikipedia.org/wiki?curid=6322955", "title": "Fuji-Q Highland", "text": "Il \u00e8 un parco divertimenti a Fujiyoshida, Yamanashi, in Giappone. Fu aperto il 2 marzo 1968.\nIl parco divertimenti \u00e8 vicino alle pendici del Fuji. Ha numerose montagne russe, come pure due attrazioni stregate: l'Ospedale Stregato (\"Haunted Hospital\") la seconda attrazione stregata pi\u00f9 grande del mondo e la Fortezza Senza Speranza (\"Hopeless Fortress\"), appena costruita. Altre attrazioni includono \"Thomas Land\", un'area per bambini con un tema ispirato al Trenino Thomas, il personaggio dei libri del reverendo W.V. Awdry, e attrazioni legate alle serie anime di Gundam ed Evangelion.\nNel 2006, nella 9\u00aa stagione di The Amazing Race, le 3 squadre finaliste vennero qui e affrontarono le tre montagne russe di Tondemina, Dodonpa e Fujiyama in cerca di un indizio sulla loro prossima destinazione.\nLe pi\u00f9 famose montagne russe di Fuji-Q sono le seguenti:"}
{"id": "6322956", "revid": "1175439", "url": "https://it.wikipedia.org/wiki?curid=6322956", "title": "UGC 7242", "text": ""}
{"id": "6322958", "revid": "1851848", "url": "https://it.wikipedia.org/wiki?curid=6322958", "title": "Giovanni Trillini", "text": "Carriera.\nGiocatore.\nHa giocato nella , arrivando fino alla Serie C2; nel corso della sua carriera da calciatore ha vestito inoltre anche le maglie di Castelfrettese, Biagio Nazzaro Chiaravalle e .\nNella stagione 2001-2002 e nella stagione 2002-2003 ha giocato in Promozione con l'Ostra.\nAllenatore.\nNella stagione 2003-2004 ha allenato l'Ostra, arrivando quindicesimo in classifica nel campionato di Promozione ed ottenendo la salvezza ai play-out, mentre l'anno seguente ha allenato i dilettanti del Calcinelli, con cui conclude al decimo posto in classifica il campionato marchigiano di Promozione.\nDal 2005 al 2007 ha poi allenato la squadra Juniores della Jesina, mentre dal 2007 \u00e8 passato sulla panchina della prima squadra biancorossa: nella stagione 2007-2008 \u00e8 arrivato secondo in classifica nel campionato marchigiano di Eccellenza, perdendo poi per 1-0 la finale play-off contro la Cingolana, dopo aver eliminato in semifinale la Forsempronese. Mantiene l'incarico anche per l'annata successiva, nella quale arriva ottavo in classifica in Eccellenza e vince la Coppa Italia Dilettanti Marche, partecipando quindi anche alla Coppa Italia Dilettanti.\nNel 2009 subentra a Sergio Calcabrini sulla panchina della Vis Macerata, squadra di Eccellenza, venendo per\u00f2 esonerato a sua volta pochi mesi pi\u00f9 tardi in favore di Roberto Lattanzi. Successivamente nella stagione 2012-2013 ha allenato gli Allievi del , formazione di Lega Pro Seconda Divisione.\nNell'estate del 2013 diventa allenatore della , nel campionato di Eccellenza; viene esonerato dall'incarico l'8 ottobre 2013.\nNel novembre del 2016 subentra a Domenico Giugliano sulla panchina dell', formazione della Serie A femminile che al momento del suo ingaggio aveva perso tutte e 7 le partite di campionato disputate.\nIl 10 aprile 2018 viene ufficializzato il suo ritorno al calcio maschile, quando viene chiamato alla guida del Mondolfo, squadra del campionato di Promozione marchigiana."}
{"id": "6322959", "revid": "729019", "url": "https://it.wikipedia.org/wiki?curid=6322959", "title": "Charles-Marie-Augustin de Goyon", "text": "Fu aiutante di campo di Napoleone III e senatore del Secondo Impero.\nBiografia.\nCharles Marie Augustin era il figlio di Michel Augustin, Visconte de Goyon, prefetto napoleonico poi gentiluomo di camera del re Carlo X, e di Pauline Antoinette Hippolyte de La Roche-Aymon, contessa de Goyon, che era stata Dama di compagnia (1815-1825) di Sua altezza reale Maria Teresa Carlotta di Borbone-Francia; la nonna materna, la marchesa de La Roche-Aymon (cameriera di casa Beauvilliers), fu Dama di compagnia della regina Maria Antonietta; entrambe avevano condiviso la sfortuna di quella infelice regina; arrestate con lei nel Palazzo delle Tuileries, condotte alla Prigione dell\u2019Abbazia, poi in altre prigioni.\nEntrato nella scuola speciale di Saint-Cyr nel 1819, ne usc\u00ec nel 1821 come sottotenente nel 17\u00ba reggimento dei cacciatori a cavallo, fece la campagna di Spagna (1823) e fu distaccato come ufficiale d\u2019ordinanza del tenente generale marchese de la Roche Aymon (suo zio materno), comandante della 10\u00aa divisione del 4\u00ba corpo d'armata in Catalogna, e fu decorato con la croce di cavaliere dell\u2019Ordine di Carlo III di Spagna.\nMonarchia di Luglio.\nNel 1825 fu promosso tenente nel 1\u00ba reggimento dei corazzieri della regina e il 4 luglio 1830, capitano nello stesso reggimento. Nel mese di agosto dello stesso anno, per senso di lealt\u00e0 nei confronti dell\u2019antico regime, lasci\u00f2 il servizio attivo e si fece mettere in congedo senza trattamento.\nNel 1832, ritenendo di aver sufficientemente soddisfatto il suo debito di riconoscenza, il conte Goyon riprese la carriera che amava, in qualit\u00e0 di capitano nel 4\u00ba Ussari.\nIl 16 novembre 1836 a Parigi, spos\u00f2 Henrietta Oriane de Montesquiou-Fezensac.\nNel 1838, fu nominato addetto d\u2019ambasciata al seguito dell'ambasciatore in Spagna, Raymond de Montesquiou, II duca di Fezensac, suo patrigno. Ci rest\u00f2 solo pochi mesi e, al ritorno in Francia, ebbe l'onore di un incarico piuttosto importante da parte di Sua maest\u00e0 la regina Cristina, che a testimonianza della sua soddisfazione, lo nomin\u00f2 commendatore dell'Ordine di Isabella la Cattolica. Venti anni dopo, a Roma, in riconoscimento dei suoi servizi nella Citt\u00e0 Santa, su ordine di Sua Maest\u00e0 Isabella II di Spagna, fu insignito della Gran Croce dello stesso ordine.\nAlla fine dello stesso anno 1838 rientr\u00f2 in servizio nel 1\u00b0 Ussari e il 15 gennaio 1839 consegu\u00ec il grado di maggiore, il 28 del mese di aprile 1841 fu nominato Cavalierato della Legion d'onore, nel 1843 pass\u00f2 al 12\u00b0 dragoni come tenente colonnello, e nel 1845 ebbe il comando del 2\u00ba reggimento dell'arma.\nSeconda Repubblica.\nPoco dopo la rivoluzione del febbraio 1848, essendo stato chiamato a Parigi con il suo reggimento, il colonnello Goyon pot\u00e9 rendere un importante servizio quando, il 15 maggio, l'Assemblea nazionale fu invasa da un'\"orda di faziosi\". Grazie all'energia e la determinazione da lui dimostrata in questa grave circostanza, riusc\u00ec a ristabilire l'ordine minacciato. Durante la sanguinosa repressione dei giorni del mese di giugno, il 2\u00ba dragoni fu onnipresente: all'Assemblea Nazionale, la Bastiglia, il Faubourg Saint-Antoine, la barriera del Trono. \" Il 2\u00ba dragoni ha ricevuto in questa occasione ricompense ben meritate; e il suo comandante, gi\u00e0 cavaliere della Legion d'Onore dal 28 del mese di aprile 1841, fu nominato Ufficiale dello stesso ordine da un decreto speciale del 28 luglio 1848, concernente i suoi servizi.\"\nNel 1850, il 9 gennaio, Goyon rifiut\u00f2 il grado di generale di brigata reclamato per lui dall'opinione pubblica e che gli era stato conferito dal Principe-presidente. Chiese, come favore personale, di rimanere al comando del 2\u00b0 dragoni a cui si sentiva particolarmente legato, almeno fino a quando il reggimento fosse rimasto a Parigi.\nIl 19 aprile, alla vigilia del trasferimento del suo reggimento a Lione, Goyon fu comunque promosso generale ed il 24, fu nominato comandante in capo della Scuola di Cavalleria di Saumur. Egli la miglior\u00f2 e gett\u00f2 le basi per i progressi realizzati dai suoi successori. \u00c8 nell'esercizio di questo comando che fu nominato commendatore dell\u2019Ordine del Cristo (Portogallo) come riconoscimento della cura che aveva profuso nell'addestramento militare dato ai giovani ufficiali portoghesi che gli erano stati affidati.\nAiutante di campo di Napoleone III.\nIl 12 febbraio 1852, il conte de Goyon ebbe l\u2019onore di entrare a far parte degli aiutanti di campo dell'imperatore. Fu costretto, a causa di questa nuova posizione, ad abbandonare in maggio il suo comando della Scuola di Cavalleria, tanto pi\u00f9 che il 19 aprile dello stesso anno fu nominato commissario straordinario del governo per i prigionieri politici. Dovendo giudicare circa 600 infelici, si rifece costantemente a quei principi di saggezza superiore propri del Principe-presidente, il quale voleva che la difesa fosse indipendente, che fosse apprezzato il pentimento, e che non voleva orfani politici, o che gli interessi dei bambini fossero compromessi dalla cattiva condotta dei genitori. Detenuti provenienti da 40 dipartimenti da lui giudicati, ne riconobbero l\u2019alto senso di giustizia e di umanit\u00e0 in una lettera indirizzata al Principe-presidente.\nNel 1853, quando il duca di Genova Ferdinando di Savoia-Genova (1822-1855) si rec\u00f2 in Francia, il generale de Goyon, per ordine dell\u2019imperatore, si mise a disposizione di S.A.R. che, soddisfatto del suo servizio, vedendo che gi\u00e0 era commendatore dell\u2019Ordine dei Santi Maurizio e Lazzaro, lo insign\u00ec del Gran cordone dello stesso ordine.\nNel settembre 1853, il generale Goyon fu inviato come capo missione, presso Sua Maest\u00e0 l\u2019Imperatore Francesco Giuseppe I d'Austria, per assistere alle grandi manovre ad Olm\u00fctz (in Moravia); fu accolto con grande rispetto insieme agli ufficiali sotto il suo comando. Questa missione rivest\u00ec un particolare interesse per l'arrivo ad Olm\u00fctz dell\u2019imperatore Nicola I di Russia proprio quando era gi\u00e0 nell\u2019aria la guerra di Crimea (1853-1856). Il generale torn\u00f2 in Francia verso la fine di ottobre, e l'imperatore soddisfatto dei risultati conseguiti nella missione, il 3 novembre 1853 lo nomin\u00f2 generale di divisione.\nNel 1854, il generale de Goyon fu nominato comandante della divisione di cavalleria attiva a Lun\u00e9ville, dove ebbe l'onore di ricevere Sua Maest\u00e0 Napoleone III al suo ritorno dalle terme di Plombi\u00e8res, nell'agosto del 1856. L'imperatore, dopo aver assistito alle manovre e ispezionato la sistemazione del campo, gli impianti e le attrezzature, espresse la sua piena soddisfazione al comandante e alle truppe, elargendo numerose ricompense.\nDurante questo comando il generale de Goyon fu chiamato all'onore di rappresentare l'imperatore, in occasione dell'inaugurazione della statua eretta dalla citt\u00e0 di Nancy al suo grande cittadino, il generale Antoine Drouot, e in occasione del passaggio della S.A.I. Arciduca d'Austria Massimiliano I del Messico a Lun\u00e9ville e Nancy. Per questo e in ricordo della sua missione in Austria, il Goyon fu insignito della croce di commendatore dell\u2019ordine imperiale di Leopoldo.\nCorpo di spedizione a Roma.\nIl 5 ottobre 1856, sostitu\u00ec il generale di Montr\u00e9al, messo a riposo per limite di et\u00e0, al comando della divisione impegnata nella occupazione di Roma (1856 - 28 maggio 1862). De Goyon interpret\u00f2 tale missione come una costante manifestazione di rispetto e di devozione della Francia nei confronti del Sommo Pontefice, ottenendone la immediata e completa fiducia. Per questo motivo il 10 giugno 1857 ottenne la Gran Croce dell\u2019Ordine di Pio IX.\nSotto il suo comando furono realizzate le nuove fortificazioni di Civitavecchia (1858\u00a0\u2013 1859 interamente progettate ed edificate dall\u2019esercito francese. Una targa di marmo bianco, fatta apporre dal Santo Padre in visita nel 1859, ne ricorda ai posteri i meriti dei soldati francesi.\nI successi franco-piemontesi nella Seconda guerra d'indipendenza italiana provocarono grande eccitazione nello Stato Pontificio. I sudditi del Santo Padre avrebbero voluto rispondere all'appello fatto dai patrioti italiani e ci furono numerose manifestazioni ostili al governo papale e alla presenza a Roma dei soldati francesi che erano l\u00ec appunto per sostenere e far rispettare il Papa.\nLa posizione del generale Goyon era estremamente difficile, perch\u00e9, come aiutante di campo dell'imperatore e come generale francese, poteva solo applaudire ai successi francesi in Italia, ma viceversa doveva smorzare gli entusiasmi del popolo per evitare che tali entusiasmi degenerassero in atti ostili al Papa o ai soldati francesi che lui poi sarebbe stato costretto a reprimere con la forza. A tal proposito ebbe frequenti dissapori con Francesco Saverio de M\u00e9rode, Ministro della guerra degli Stati di Papa Pio IX. Il suo atteggiamento equilibrato fu pienamente approvato a Parigi infatti l\u20198 agosto del 1858 fu promosso a Grande Ufficiale della Legion d'onore.\nIl Senato romano, riconoscente, assegn\u00f2 al generale Goyon, con voto unanime, e con l'approvazione del Santo Padre, in data 6 agosto nell'anno 2613 AUC (1859 dell'era cristiana), le lettere patenti della nobilt\u00e0 romana di alto grado, iscrivendolo nel libro d'oro del Patriziato Romano. Il Papa fece di pi\u00f9: permise al Senato di estendere gli stessi onori a sua moglie ed ai loro figli.\nL'imperatore, volendo ricompensarlo per i difficili e penosi servizi resi dopo il 1859, il 12 maggio 1860, insign\u00ec il generale de Goyon della Gran Croce dell'Ordine Imperiale della Legion d\u2019onore .\nNel mese di luglio 1860 il generale de Goyon aveva ricevuto l'invito ad andare a Parigi, ma pot\u00e9 farlo solo pi\u00f9 tardi. Prima di lasciare Roma, and\u00f2 a rendere il suo devoto e rispettoso omaggio al Santo Padre che, pensando che non sarebbe pi\u00f9 tornato, gli regal\u00f2 il suo ritratto. Il governo francese ritenne che, considerando la riduzione degli effettivi (vedi: Zuavi pontifici), il comando della spedizione di Roma potesse essere assunto da un generale di brigata e quindi Goyon poteva riprendere il suo servizio di aiutante dell'imperatore. Il 10 settembre fu per\u00f2 convocato presso il ministero della guerra a Parigi dove fu invitato a riassumere il vecchio comando a Roma.\nIl generale accett\u00f2 con entusiasmo di tornare a servire una causa che gli era cara ed il 15 settembre, salp\u00f2 da Tolone, portando con s\u00e9 il 7\u00ba reggimento di linea, una batteria di artiglieria e uno squadrone del 4\u00ba Ussari. Il 18 sbarc\u00f2 a Civitavecchia, and\u00f2 subito a Roma in vaticano dove per\u00f2 trov\u00f2 il Papa immerso nel pi\u00f9 profondo dolore avendo appena ricevuto la notizia del disastro di Castelfidardo (18 settembre 1860).\nIl generale cerc\u00f2 di tranquillizzare il Sommo Pontefice, ma si diede immediatamente da fare per porre rimedio alla minaccia dei piemontesi che occupavano l\u2019intera provincia di Viterbo. Il 5 ottobre, dietro suo ordine, arriv\u00f2 a Civitavecchia la seconda divisione, sbarcata, si diresse a Roma dove giunse il 9 proseguendo immediatamente divisa in due colonne, l\u2019una diretta a Viterbo e l\u2019altra a Velletri.\nI piemontesi furono costretti a ritirarsi davanti alle truppe francesi, che venivano in aiuto delle truppe pontificie. La situazione era delicata: non era opportuno un drastico coinvolgimento dell\u2019esercito francese, n\u00e9 tantomeno una sua sconfitta. Era necessario mantenere un atteggiamento energico, ma agire con prudenza.\nA queste difficolt\u00e0 se ne aggiunse un\u2019altra, quella della pressione sul territorio papale dell'esercito napoletano reduce della Battaglia del Garigliano (1860). L\u2019esercito francese prese sotto la sua egida questo esercito, sconfitto, ma ancora forte di - uomini perfettamente armati, con 40 cannoni, proteggendolo dagli attacchi provenienti da terra e dal mare. Il re Francesco II delle Due Sicilie, toccato dalla cura profusa dall'esercito francese nei confronti dei suoi sfortunati soldati, invi\u00f2 al generale Goyon la Gran Croce dell\u2019Insigne e reale ordine di San Gennaro.\nNel mese di ottobre 1861 il generale Goyon fu richiamato a Parigi, dove l'Imperatore, per rendere meno gravoso il suo impegno, il 6 novembre lo promosse comandante in capo della forza di occupazione assegnandogli un altro generale di divisione. Tornato a Roma, dove ebbe i complimenti del Papa per la promozione, riprese le sue funzioni che continuarono forse con minore difficolt\u00e0, dal momento che tutto ci\u00f2 che poteva essere fatto sotto il profilo militare era gi\u00e0 stato realizzato ed ora si trattava solo di conservare i risultati raggiunti. Giunse l'anno 1862 e, con esso, la crisi iniziata il 3 marzo con l\u2019insediamento del governo Rattazzi e destinata a durare diversi mesi.\nNel Senato Imperiale.\nL'imperatore, preso atto del beneplacito del senato, lo elev\u00f2 con decreto del 25 maggio alla dignit\u00e0 di senatore. Il 28 maggio entr\u00f2 per sorteggio a far parte del primo ufficio, e ne fu immediatamente nominato presidente, carica che egli accett\u00f2 di buon grado anche perch\u00e9 era una implicita approvazione del suo operato a Roma. Il Senato fece di pi\u00f9 nominandolo uno dei suoi vice-segretari. Nel senato, il conte de Goyon si si schier\u00f2 con i bonapartisti cattolici.\nChiamato a comandare, il 2 marzo 1867, il 6\u00ba Corpo d\u2019armata di stanza a Tolosa, l\u2019anno successivo, novembre 1868, fu posto in congedo per raggiunti limiti di et\u00e0, nonostante lui avesse rivendicato il diritto di restare in servizio attivo per aver rivestito a Roma il ruolo di comandante in capo.\nDal 1869 al 1870 diresse la Societ\u00e0 di Soccorso ai soldati feriti (S.S.B.M.), diventata dal 1940 la Croce Rossa francese.\nMorto a Parigi il 17 maggio 1870, fu sepolto con i suoi genitori nel cimitero di Montparnasse, Divisione 1.\nBibliografia.\n\"Goyon (Charles Marie Augustin, comte de)\" in: Robert et Cougny, \"Dictionnaire des parlementaires fran\u00e7ais\", 1889\nVicomte Ludovic de Magny, Le nobiliaire universel: ou, Recueil g\u00e9n\u00e9ral des g\u00e9n\u00e9alogies historiques et veridiques des maisons nobles de l'Europe, vol. 9, Institut Heraldique, 1866 Vedi :Le nobiliaire universel: ou, Recueil g\ufffdn\ufffdral des g\ufffdn\ufffdalogies historiques et ... - vicomte Ludovic de Magny - Google Livres\nR. Martin et Jean Tulard (dir.), Dictionnaire du Second Empire, Fayard, 1995"}
{"id": "6322960", "revid": "287204", "url": "https://it.wikipedia.org/wiki?curid=6322960", "title": "Campionati del mondo di corsa campestre 2017", "text": "Il XLII Campionato mondiale di corsa campestre si \u00e8 tenuto a Kampala, in Uganda, il 26 marzo 2017 al Kololo Independence Grounds. \u00c8 stata la 42\u00aa edizione, organizzata dalla IAAF. Si sono svolti per la prima volta in Uganda, e per la quinta in Africa. Vi hanno preso parte 553 atleti in rappresentanza di 59 nazioni. Il titolo maschile \u00e8 stato vinto da Geoffrey Kipsang Kamworor mentre quello femminile da Irene Chepet Cheptai.\n\u00c8 stata la prima edizione il cui programma ha previsto l'introduzione della staffetta mista, della lunghezza complessiva di 8\u00a0km, dove ogni atleta (quattro per squadra) ha percorso un giro del percorso gara, pari a 2\u00a0km di lunghezza.\nLa nazionale pi\u00f9 medagliata \u00e8 stata quella del Kenya con quattro medaglie d'oro, cinque d'argento e tre di bronzo, seguita da quella etiope e da quella ugandese. Altre tre nazioni sono entrate nel medagliere, ma con un'unica medaglia di bronzo: Turchia, Bahrein ed Eritrea.\nNazioni partecipanti.\nQui sotto sono elencate le nazioni che hanno partecipato a questi campionati (tra parentesi il numero degli atleti per ciascuna nazione). Hanno partecipato un totale di 553 atleti da 51 nazioni diverse."}
{"id": "6322961", "revid": "71433", "url": "https://it.wikipedia.org/wiki?curid=6322961", "title": "\u00c1lex Garc\u00eda", "text": ""}
{"id": "6322962", "revid": "287204", "url": "https://it.wikipedia.org/wiki?curid=6322962", "title": "Alejandro Garcia", "text": ""}
{"id": "6322971", "revid": "767487", "url": "https://it.wikipedia.org/wiki?curid=6322971", "title": "Ugo Sorani", "text": "Biografia.\nNato a Pitigliano, in provincia di Grosseto, da una influente famiglia ebraica del territorio, si laure\u00f2 in giurisprudenza a Pisa nel 1872, e inizi\u00f2 la professione di avvocato a Firenze, fungendo anche da segretario della comunit\u00e0 ebraica del capoluogo toscano. Numerose le pubblicazioni di carattere giuridico e politico-economico.\nNel 1900 \u00e8 eletto alla Camera dei deputati per il collegio di Scansano del distretto di Grosseto, poi rieletto una seconda volta nel 1904."}
{"id": "6323000", "revid": "118127824", "url": "https://it.wikipedia.org/wiki?curid=6323000", "title": "Pendolo di Kater", "text": "Il pendolo di Kater \u00e8 un pendolo reversibile a libera oscillazione ideato nel 1817 dal geodeta britannico Henry Kater. Lo strumento venne realizzato per l'utilizzo come gravimetro allo scopo di misurare l'accelerazione di gravit\u00e0. Il vantaggio \u00e8 che, a differenza dei precedenti pendoli gravimetri, non \u00e8 necessario determinare il baricentro e il centro di oscillazione del pendolo stesso, permettendo cos\u00ec una maggiore accuratezza. Per circa un secolo, fino agli anni trenta, il pendolo di Kater e le sue successive versioni sono stati lo strumento principale per misurare la forza di gravit\u00e0 terrestre nell'ambito dello studio della geodesia. Ad oggi lo strumento \u00e8 utilizzato per dimostrare i princ\u00ecpi di oscillazione del pendolo semplice.\nDescrizione.\nIl pendolo di Kater pu\u00f2 essere utilizzato per misurare l'accelerazione di gravit\u00e0 \"g\" in quanto il suo periodo di oscillazione \"T\" dipende solo su \"g\" e sulla lunghezza \"L\": [NB. traduzione automatica!]\nIl pendolo di Kater consiste in una barra di metallo rigida con due perni, ognuno di essi posizionato vicino alle estremit\u00e0 della barra. Lo strumento possiede sia un peso regolabile che pu\u00f2 essere spostato su e gi\u00f9 per la barra, sia un perno registrabile, per regolare i periodi di oscillazione. Il peso mobile viene regolato in maniera tale da equalizzare i periodi. A questo punto, il periodo \"T\" \u00e8 uguale al periodo di un pendolo semplice di lunghezza pari alla distanza tra i perni. Dal periodo e dalla distanza \"L\" misurata tra i perni, l'accelerazione di gravit\u00e0 pu\u00f2 essere calcolata con precisione."}
{"id": "6323003", "revid": "57342", "url": "https://it.wikipedia.org/wiki?curid=6323003", "title": "Toms Skuji\u0146\u0161", "text": "Carriera.\nNel 2018 passa alla Trek-Segafredo. Durante l'anno vince il Trofeo Lloseta-Andratx a Maiorca, una tappa e la classifica scalatori al Tour of California, il titolo nazionale a cronometro e la Tre Valli Varesine.\nNel 2019 si laurea campione lettone in linea, si piazza inoltre al nono posto alla Strade Bianche, quindicesimo nella prova su strada dell'europeo di Akmaar, undicesimo alle Primus Classic, ventunesimo nella prova su strada del mondiale di ciclismo nello Yorkshire, dopo essere stato in fuga, e terzo alla Tre Valli Varesine."}
{"id": "6323004", "revid": "1543377", "url": "https://it.wikipedia.org/wiki?curid=6323004", "title": "Campionato di Formula E 2017-2018", "text": "Il Campionato di Formula E 2017-2018 (per ragioni commerciali denominato ABB Formula E 2017-2018 - Championship) \u00e8 stata la quarta edizione del campionato dedicato alle monoposto elettriche, che \u00e8 iniziata il 2 dicembre 2017 e si \u00e8 conclusa il 15 luglio 2018. Il titolo piloti \u00e8 stato vinto dal francese Jean-\u00c9ric Vergne con la scuderia Techeetah, mentre il titolo costruttori \u00e8 stato vinto dalla tedesca Audi Sport ABT.\nRegolamento e aspetti tecnici.\nGomme.\nLe gomme sono fornite per tutte le squadre da Michelin; sono derivate da quelle stradali ma montate su cerchioni da gara con una dimensione di 18 pollici. L\u2019azienda fornisce una sola mescola, non esistono quindi gomme da asciutto o da bagnato.\nCalendario.\nIl calendario della stagione 4 aveva inizialmente previsto 14 appuntamenti, con inizio il 2 dicembre a Hong Kong e chiusura il 28-29 luglio a Montr\u00e9al, ma il 19 dicembre 2017 l'amministrazione della citt\u00e0 canadese ha annunciato di non avere pi\u00f9 intenzione di finanziare l'E-Prix locale, dunque la doppia gara conclusiva viene quindi eliminata dal calendario. L'ultima tappa non viene sostituita, portando a 12 il numero delle gare.\nI nuovi E-Prix annunciati per la stagione 4 si sarebbero dovuti svolgere a San Paolo, Santiago del Cile, Zurigo oltre all'ingresso dell'Italia con l'E-Prix di Roma. Il 19 giugno 2017 viene ufficializzato l'E-Prix di Roma da disputarsi il 14 aprile 2018 sul Circuito cittadino dell'EUR creato per l'occasione. Viene annunciato ufficialmente anche l'E-Prix di Zurigo, che riporta dopo 64 anni le corse automobilistiche sul suolo svizzero.\nIl 7 dicembre 2017 viene invece annunciato lo spostamento alla stagione successiva dell'E-Prix di San Paolo, che viene sostituito dall'E-Prix di Punta del Este, gi\u00e0 presente nella prima e seconda stagione della categoria.\nIl campionato 2017-2018 in Italia \u00e8 stato trasmesso in diretta e in chiaro da Mediaset su Italia 1 e Italia 2 sul digitale terrestre con il commento di Nicola Villani e Francesco Neri.\nRisultati e Classifica.\nClassifica piloti.\nI punti sono assegnati ai primi 10 classificati in ogni gara, a colui che parte in Pole Position e al pilota con il giro pi\u00f9 veloce in gara classificato nei primi 10. I punti sono assegnati seguendo questa struttura:"}
{"id": "6323005", "revid": "729795", "url": "https://it.wikipedia.org/wiki?curid=6323005", "title": "Prima guerra turco-egiziana", "text": ""}
{"id": "6323007", "revid": "729795", "url": "https://it.wikipedia.org/wiki?curid=6323007", "title": "Seconda guerra turco-egiziana", "text": ""}
{"id": "6323011", "revid": "86694772", "url": "https://it.wikipedia.org/wiki?curid=6323011", "title": "Teatro Greco", "text": ""}
{"id": "6323012", "revid": "228587", "url": "https://it.wikipedia.org/wiki?curid=6323012", "title": "Nuvola (disambigua)", "text": ""}
{"id": "6323019", "revid": "347132", "url": "https://it.wikipedia.org/wiki?curid=6323019", "title": "Lomazzo Milanese", "text": "Lomazzo Milanese costituiva una delle due parti in cui per secoli fu diviso l'odierno comune di Lomazzo, insieme con la parte comasca dell'abitato.\nStoria.\nNell'ambito delle guerre medievali fra Milano e Como, la localit\u00e0 di Lomazzo fin\u00ec per trovarsi in una posizione strategica ambita da entrambe le duellanti. L'accordo di pace comport\u00f2 la spartizione dell'abitato fra le due province per oltre cinquecento anni. La parte meneghina, incentrata sulla parrocchia di San Vito, corrispondeva alla met\u00e0 occidentale del paese.\nA porre fine alla divisione dell'abitato fu Napoleone che dapprima trasport\u00f2 la parte milanese in territorio comasco, e poi decise la fusione dei comuni dal 1809. Anche gli austriaci al loro ritorno, dopo un'iniziale titubanza, confermarono il provvedimento. "}
{"id": "6323021", "revid": "287204", "url": "https://it.wikipedia.org/wiki?curid=6323021", "title": "Loredana Mapelli", "text": "Biografia.\nBallerina solista e Prima ballerina al Teatro alla Scala di Milano.\nInizia gli studi di danza classica nel 1961 con le \u00e9toile Edda Martignoni e Luciana Novaro. Viene ammessa alla Scuola di Ballo del Teatro alla Scala conseguendo il Diploma. Entra a far parte del Corpo di Ballo della Scala venendo successivamente nominata Solista (1982) e poi Prima Ballerina(1990).\nPartecipa ai pi\u00f9 famosi balletti con i principali coreografi internazionali, tra gli altri Rudolf Nureyev e Maurice B\u00e9jart. Nel 1978 interpret\u00f2 il ruolo della Folgore nel balletto Excelsior durante il Bicentenario del Teatro alla Scala e immortalato dalla Rai in diretta e oggi visibile in un DVD storico.\nHa ballato con grandi interpreti come Dame Margot Fonteyn, Rudolf Nureyev, Carla Fracci, Luciana Savignano, Elettra Morini, Paolo Bortoluzzi.\nDopo l\u2019addio alle scene, ottiene il Diploma Scaligero di Insegnante Classico Accademica con ulteriore Diploma della Regione Lombardia."}
{"id": "6323022", "revid": "757396", "url": "https://it.wikipedia.org/wiki?curid=6323022", "title": "Louis Olinde", "text": ""}
{"id": "6323025", "revid": "1543377", "url": "https://it.wikipedia.org/wiki?curid=6323025", "title": "Canottaggio ai Giochi della XVIII Olimpiade - Quattro con maschile", "text": "La competizione del Quattro con maschile dei Giochi della XVIII Olimpiade si \u00e8 svolta dal 11 al 15 ottobre 1964 nel bacino del Lago Sagami a Sagamihara."}
{"id": "6323026", "revid": "124123", "url": "https://it.wikipedia.org/wiki?curid=6323026", "title": "Renato Longega", "text": ""}
{"id": "6323048", "revid": "61051", "url": "https://it.wikipedia.org/wiki?curid=6323048", "title": "Dayane Da Rocha", "text": ""}
{"id": "6323052", "revid": "111456718", "url": "https://it.wikipedia.org/wiki?curid=6323052", "title": "Venere, Vulcano e Marte", "text": "Venere, Vulcano e Marte, conosciuto anche come Marte e Venere sorpresi da Vulcano, \u00e8 un dipinto a olio su tela di Jacopo Tintoretto, eseguito intorno al 1551-1552 e conservato nell'Alte Pinakothek di Monaco di Baviera.\nAll'interno di una camera da letto dal puro stile rinascimentale, nella quale regna il silenzio pi\u00f9 totale, il Dio del fuoco e del ferro Vulcano (il nome latino di Efesto) si avvicina alla moglie, la Dea dell'Amore Venere (o Afrodite), e le toglie la stoffa che la stessa si era posata sopra al pube per coprirsi in tutta fretta. Infatti il marito era entrato di soprassalto nella stanza, convinto di cogliere la donna in flagrante con l'amante che, preso alla sprovvista, si \u00e8 dovuto nascondere sotto al letto. Il Dio Vulcano per\u00f2 non se n'\u00e8 accorto; solo il cane sa dove si trova Marte, il Dio della guerra e amante di Venere. Lei, a met\u00e0 tra lo sconcerto e lo stupore, ha ancora il braccio sinistro mezzo sospeso nell'intento di coprirsi. In una culla a fianco al suo letto si trova il figlio, Cupido (o Eros), che dorme beato ignaro di cosa sta succedendo o ben consapevole di cosa sia gi\u00e0 successo nella stanza. \nPer quanto si tratti di una scena della mitologia classica greco-romana, l'ambiente e lo stile sono visibilmente rinascimentali e pi\u00f9 precisamente veneziani. L'arredo \u00e8 sfarzoso ed \u00e8 tipico di una casa nobile: lo si pu\u00f2 notare dai finissimi broccati sui letti, dallo specchio curvo sullo sfondo e dalle piastrelle del pavimento."}
{"id": "6323054", "revid": "484362", "url": "https://it.wikipedia.org/wiki?curid=6323054", "title": "Chasmata di Venere", "text": "Segue una lista dei chasmata presenti sulla superficie di Venere. La nomenclatura di Venere \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nI chasmata di Venere portano il nome di divinit\u00e0 e personaggi mitologi femminili legati alla caccia e alla Luna."}
{"id": "6323059", "revid": "88740", "url": "https://it.wikipedia.org/wiki?curid=6323059", "title": "Bobritzsch-Hilbersdorf", "text": "Bobritzsch-Hilbersdorf \u00e8 un comune di 5.801 abitanti della Sassonia, in Germania. \u00c8 stato creato dall'unione dei comuni di Bobritzsch e Hilbersdorf, ed esiste effettivamente dal 1\u00ba gennaio 2012.\nAppartiene al circondario (\"Landkreis\") della Sassonia centrale (targa FG)."}
{"id": "6323063", "revid": "214753", "url": "https://it.wikipedia.org/wiki?curid=6323063", "title": "Evgenij Pe\u010d\u00ebnkin", "text": "Biografia.\nAtletica leggera.\nPe\u010d\u00ebnkin ha praticato l'atletica leggera per lunga parte della sua carriera sportiva. Specialista negli ostacoli, ha partecipato a tre olimpiadi competendo nei 110 hs ad , a e ad , arrivando ai quarti di finale sia nel 1996 che nel 2004 mentre nel 2000 si ferm\u00f2 al primo turno. Ai mondiali invece non super\u00f2 le batterie di qualificazione a Stoccarda 1993 mentre giunse sesto a Edmonton 2001, gareggiando nella finale vinta da Allen Johnson. Ha vinto la medaglia d'oro ai mondiali juniores di Seoul 1992 nei 110hs e ha gareggiato anche del salto in lungo piazzandosi al quinto posto finale, rappresentando la Comunit\u00e0 degli Stati Indipendenti.\nBob.\nPass\u00f2 al bob a 32 anni, nel 2005 come frenatore per la squadra nazionale russa ed esord\u00ec in Coppa del Mondo all'avvio della stagione 2005/06, il 10 dicembre 2005 a Igls dove si piazz\u00f2 al 28\u00ba posto nel bob a due. Dal 2006/07 inizi\u00f2 a gareggiare anche in \"Coppa Nordamericana\" e in \"Coppa Europa\". Colse il suo unico podio in Coppa del Mondo il 13 gennaio 2008 a Cortina d'Ampezzo quando fu secondo nella gara a quattro con Aleksandr Zubkov, Filipp Egorov e Aleksej Seliv\u00ebrstov.\nPrese parte a due edizioni dei campionati mondiali piazzandosi 10\u00ba nel bob a quattro ad Altenberg 2008 (pilotato da Evgenij Popov) e 21\u00ba nel bob a due a Lake Placid 2009 con Aleksej Gorla\u010d\u00ebv mentre agli europei conta una presenza e l'undicesimo posto raggiunto il 23 gennaio 2010 a Igls 2010 in coppia con Dmitrij Abramovi\u010d, in quella che fu la sua ultima gara della carriera."}
{"id": "6323070", "revid": "1543377", "url": "https://it.wikipedia.org/wiki?curid=6323070", "title": "Clean Freak! Aoyama kun", "text": " \u00e8 un manga scritto e disegnato da Taku Sakamoto, edito da Sh\u016beisha dal 20 maggio 2014 al 4 gennaio 2018. Un adattamento anime, realizzato da Studio Hibari, \u00e8 stato trasmesso in Giappone tra il 2 luglio e il 17 settembre 2017.\nMedia.\nManga.\nIl manga, scritto e disegnato da Taku Sakamoto, dopo essere stato serializzato in un primo momento sulla rivista \"Miracle Jump\" di Sh\u016beisha dal 20 maggio 2014, \u00e8 stato trasferito su \"Weekly Young Jump\" dove \u00e8 proseguito dal 29 gennaio 2015 al 4 gennaio 2018. I vari capitoli sono stati raccolti in tredici volumi \"tank\u014dbon\", pubblicati tra il 19 gennaio 2015 e il 19 marzo 2018.\nAnime.\nAnnunciato il 2 febbraio 2017 sul \"Weekly Young Jump\" di Sh\u016beisha, un adattamento anime, prodotto da TMS Entertainment e diretto da Kazuya Ichikawa presso Studio Hibari, \u00e8 andato in onda dal 2 luglio al 17 settembre 2017. Le sigle di apertura e chiusura sono rispettivamente \"White\" dei Bentham e di Ry\u014dtar\u014d Okiayu, Tomokazu Seki, S\u014dichiro Hoshi, Daisuke Sakaguchi e Hiroyuki Yoshino. In tutto il mondo, ad eccezione dell'Asia, gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll."}
{"id": "6323076", "revid": "599013", "url": "https://it.wikipedia.org/wiki?curid=6323076", "title": "Antonio Curreri", "text": "Carriera.\nNel 1976 ha allenato il femminile di Vittorio Pino, arrivando secondo in classifica nel campionato di Serie A e vincendo la Coppa Italia; nel 1980 ha invece conquistato un terzo posto in classifica in massima serie.\nVittorio Pino porta lui e tutta la squadra del Milan nella stagione 1981 all', con cui vince sia la Coppa Italia che il campionato; bissa il successo in campionato nella stagione seguente, nella quale vince di nuovo anche la Coppa Italia. Anche nel 1983 riesce a completare il \"double\" nazionale vincendo sia la Coppa Italia che il campionato di Serie A.\n\u00c8 assunto dal presidente dell'altra squadra rossonera, il Milan 82 di Mario Pagano, con cui nella stagione 1987-1988 arriva quarto in classifica in Serie A, quarto nella stagione 1989-1990, mentre nella stagione 1991-1992 porta le rossonere del Milan 82 a vincere il loro primo ed unico scudetto.\nDopo un periodo in massima serie al (con cui subentra a stagione in corso nella Serie A 1997-1998 arrivando settimo in classifica), allena le rossonere anche nella stagione 2000-2001, dimettendosi dall'incarico nel gennaio del 2001, dopo complessive 10 partite allenate. Nella stagione 2001-2002 ritorna sulla panchina rossonera per una singola partita (la quarta giornata di campionato) al posto dell'esonerato Paolo Novellino."}
{"id": "6323105", "revid": "933835", "url": "https://it.wikipedia.org/wiki?curid=6323105", "title": "Mitridatici", "text": ""}
{"id": "6323109", "revid": "2226492", "url": "https://it.wikipedia.org/wiki?curid=6323109", "title": "Roma TPL", "text": "Roma TPL S.c.a.r.l. \u00e8 un'azienda privata italiana attiva nel settore del trasporto pubblico e concessionaria della gestione di un centinaio di linee, perlopi\u00f9 periferiche, della rete autobus di Roma oltre che della sorveglianza delle corsie preferenziali.\nStoria.\nUn primo ingresso di attori privati nella gestione della rete autobus di Roma si ebbe in occasione del Giubileo del 2000 per la gestione delle cosiddette linee J, aggiudicata ad un'associazione temporanea di imprese composta da APM, ARPA, SITA e Transdev. Dopo la soppressione di quelle linee l'ATI si riun\u00ec nel consorzio Tevere TPL al fine di aggiudicarsi una gara bandita da ATAC, allora agenzia della mobilit\u00e0 del comune di Roma, per la gestione di alcune linee periferiche e delle autolinee notturne. In entrambi i casi la societ\u00e0 svolse il servizio con vetture noleggiate da ATAC.\nRoma TPL fu costituita legalmente il 28 maggio 2009 a Perugia per prendere parte ad una gara d'appalto bandita da ATAC per la gestione di un centinaio di linee autobus, perlopi\u00f9 concentrate nelle periferie e in parte gi\u00e0 gestite dalla societ\u00e0 Tevere TPL, per un totale di 28 milioni di vetture/chilometro.\nRoma TPL vinse la gara e stipul\u00f2 nel 2010 un contratto di servizio con Roma Capitale con scadenza fissata nel 2018 e al fine di garantire il servizio ATAC vendette all'azienda parte del parco mezzi, gi\u00e0 utilizzato a noleggio dal precedente gestore. Il 30 settembre 2011 Roma TPL assorb\u00ec per incorporazione Tevere TPL, rimasta concessionaria della gestione delle linee autobus notturne, tornate ad ATAC nel 2014. Nel corso dei primi anni 2010 la societ\u00e0 ha portato avanti il rinnovo del parco mezzi acquistando nuove vetture (principalmente BredaMenarinibus Avancity+ L e Vivacity+ C, Iveco Bus Urbanway 12, Temsa Avenue), con alcuni esemplari acquistati usati da operatori europei.\nNel 2017 il socio COTRI ha acquistato le quote di Viaggi &amp; Turismo Marozzi, divenendo il socio di maggioranza dell'azienda.\nAlla scadenza del contratto nel 2018 quest'ultimo \u00e8 stato prorogato pi\u00f9 volte fino alla pubblicazione definitiva del bando per la gestione delle linee, che prevede tuttavia la suddivisione in due lotti distinti.\nNel 2021 l'azienda, al fine di sopperire la mancanza di mezzi dovuti a guasti e incendi della flotta esistente, decide di comprare alcune vetture usate da integrare nella flotta, come dei VDL Citea presi dalla Finlandia, Germania e Paesi Bassi, o Mercedes Benz Sprinter per la gestione delle linee in zone dove \u00e8 difficile transitare con un autobus da 12 metri.\nAttivit\u00e0.\nL'azienda gestisce in totale 103 autolinee, concentrate perlopi\u00f9 nelle periferie.\nDati societari.\nRoma TPL \u00e8 una societ\u00e0 consortile a responsabilit\u00e0 limitata con un capitale sociale di 30 milioni di euro. I soci sono due: Umbria TPL e Mobilit\u00e0 (33,3%) e COTRI (66,7%), un'altra societ\u00e0 consortile a responsabilit\u00e0 limitata formata dagli operatori Autoservizi Troiani, Mauritius Autotrasporti e Societ\u00e0 Autolinee Pubbliche (SAP).\nImpianti e rimesse.\nLa sede principale \u00e8 in via Antonio Fontanesi, 24 a Roma in zona Tor Sapienza (Municipio V). L'azienda gestisce tre impianti per il rimessaggio dei mezzi:\nIn passato l'azienda ha posseduto altri due depositi in via di Castel di Leva, quest'ultimo dismesso nel 2015, e un altro in zona Acilia Sud, dismesso nel 2010\nParco mezzi.\nRoma TPL dispone di circa 500 autobus alimentati a gasolio, con un solo esemplare ibrido gasolio-elettrico. Tutti i mezzi circolanti sono dotati di sistemi automatic vehicle monitoring (AVM), computer di bordo, telecamere per la videosorveglianza e conta passeggeri."}
{"id": "6323110", "revid": "287204", "url": "https://it.wikipedia.org/wiki?curid=6323110", "title": "Rosina Mantovani Gutti", "text": "Biografia.\nSi form\u00f2 sotto la guida del padre Alessandro Mantovani, pittore ferrarese che nel 1835 si era trasferito a Roma, dove partecip\u00f2 alla decorazione di palazzo Bolognetti-Torlonia, a Piazza Venezia, distrutto nel 1903. Rosina Mantovani Gutti entr\u00f2 poi nell'orbita del pittore nazareno Ludovico Seitz che \u00e8 stato direttore della Pinacoteca Vaticana e acquis\u00ec col tempo padronanza di s\u00e9 nell'espressione artistica, soprattutto nel disegno, nel pastello e nell'acquarello e scelse di dedicarsi al ritratto, in particolare a quello di donne e di bambini.\nNel 1899 a Torino espose una serie di pastelli, delicati nei toni, dolci e vaporosi nelle sfumature. A Parigi, alla Galleria Henri Graves in rue Caumartin 18, dal 2 al 20 maggio del 1905 present\u00f2 dipinti e pastelli. Il suo romantico e delicato \"Fare la pace\" (\"The Peacemaker\"), realizzato a disegno e ad acquarello, nel 1905 fu inserito in una pubblicazione londinese sulle donne pittrici di tutto il mondo. Oggi \"Fare la pace\" \u00e8 conservata al museo Kingston Lacy Estate, Dorset ed \u00e8 probabilmente il suo disegno pi\u00f9 noto\u02d0 \u00e8 stato inciso da Albert J. Mullett, di Melbourne.\nSi stabil\u00ec a Parigi all'inizio del novecento, dopo un soggiorno a Londra e pass\u00f2 un lungo periodo a Francoforte sul Meno. Sue opere si trovano nelle collezioni Spencer, Schneider de Firest, Murat, D'Araconcurt, Castellane e Wanderbildt. Ottenne commesse da privati - italiani, inglesi, francesi - in particolare da famiglie borghesi e nobili romane. Esegu\u00ec un ritratto di Eleonora Duse e fece anche il \"Ritratto della regina Margherita\", il \"Ritratto della principessa Pallavicino\", il \"Ritratto della duchessa Grazioli e figli\" e il \"Ritratto di Franca Spalletti Florio\". Anche nel 1932 sue opere sono state presentate a Parigi, insieme a quelle di sua figlia Emanuela Fabbricotti.\nUn appuntamento, importante per l'epoca, \u00e8 stata la Mostra di arte italiana dal 1800 a oggi che si svolse a Berlino nel 1937. All'Accademia delle arti di Prussia, nella quinta sala, oltre a quelle di Rosina Mantovani Gutti, furono esposte opere grafiche di altri artisti italiani, tra cui Leonetta Cecchi Pieraccini, Luigi Servolini, Diego Pettinelli e Bruno da Osimo.\nEventi.\nUn anno dopo la morte del padre usc\u00ec una monografia, con dedica alla figlia, che conteneva appunti di Alessandro Mantovani su scuole di pittura, dall'epoca paleocristiana al settecento.\nRosina Mantovani Gutti ha donato all'Accademia di San Luca una sua opera a pastello\u02d0 \u00e8 il ritratto suo padre Alessandro."}
{"id": "6323111", "revid": "2519", "url": "https://it.wikipedia.org/wiki?curid=6323111", "title": "Distretto governativo dell'Alto Palatinato", "text": ""}
{"id": "6323112", "revid": "102199673", "url": "https://it.wikipedia.org/wiki?curid=6323112", "title": "P\u00ebtr Makar\u010duk", "text": "Biografia.\nCompete dagli anni a cavallo tra i 90 e i 2000 come frenatore per la squadra nazionale russa. Colse due podi in Coppa del Mondo, il primo l'11 marzo 2001 a Lake Placid, quando fu terzo nel bob a quattro nell'ultima gara della stagione 2000/01; ottenne anche un secondo posto, suo miglior risultato in carriera, il 29 gennaio 2006 ad Altenberg, nella gara a quattro con Evgenij Popov, Filipp Egorov e Aleksej Andrjunin.\nMakar\u010duk prese parte a due edizioni dei Giochi olimpici invernali giungendo 15\u00ba nel bob a due e 8\u00ba nel bob a quattro a gareggiando negli equipaggi condotti da Evgenij Popov mentre a si piazz\u00f2 9\u00ba nella gara a quattro pilotato sempre da Popov.\nAi campionati mondiali detiene inoltre quali migliori piazzamenti il nono posto nel bob a quattro ottenuto ad Altenberg 2000. \nHa disputato la sua ultima gara il 19 novembre 2006 vincendo la tappa di Calgary della \"Coppa Nordamericana\" 2006/07 con Aleksandr Zubkov a pilotare la slitta."}
{"id": "6323114", "revid": "1305772", "url": "https://it.wikipedia.org/wiki?curid=6323114", "title": "Super Battletank", "text": "Super Battletank, anche pubblicato come Garry Kitchen's Super Battletank: War in the Gulf, \u00e8 un videogioco di simulazione sviluppato da Imagineering e pubblicato nel 1992 da Absolute Entertainment per Super Nintendo Entertainment System e Sega Mega Drive. Sequel di \"Battle Tank\" (1990), il gioco \u00e8 stato convertito per Game Boy e Game Gear, ha ricevuto un seguito, \"Super Battletank 2\" (1994), e un remake per Game Boy Advance, pubblicato con i titoli \"Operation Armored Liberty\" e \"Armoured Assault\".\nAmbientato nella Guerra del Golfo, in \"Super Battletank\" il giocatore controlla un carro armato M1 Abrams."}
{"id": "6323120", "revid": "767487", "url": "https://it.wikipedia.org/wiki?curid=6323120", "title": "Stratonice di Cappadocia", "text": "Biografia.\nOrigini familiari.\nStratonice era figlia dell'imperatore seleucide Antioco II Teo e di Laodice I; era quindi sorella di Seleuco II Callinico, Antioco Ierace, Laodice e Apama e sorellastra di Antioco (figlio di Antioco II e Berenice \"Sira\").\nRegina di Cappadocia.\nNel 255 a.C. Ariarate III di Cappadocia fu riconosciuto come sovrano indipendente da Antioco II, che gli diede in sposa nello stesso anno la figlia, Stratonice; dal matrimonio nacque un figlio, Ariarate IV di Cappadocia, che succedette il padre alla sua morte."}
{"id": "6323123", "revid": "933835", "url": "https://it.wikipedia.org/wiki?curid=6323123", "title": "Stratonice III", "text": ""}
{"id": "6323124", "revid": "729019", "url": "https://it.wikipedia.org/wiki?curid=6323124", "title": "MetroLink (Saint Louis)", "text": "Il MetroLink \u00e8 la rete tranviaria a servizio della Greater St. Louis, nello Stato del Missouri. Si compone di due linee, identificate con colori diversi, per una lunghezza totale di 74\u00a0km con 37 stazioni. \u00c8 al 2015, con i suoi passeggeri, la seconda rete tranviaria pi\u00f9 trafficata di tutto il Midwest, dietro solo alla rete di Minneapolis.\nLa prima sezione della linea rossa venne attivata tra North Hanley e 5th &amp; Missouri il 31 luglio 1993. Nel 1994, 2001 e 2003 la linea venne prolungata rispettivamente fino a Lambert Airport Main, College e Shiloh-Scott. Il 26 agosto 2006, con l'apertura della diramazione tra Forest Park e Shrewsbury-Lansdowne, venne attivata la linea blu."}
{"id": "6323126", "revid": "599013", "url": "https://it.wikipedia.org/wiki?curid=6323126", "title": "Mario Silvetti", "text": "Carriera.\nInizia ad allenare nel 1983 nella femminile, con cui arriva secondo in classifica nel campionato di Serie C. Allena la squadra sarda in questa categoria fino alla stagione 1988-1989, anno in cui vince il campionato ottenendo la promozione in Serie B. Alla sua prima stagione in seconda serie la squadra sarda vince il campionato, ottenendo quindi la prima promozione in Serie A della sua storia.\nNella stagione 1990-1991 esordisce in massima serie con la Torres, terminando il campionato al quinto posto in classifica e vincendo la prima Coppa Italia nella storia della societ\u00e0 sassarese; nella stagione 1991-1992 migliora il piazzamento dell'anno precedente: le rossoblu arrivano infatti quarte in classifica, riuscendo quindi anche a partecipare ai play-off per l'assegnazione dello Scudetto. Nel 1992 lascia dopo nove stagioni consecutive la panchina della Torres femminile per andare a fare il direttore tecnico della maschile, con la quale nella stagione 1992-1993 vince il Campionato Nazionale Dilettanti 1992-1993 ottenendo la promozione in Serie C2. Dal 1996 al 1998 allena la nazionale femminile Under-20, con la quale nel 1997 prende parte ai campionati europei di categoria. Nel 1993 e dal 1995 al 1998 \u00e8 inoltre anche vice allenatore della nazionale maggiore femminile italiana, con cui arriva secondo nel campionato europeo di Italia 1993, perdendo la finale contro la Norvegia.\nTerminata l'esperienza in Nazionale torna ad allenare a livello di club: nel gennaio del 1999 subentra infatti a stagione in corso sulla panchina del Cabras, con cui conclude il campionato di Serie B con un quarto posto in classifica nel girone C. L'anno seguente viene riconfermato dal Cabras, con cui vince il campionato, centrando la promozione in massima serie. Nel campionato successivo passa all', con cui ottiene un ottavo posto in Serie A. Dopo una stagione di inattivit\u00e0, nella stagione 2002-2003 arriva secondo campionato di Serie A2 (che aveva sostituito la Serie B come secondo livello del campionato femminile) con la (venendo promosso in massima serie), mentre nella stagione 2003-2004 allena la Primavera della Torres maschile. Torna quindi all'Atletico Oristano, societ\u00e0 con cui nella stagione 2004-2005 arriva ottavo nella Serie A femminile, centrando quindi la salvezza.\nSuccessivamente nel 2005 torna ad allenare per un biennio nel calcio maschile; in particolare, nella stagione 2005-2006 ottiene un nono posto in classifica nell'Eccellenza sarda col (dove era subentrato dall'undicesima giornata di campionato), mentre nell'annata seguente allena nel medesimo campionato il Ghilarza, con cui ottiene un sesto posto in classifica. Nel 2007 torna nel calcio femminile: nella stagione 2007-2008 e nella stagione 2008-2009 allena infatti l'Atletico Oristano in Serie A2, ottenendo rispettivamente un settimo ed un decimo posto in classifica. Durante la stagione 2010-2011 guida invece il , in Serie B. Torna poi per la quarta volta in carriera all'Atletico Oristano nella stagione 2013-2014, centrando un sesto posto in classifica in Serie B, campionato che a partire da quella stagione \u00e8 nuovamente il secondo livello del calcio femminile italiano.\nNel 2014 torna a distanza di 22 anni ad allenare la Torres femminile, club nel quale durante la stagione 2014-2015 arriva sesto in classifica in Serie A ed esordisce nelle coppe europee, partecipando alla UEFA Women's Champions League, nella quale le sarde vengono eliminate negli ottavi di finale. Nella stagione 2015-2016 torna nuovamente all'Atletico Oristano, in Serie B."}
{"id": "6323129", "revid": "104458", "url": "https://it.wikipedia.org/wiki?curid=6323129", "title": "Dirlaret", "text": ""}
{"id": "6323130", "revid": "729019", "url": "https://it.wikipedia.org/wiki?curid=6323130", "title": "Los Angeles (contea di La Salle)", "text": "Los Angeles \u00e8 una comunit\u00e0 non incorporata degli Stati Uniti d'America della contea di La Salle nello Stato del Texas.\nGeografia fisica.\nLos Angeles si trova sulla State Highway 97 tredici miglia a est di Cotulla, nel nord della contea di La Salle."}
{"id": "6323131", "revid": "599013", "url": "https://it.wikipedia.org/wiki?curid=6323131", "title": "Rodri (calciatore 1996)", "text": "Caratteristiche tecniche.\nGioca prevalentemente come mediano davanti alla difesa, duttile tatticamente, pu\u00f2 agire anche come difensore centrale, abile soprattutto nell'impostare l'azione verticalizzando con lanci lunghi. Sa farsi valere anche nel gioco aereo. I suoi punti di forza sono recuperare i palloni nella zona mediana del campo e saper duellare sui contrasti di gioco.\nCarriera.\nClub.\nEsordi e Villarreal.\nCresce calcisticamente per sei anni nelle giovanili dell', per poi passare nell'estate 2013 al giocando dal febbraio 2015 per due stagioni, con la squadra B. Tuttavia il debutto in prima squadra avviene il 17 dicembre 2015 in un incontro di Coppa del Re in trasferta vinto 2-0 contro l', dove ha giocato tutti i 90'. Il 17 aprile 2016 fa il suo esordio anche in Liga spagnola, nella partita giocata in trasferta contro il dove ha sostituito al 72\u00ba Denis Su\u00e1rez. Il 4 novembre 2016 ha fatto il suo debutto anche in Europa League andando anche a segno nella vittoria in trasferta per 2-1 contro i turchi dell'. Il 18 febbraio 2018 nella partita giocata in trasferta contro l' sigla la sua prima rete con il \"Submarino Amarillo\".\nAtl\u00e9tico Madrid.\nIl 24 maggio firma un contratto quinquennale con l'Atl\u00e9tico Madrid. Realizza il primo gol in \"rojiblanco\" in occasione della vittoria in rimonta per 3-2 contro l'. Chiude la stagione con 47 presenze e 3 gol, risultando uno dei migliori della squadra.\nManchester City.\nIl 3 luglio 2019 i \"Colchoneros\" comunicano il pagamento della clausola rescissoria di Rodri (pari a 70 milioni di euro) da parte del . Il giorno successivo arriva anche la conferma del club inglese. Il 14 settembre successivo, sigla la sua prima rete con i \"Citizens\" nella partita persa per 3-2 in trasferta contro il . Il 1\u00ba marzo 2020 segna una rete di testa, in finale di Coppa di Lega inglese nella partita vinta per 2-1 contro l'.\nNazionale.\nHa compiuto la trafila delle nazionali giovanili spagnole, collezionando delle presenze con l'Under-16 ed Under 19 spagnola, con quest'ultima nell'estate 2015 ha preso parte all'Europeo Under-19 2015 in Grecia, arrivando fino alla finale disputata contro la Russia, vincendo l'oro. Nel giugno 2017 Viene poi convocato per l'Europeo Under-21 2017 in Polonia facendo il suo esordio nella partita contro i pari et\u00e0 della Serbia il 23 giugno seguente; Giungendo fino in fondo alla manifestazione, perdendo in finale 1-0 contro la Germania. Il 10 ottobre dello stesso anno, realizza la sua prima rete con l'Under-21 nella partita valida alla qualificazione agli Europei del 2017, vinta per 4-1 in trasferta contro la Slovacchia.\nNel marzo 2018 riceve la sua prima convocazione nella nazionale maggiore, dal CT Julen Lopetegui, per le due amichevoli in programma il 23 e 27 dello stesso mese, rispettivamente contro Germania e Argentina, diventando il calciatori pi\u00f9 giovane nella storia del Villareal a essere convocato. Debutta in nazionale il 23 marzo successivo, nella partita in trasferta contro la Germania, subentrando all'82\u00ba minuto a Thiago Alc\u00e1ntara; gara terminata 1-1. Sempre contro i tedeschi realizza la sua prima rete in nazionale il 17 novembre 2020 nello storico successo per 6-0 degli iberici.\nStatistiche.\nPresenze e reti nei club.\n\"Statistiche aggiornate al 10 ottobre 2021.\""}
{"id": "6323142", "revid": "104458", "url": "https://it.wikipedia.org/wiki?curid=6323142", "title": "St. Antoni", "text": ""}
{"id": "6323146", "revid": "1391549", "url": "https://it.wikipedia.org/wiki?curid=6323146", "title": "Sulphur (Contea di Bowie)", "text": ""}
{"id": "6323148", "revid": "486946", "url": "https://it.wikipedia.org/wiki?curid=6323148", "title": "Abd al-Fattah al-Sisi", "text": ""}
{"id": "6323151", "revid": "729019", "url": "https://it.wikipedia.org/wiki?curid=6323151", "title": "Rete tranviaria di San Diego", "text": "La rete tranviaria di San Diego (in inglese \"San Diego Trolley\", IPA: ) \u00e8 la rete tranviaria a servizio della citt\u00e0 di San Diego, nello Stato della California. Aperta il 16 luglio 1981, \u00e8 gestita dalla San Diego Trolley Inc, una sussidiaria dell'azienda San Diego Metropolitan Transit System.\nLa rete \u00e8 lunga 86,1\u00a0km con 53 stazioni. Si compone di quattro linee, la linea blu, aperta nel 1981, la linea verde, aperta nel 2005, la linea arancione, aperta nel 1986, e la linea argento, aperta nel 2011 e che utilizza vetture storiche."}
{"id": "6323155", "revid": "1793900", "url": "https://it.wikipedia.org/wiki?curid=6323155", "title": "Burlington (Texas)", "text": "Burlington \u00e8 una comunit\u00e0 non incorporata degli Stati Uniti d'America della contea di Milam nello Stato del Texas.\nGeografia fisica.\nBurlington si trova sulla U.S. Route 77 dieci miglia a nord di Cameron, nel nord della contea di Milam."}
{"id": "6323157", "revid": "86699760", "url": "https://it.wikipedia.org/wiki?curid=6323157", "title": "Patto di lavoro", "text": ""}
{"id": "6323158", "revid": "729019", "url": "https://it.wikipedia.org/wiki?curid=6323158", "title": "Rete tranviaria di Sacramento", "text": "La rete tranviaria di Sacramento (in inglese conosciuta come \"Sacramento RT Light Rail\", IPA: ) \u00e8 la rete di tranvie a servizio della citt\u00e0 di Sacramento, nello Stato della California. Aperta il 12 marzo 1987, \u00e8 gestita dalla Sacramento Regional Transit District o RT.\nLa rete \u00e8 lunga 69\u00a0km con un totale di 54 stazioni. Si compone di tre linee, la linea blu e la linea oro furono aperte nel 1987, la linea verde fu invece attivata nel 2012. Nel 2015 ha trasportato passeggeri."}
{"id": "6323166", "revid": "125802043", "url": "https://it.wikipedia.org/wiki?curid=6323166", "title": "Topolino - Strepitose avventure", "text": "Topolino - Strepitose avventure (\"Mickey Mouse Mixed-Up Adventures\") \u00e8 una serie televisiva d'animazione statunitense realizzata da Disney Television Animation. \u00c8 il successore di \"La casa di Topolino\". La serie (nota nelle prime due stagioni come Topolino e gli amici del rally in italiano e Mickey and the Roadster Racers in inglese) \u00e8 stata trasmessa negli USA il 15 gennaio 2017 su canale Disney Junior e Disney Channel e la seconda stagione \u00e8 stata confermata il 15 marzo dello stesso anno. In Italia, la serie \u00e8 trasmessa dal 19 aprile su Disney Junior. All'interno della serie viene trasmessa la miniserie \"Topolino e gli amici del rally presentano: Cip e Ciop Stories\".\nTrama.\nNelle prime due stagioni, \"Topolino e gli amici del rally\" narra la storia di 5 amici, che fanno corse con le macchine.\nPersonaggi e doppiatori.\nSegue un elenco parziale dei personaggi principali o pi\u00f9 ricorrenti, con l'indicazione del doppiatore originale e italiano."}
{"id": "6323167", "revid": "765341", "url": "https://it.wikipedia.org/wiki?curid=6323167", "title": "Abadk\u0259nd", "text": "Abadk\u0259nd \u00e8 un comune dell'Azerbaigian situato nel distretto di Salyan. Conta una popolazione di 2.680 abitanti.\nCollegamenti esterni.\nAbadk\u0259nd su GEOnet Names Server"}
{"id": "6323168", "revid": "765341", "url": "https://it.wikipedia.org/wiki?curid=6323168", "title": "Al\u00e7al\u0131 (Salyan)", "text": "Al\u00e7al\u0131 \u00e8 un comune dell'Azerbaigian situato nel distretto di Salyan. Conta una popolazione di 600 abitanti.\nCollegamenti esterni.\nAl\u00e7al\u0131 su GEOnet Names Server"}
{"id": "6323169", "revid": "765341", "url": "https://it.wikipedia.org/wiki?curid=6323169", "title": "Arbatan (Salyan)", "text": "Arbatan \u00e8 un comune dell'Azerbaigian situato nel distretto di Salyan. Conta una popolazione di 5.463 abitanti.\nCollegamenti esterni.\nArbatan su GEOnet Names Server"}
{"id": "6323170", "revid": "1345938", "url": "https://it.wikipedia.org/wiki?curid=6323170", "title": "A\u015fa\u011f\u0131 K\u00fcrk\u0259ndi", "text": "A\u015fa\u011f\u0131 K\u00fcrk\u0259ndi \u00e8 un comune dell'Azerbaigian situato nel distretto di Salyan."}
{"id": "6323171", "revid": "765341", "url": "https://it.wikipedia.org/wiki?curid=6323171", "title": "A\u015fa\u011f\u0131 Noxudlu", "text": "A\u015fa\u011f\u0131 Noxudlu \u00e8 un comune dell'Azerbaigian situato nel distretto di Salyan. Conta una popolazione di 1.716 abitanti."}
{"id": "6323172", "revid": "765341", "url": "https://it.wikipedia.org/wiki?curid=6323172", "title": "Be\u015ftal\u0131 (Salyan)", "text": "Be\u015ftal\u0131 \u00e8 un comune dell'Azerbaigian situato nel distretto di Salyan. Conta una popolazione di 520 abitanti."}
{"id": "6323173", "revid": "1345938", "url": "https://it.wikipedia.org/wiki?curid=6323173", "title": "B\u0259ydili (Salyan)", "text": "B\u0259ydili \u00e8 un comune dell'Azerbaigian situato nel distretto di Salyan. Conta una popolazione di 449 abitanti."}
{"id": "6323174", "revid": "1345938", "url": "https://it.wikipedia.org/wiki?curid=6323174", "title": "Birinci Varl\u0131", "text": "Birinci Varl\u0131 \u00e8 un comune dell'Azerbaigian situato nel distretto di Salyan. Conta una popolazione di 1069 abitanti."}
{"id": "6323175", "revid": "765341", "url": "https://it.wikipedia.org/wiki?curid=6323175", "title": "Boran\u0131k\u0259nd", "text": "Boran\u0131k\u0259nd \u00e8 un comune dell'Azerbaigian situato nel distretto di Salyan. Conta una popolazione di 2.208 abitanti."}
{"id": "6323176", "revid": "33689", "url": "https://it.wikipedia.org/wiki?curid=6323176", "title": "Byandovan", "text": ""}
{"id": "6323178", "revid": "765341", "url": "https://it.wikipedia.org/wiki?curid=6323178", "title": "\u00c7uxanl\u0131 (Salyan)", "text": "\u00c7uxanl\u0131 \u00e8 un comune dell'Azerbaigian situato nel distretto di Salyan. Conta una popolazione di 1.901 abitanti."}
{"id": "6323179", "revid": "104458", "url": "https://it.wikipedia.org/wiki?curid=6323179", "title": "Battaglia di faubourg Saint-Antoine", "text": ""}
{"id": "6323180", "revid": "765341", "url": "https://it.wikipedia.org/wiki?curid=6323180", "title": "Day\u0131k\u0259nd", "text": "Day\u0131k\u0259nd \u00e8 un comune dell'Azerbaigian situato nel distretto di Salyan. Conta una popolazione di 1.279 abitanti."}
{"id": "6323181", "revid": "1345938", "url": "https://it.wikipedia.org/wiki?curid=6323181", "title": "D\u00fcz\u0259nlik", "text": "D\u00fcz\u0259nlik \u00e8 un comune dell'Azerbaigian situato nel distretto di Salyan. Conta una popolazione di 954 abitanti."}
{"id": "6323182", "revid": "1345938", "url": "https://it.wikipedia.org/wiki?curid=6323182", "title": "H\u0259s\u0259nli (Salyan)", "text": "H\u0259s\u0259nli \u00e8 un comune dell'Azerbaigian situato nel distretto di Salyan. Conta una popolazione di 1855 abitanti."}
{"id": "6323183", "revid": "1345938", "url": "https://it.wikipedia.org/wiki?curid=6323183", "title": "\u0130kinci Varl\u0131", "text": "\u0130kinci Varl\u0131 \u00e8 un comune dell'Azerbaigian situato nel distretto di Salyan. Conta una popolazione di 822 abitanti."}
{"id": "6323184", "revid": "765341", "url": "https://it.wikipedia.org/wiki?curid=6323184", "title": "K\u0259rimb\u0259yli (Salyan)", "text": "K\u0259rimb\u0259yli \u00e8 un comune dell'Azerbaigian situato nel distretto di Salyan."}
{"id": "6323185", "revid": "765341", "url": "https://it.wikipedia.org/wiki?curid=6323185", "title": "K\u00fcr Qaraqa\u015fl\u0131", "text": "K\u00fcr Qaraqa\u015fl\u0131 \u00e8 un comune dell'Azerbaigian situato nel distretto di Salyan. Conta una popolazione di 2.484 abitanti."}
{"id": "6323200", "revid": "1345938", "url": "https://it.wikipedia.org/wiki?curid=6323200", "title": "K\u00fcrs\u0259ngi", "text": "K\u00fcrs\u0259ngi \u00e8 un comune dell'Azerbaigian situato nel distretto di Salyan. Conta una popolazione di 3.818 abitanti."}
{"id": "6323201", "revid": "765341", "url": "https://it.wikipedia.org/wiki?curid=6323201", "title": "Mar\u0131\u015fl\u0131", "text": "Mar\u0131\u015fl\u0131 \u00e8 un comune dell'Azerbaigian situato nel distretto di Salyan. Conta una popolazione di 2.050 abitanti."}
{"id": "6323203", "revid": "33689", "url": "https://it.wikipedia.org/wiki?curid=6323203", "title": "Khoshchobanly (Salyan)", "text": ""}
{"id": "6323204", "revid": "765341", "url": "https://it.wikipedia.org/wiki?curid=6323204", "title": "Yuxar\u0131 Noxudlu", "text": "Yuxar\u0131 Noxudlu \u00e8 un comune dell'Azerbaigian situato nel distretto di Salyan. Conta una popolazione di 914 abitanti."}
{"id": "6323205", "revid": "104458", "url": "https://it.wikipedia.org/wiki?curid=6323205", "title": "Dipartimento del Cantal", "text": ""}
{"id": "6323206", "revid": "599013", "url": "https://it.wikipedia.org/wiki?curid=6323206", "title": "Martino Mastellari", "text": "Carriera.\nClub.\nCresce cestisticamente nelle giovanili della Fortitudo Bologna, esordendo in prima squadra nel 2013, nel campionato di Divisione Nazionale B, prima di passare all'Andrea Costa Imola in Divisione Nazionale A Gold, con cui termina il campionato. Nell'estate del 2014 passa a Pistoia, dove rimane per 2 anni, esordendo in Serie A. Per la stagione 2016-17, firma in Serie A2 con Ferrara. Il 15 dicembre 2017, dopo essersi allenato per i primi mesi della stagione ancora con Ferrara, si accorda fino a fine stagione con il Basket Brescia Leonessa. Il 10 luglio torna in A2 firmando con la Poderosa Basket Montegranaro, dove viene riconfermato con un biennale con opzione per il terzo anno il 5 giugno 2019. Il 12 dicembre 2019 rescinde il proprio contratto con la Poderosa e si accasa a Napoli, militante nell'altro girone della Serie A2.\nNazionale.\nCon la nazionale italiana compie tutta la trafila dall'Under-15 all'Under-20, prendendo parte agli Europei Under-16 di Lituania e Lettonia nel 2012, ai Mondiali Under-19 di Dubai nel 2015 e agli Europei Under-20 di Finlandia nel 2016."}
{"id": "6323207", "revid": "765341", "url": "https://it.wikipedia.org/wiki?curid=6323207", "title": "Pamb\u0131qk\u0259nd", "text": "Pamb\u0131qk\u0259nd \u00e8 un comune dell'Azerbaigian situato nel distretto di Salyan. Conta una popolazione di 1.981 abitanti."}
{"id": "6323208", "revid": "765341", "url": "https://it.wikipedia.org/wiki?curid=6323208", "title": "Par\u00e7a X\u0259l\u0259c", "text": "Par\u00e7a X\u0259l\u0259c \u00e8 un comune dell'Azerbaigian situato nel distretto di Salyan. Conta una popolazione di 1.440 abitanti."}
{"id": "6323209", "revid": "1345938", "url": "https://it.wikipedia.org/wiki?curid=6323209", "title": "Peyk (Azerbaigian)", "text": "Peyk \u00e8 un comune dell'Azerbaigian situato nel distretto di Salyan. Conta una popolazione di 1.060 abitanti."}
{"id": "6323210", "revid": "765341", "url": "https://it.wikipedia.org/wiki?curid=6323210", "title": "Piratman", "text": "Piratman \u00e8 un comune dell'Azerbaigian situato nel distretto di Salyan. Conta una popolazione di 926 abitanti."}
{"id": "6323211", "revid": "765341", "url": "https://it.wikipedia.org/wiki?curid=6323211", "title": "Qaraba\u011fl\u0131 (Salyan)", "text": "Qaraba\u011fl\u0131 \u00e8 un comune dell'Azerbaigian situato nel distretto di Salyan. Conta una popolazione di 5.377 abitanti."}
{"id": "6323212", "revid": "104458", "url": "https://it.wikipedia.org/wiki?curid=6323212", "title": "Saint Antoine", "text": ""}
{"id": "6323213", "revid": "104458", "url": "https://it.wikipedia.org/wiki?curid=6323213", "title": "St. Antoine", "text": ""}
{"id": "6323214", "revid": "104458", "url": "https://it.wikipedia.org/wiki?curid=6323214", "title": "St.-Antoine", "text": ""}
{"id": "6323216", "revid": "765341", "url": "https://it.wikipedia.org/wiki?curid=6323216", "title": "Qara\u00e7ala", "text": "Qara\u00e7ala \u00e8 un comune dell'Azerbaigian situato nel distretto di Salyan. Conta una popolazione di 5.071 abitanti."}
{"id": "6323217", "revid": "1345938", "url": "https://it.wikipedia.org/wiki?curid=6323217", "title": "Qardili", "text": "Qardili \u00e8 un comune dell'Azerbaigian situato nel distretto di Salyan."}
{"id": "6323218", "revid": "765341", "url": "https://it.wikipedia.org/wiki?curid=6323218", "title": "Q\u0131z\u0131la\u011fac (Salyan)", "text": "Q\u0131z\u0131la\u011fac \u00e8 un comune dell'Azerbaigian situato nel distretto di Salyan. Conta una popolazione di 1.615 abitanti."}
{"id": "6323219", "revid": "765341", "url": "https://it.wikipedia.org/wiki?curid=6323219", "title": "Quy\u00e7u", "text": "Quy\u00e7u \u00e8 un comune dell'Azerbaigian situato nel distretto di Salyan. Conta una popolazione di 704 abitanti."}
{"id": "6323220", "revid": "765341", "url": "https://it.wikipedia.org/wiki?curid=6323220", "title": "Sarvan (Salyan)", "text": "Sarvan \u00e8 un comune dell'Azerbaigian situato nel distretto di Salyan. Conta una popolazione di 2.508 abitanti."}
{"id": "6323221", "revid": "765341", "url": "https://it.wikipedia.org/wiki?curid=6323221", "title": "\u015e\u0259k\u0259rli (Salyan)", "text": "\u015e\u0259k\u0259rli \u00e8 un comune dell'Azerbaigian situato nel distretto di Salyan. Conta una popolazione di 2.204 abitanti."}
{"id": "6323222", "revid": "765341", "url": "https://it.wikipedia.org/wiki?curid=6323222", "title": "Seyidan", "text": "Seyidan \u00e8 un comune dell'Azerbaigian situato nel distretto di Salyan. Conta una popolazione di 878 abitanti."}
{"id": "6323224", "revid": "765341", "url": "https://it.wikipedia.org/wiki?curid=6323224", "title": "Seyidl\u0259r (Salyan)", "text": "Seyidl\u0259r \u00e8 un comune dell'Azerbaigian situato nel distretto di Salyan. Conta una popolazione di 770 abitanti."}
{"id": "6323225", "revid": "765341", "url": "https://it.wikipedia.org/wiki?curid=6323225", "title": "Seyidsad\u0131ql\u0131", "text": "Seyidsad\u0131ql\u0131 \u00e8 un comune dell'Azerbaigian situato nel distretto di Salyan. Conta una popolazione di 1.055 abitanti."}
{"id": "6323226", "revid": "765341", "url": "https://it.wikipedia.org/wiki?curid=6323226", "title": "\u015eorsulu (Salyan)", "text": "\u015eorsulu \u00e8 un comune dell'Azerbaigian situato nel distretto di Salyan. Conta una popolazione di 3.004 abitanti."}
{"id": "6323227", "revid": "765341", "url": "https://it.wikipedia.org/wiki?curid=6323227", "title": "T\u0259z\u0259k\u0259nd (Salyan)", "text": "T\u0259z\u0259k\u0259nd \u00e8 un comune dell'Azerbaigian situato nel distretto di Salyan. Conta una popolazione di 2.965 abitanti."}
{"id": "6323228", "revid": "765341", "url": "https://it.wikipedia.org/wiki?curid=6323228", "title": "X\u0259l\u0259c (Salyan)", "text": "X\u0259l\u0259c \u00e8 un comune dell'Azerbaigian situato nel distretto di Salyan. Conta una popolazione di 3.072 abitanti."}
{"id": "6323229", "revid": "765341", "url": "https://it.wikipedia.org/wiki?curid=6323229", "title": "X\u0131d\u0131rl\u0131 (Salyan)", "text": "X\u0131d\u0131rl\u0131 \u00e8 un comune dell'Azerbaigian situato nel distretto di Salyan. Conta una popolazione di 2.977 abitanti."}
{"id": "6323230", "revid": "765341", "url": "https://it.wikipedia.org/wiki?curid=6323230", "title": "Xocal\u0131 (Salyan)", "text": "Xocal\u0131 \u00e8 un comune dell'Azerbaigian situato nel distretto di Salyan. Conta una popolazione di 365 abitanti."}
{"id": "6323231", "revid": "765341", "url": "https://it.wikipedia.org/wiki?curid=6323231", "title": "Xur\u015fud", "text": "Xur\u015fud \u00e8 un comune dell'Azerbaigian situato nel distretto di Salyan. Conta una popolazione di 708 abitanti."}
{"id": "6323232", "revid": "765341", "url": "https://it.wikipedia.org/wiki?curid=6323232", "title": "Yeni Uluxanl\u0131", "text": "Yeni Uluxanl\u0131 \u00e8 un comune dell'Azerbaigian situato nel distretto di Salyan. Conta una popolazione di 1.060 abitanti."}
{"id": "6323233", "revid": "287204", "url": "https://it.wikipedia.org/wiki?curid=6323233", "title": "La febbre del venerd\u00ec sera", "text": "La febbre del venerd\u00ec sera \u00e8 stato un programma televisivo italiano trasmesso in prima serata su Canale 5 il venerd\u00ec sera, dal 26 gennaio al 9 febbraio 1996 per tre puntate, con la conduzione di Fiorello e Maurizio Costanzo. Il programma prendeva nome dal film \"La febbre del sabato sera\".\nLa trasmissione.\nIdeata da Maurizio Costanzo, la trasmissione si proponeva come un one man show con protagonista Fiorello, ancora reduce del successo del \"Karaoke\", che in questo variet\u00e0 si esprimeva con tutte le sue qualit\u00e0 di improvvisatore cantando, ballando, recitando e coinvolgendo il pubblico, basandosi su una semplice traccia lanciata a inizio trasmissione dallo stesso Costanzo.\nLo show inaugur\u00f2 un sodalizio artistico tra Fiorello e Maurizio Costanzo, che collaborarono poi in un'edizione di \"Buona Domenica\", che nonostante le apparenti differenze stabilirono immediatamente un buon feeling, che port\u00f2 il giornalista a proporsi durante la trasmissione in un'inedita veste ironica; insieme all'attore comico propose infatti una parodia dei Blues Brothers, e interpret\u00f2 il brano \"Cocaine\" di J.J. Cale. Costanzo aveva inoltre a disposizione anche uno spazio a circa met\u00e0 di ogni puntata, durante il quale conduceva un talk show, e al termine per salutare il pubblico.\nIl cast della trasmissione era completato dall'attore comico Lello Arena e dalla showgirl Randi Ingerman, che aiutavano Fiorello a coinvolgere il pubblico in diversi \"sketches\", e dalla cantante Lara Martelli, mentre tra gli ospiti che si sono avvicendati nei tre appuntamenti troviamo Antonello Venditti, Massimo Ranieri, Fabio Testi, Gianni Morandi e Dario Argento.\nLa scenografia della trasmissione, realizzata da Mario Catalano al Teatro Orione di Roma, era ispirata al Radio City Music Hall di New York. L'orchestra era diretta da Vince Tempera.\nAccoglienza del pubblico.\nLa trasmissione ottenne riscontri altalenanti da parte della critica, che apprezz\u00f2 la sinergia tra i due conduttori cos\u00ec apparentemente diversi, ma trov\u00f2 lo spettacolo poco divertente, imputando il problema al fatto che Fiorello desse il meglio di s\u00e9 fuori dagli studi televisivi, come succedeva con il \"Karaoke\". La trasmissione, comunque, ottenne un gran successo di pubblico, venendo seguito nella prima puntata da 8.329.000 telespettatori, pari al 30,51% di share. Anche la seconda puntata ottenne un buon risultato seppur in calo rispetto al primo appuntamento, con 6.886.000 spettatori, venendo tuttavia superato da \"Superquark\" di Piero Angela, in onda su Rai 1, che super\u00f2 i 7 milioni. La terza e ultima puntata, invece, torn\u00f2 a crescere in termini d'ascolto superando i 7.500.000 spettatori e sfiorando il 30% di share."}
{"id": "6323234", "revid": "92723", "url": "https://it.wikipedia.org/wiki?curid=6323234", "title": "Qualificazioni al campionato mondiale di calcio 2018 - CONCACAF - quinta fase", "text": ""}
{"id": "6323235", "revid": "104458", "url": "https://it.wikipedia.org/wiki?curid=6323235", "title": "Schrickschrot", "text": ""}
{"id": "6323236", "revid": "104458", "url": "https://it.wikipedia.org/wiki?curid=6323236", "title": "St. Silvester", "text": ""}
{"id": "6323238", "revid": "104458", "url": "https://it.wikipedia.org/wiki?curid=6323238", "title": "Saint Sylvestre", "text": ""}
{"id": "6323239", "revid": "104458", "url": "https://it.wikipedia.org/wiki?curid=6323239", "title": "St. Sylvestre", "text": ""}
{"id": "6323243", "revid": "104458", "url": "https://it.wikipedia.org/wiki?curid=6323243", "title": "Enet-dem-Bach-Schrot", "text": ""}
{"id": "6323244", "revid": "104458", "url": "https://it.wikipedia.org/wiki?curid=6323244", "title": "St. Ursen", "text": ""}
{"id": "6323245", "revid": "729795", "url": "https://it.wikipedia.org/wiki?curid=6323245", "title": "Muhammad Naguib", "text": ""}
{"id": "6323251", "revid": "104458", "url": "https://it.wikipedia.org/wiki?curid=6323251", "title": "Saint Ours", "text": ""}
{"id": "6323252", "revid": "104458", "url": "https://it.wikipedia.org/wiki?curid=6323252", "title": "St. Ours", "text": ""}
{"id": "6323254", "revid": "104458", "url": "https://it.wikipedia.org/wiki?curid=6323254", "title": "St.-Ours", "text": ""}
{"id": "6323256", "revid": "709565", "url": "https://it.wikipedia.org/wiki?curid=6323256", "title": "Episodi di Racconti della frontiera", "text": "Questa voce contiene trame, dettagli e crediti dei registi e degli sceneggiatori dell'unica stagione della serie televisiva \"Racconti della frontiera\".\nNegli Stati Uniti, l'episodio pilota fu trasmesso dalla NBC il 13 marzo 1976. La serie effettiva and\u00f2 in onda dal 22 settembre al 29 dicembre 1976. Gli ultimi quattro episodi rimasero inediti.\nIn Italia, la serie fu trasmessa da Rai 1 a partire dal 25 luglio 1979."}
{"id": "6323258", "revid": "712828", "url": "https://it.wikipedia.org/wiki?curid=6323258", "title": "Kurumi Tokisaki", "text": ""}
{"id": "6323259", "revid": "287204", "url": "https://it.wikipedia.org/wiki?curid=6323259", "title": "Kaz\u0131m Mir\u015fan", "text": ""}
{"id": "6323260", "revid": "135224", "url": "https://it.wikipedia.org/wiki?curid=6323260", "title": "Henry Farrell", "text": "Trasposizioni cinematografiche.\nEntrambe le pellicole furono dirette da Robert Aldrich e interpretate da Bette Davis e ottennero rispettivamente 5 e 7 \"nomination\" al premio Oscar.\nPremi.\nNel 1965 ha vinto il Premio Edgar Allan Poe alla migliore sceneggiatura per \"Hush.. Hush, sweet Charlotte\"."}
{"id": "6323266", "revid": "1431409", "url": "https://it.wikipedia.org/wiki?curid=6323266", "title": "Claudio Baeza", "text": "Carriera.\nHa vinto il campionato cileno nel 2014 e nel 2015 con il Colo Colo."}
{"id": "6323274", "revid": "1305772", "url": "https://it.wikipedia.org/wiki?curid=6323274", "title": "Bizarre Ride II the Pharcyde", "text": "Bizarre Ride II the Pharcyde \u00e8 l'album d'esordio del gruppo hip hop statunitense The Pharcyde, pubblicato il 24 novembre 1992. Distribuito dalla Delicious Vinyl Records, l'album, prodotto dall'ex membro del gruppo J-Swift, presenta la collaborazione del solo artista esterno Bucwheed (noto anche come \"Buckwheat\" dei The Wascals). Negli anni successivi alla pubblicazione, \"Bizarre Ride\" diviene secondo critici e appassionati un classico del genere assieme a \"93 'til Infinity\" dei Souls of Mischief, venendo inserito in diverse liste dei \"migliori album\".\nPubblicato durante l'era dominante del Gangsta rap della West Coast, \"Bizarre Ride\" \u00e8 descritto come \u00abrinfrescante\u00bb per la sua giocosa, umoristicamente leggera e lussureggiante, produzione dal suono jazz. Assieme ad album come \"To Whom It May Concern...\" dei Freestyle Fellowship e \"I Wish My Brother George Was Here\" di Del tha Funkee Homosapien, \"Bizarre Ride\" contribuisce a creare una nuova scena alternativa nella West Coast, seguito da artisti come Hieroglyphics, The Coup e Jurassic 5. Nonostante il successo da parte della critica, l'album produce vendite moderate, non andando oltre la posizione numero 75 della Billboard 200 nel 1993. Tuttavia, anche grazie al secondo singolo, \"Passin' Me By\", il 28 marzo del 1996 \"Bizarre Ride\" \u00e8 certificato come disco d'oro dalla RIAA.\nBackground.\nGli amici di scuola \"Slimkid3\" (Tre Hardson), \"Imani\" (Emandu Wilcox) e \"Bootie Brown\" (Romye Robinson) iniziano la loro carriera nell'industria spettacolo come ballerini e coreografi sotto il nome di \"Two For Two\", facendo numerose apparizioni nei video musicali. La loro maggior esposizione mediatica arriva lavorando per un breve periodo nello show televisivo \"In Living Color\". Mentre lavorano allo show, i tre incontrano il loro futuro manager Suave, road manager di Candyman e Tone L\u014dc. Il trio incontra Derrick \"Fatlip\" Stewart e il produttore John \"J-Swift\" Martinez in un programma musicale del doposcuola chiamato South Central Unit. Reggie Andrews, il professore del programma, insegna al gruppo gli elementi essenziali dell'industria musicale, e in seguito supervisiona le sessioni di scrittura e di registrazione del gruppo. Mentre frequenta il South Central Unit, il gruppo registra il suo primo demo, che include la traccia \"Ya Mama\". Nel 1991, il gruppo firma un contratto con la Delicious Vinyl Records, in seguito a una performance della canzone \"Ya Mama\" in un'esibizione. Poco dopo, il gruppo fa la sua prima apparizione degna di nota, con la traccia \"Soul Flower\" inserita nell'album \"Heavy Rhyme Experience\" dei Brand New Heavies.\nRegistrazione.\nI quattro mc, assieme al produttore J-Swift, iniziano a registrare il loro album d'esordio nel 1991 allo studio californiano Hollywood Sound, con la Delicious Vinyl Records di Michael Ross a supervisione del progetto come produttore esecutivo. J-Swift produce dieci canzoni e cinque interludi sulle sedici tracce totali. Prima del completamento dell'album, Swift litiga con i membri del gruppo per problemi interni. Afferma che non \u00e8 stato ricompensato adeguatamente per il proprio lavoro e che gli altri membri del gruppo vogliono cercare di prendere il merito delle produzioni, quando avrebbe realizzato tutte le basi. Dopo aver lasciato i Pharcyde, J-Swift inizia a fare uso di crack, non riuscendo ancora a disintossicarsi.\nSenza un produttore o un prodotto finito, il gruppo recluta il produttore locale L.A. Jay per finire l'album con l'ultima traccia, \"Otha Fish\", co-prodotta da SlimKid 3.\nRicezione.\nCritica.\nAll'epoca della pubblicazione, \"Bizarre Ride\" ricevette recensioni per lo pi\u00f9 positive, anche se alle volte contrastanti. Negli anni successivi all'uscita dell'album, la critica specializzata divenne sempre pi\u00f9 positiva verso \"Bizarre Ride\". Diverse pubblicazioni del settore riconobbero l'album come un classico del genere. \"Bizarre Ride\" \u00e8 stato inserito nella lista di Pitchfork \"Top 100 Favorite Records of the 90s\" ed \u00e8 presente nella pubblicazione del 2005 \"1001 Albums You Must Hear Before You Die\".\nLa rivista hip hop \"The Source\" originariamente aveva dato all'album un umile rating di 3 e mezzo su 5 mic, ma nel 1998 incluse \"Bizarre Ride\" nella lista dei 100 migliori album rap. AllMusic da un voto perfetto di cinque stelle, mentre \"Rolling Stone\" e \"Q\" gli assegnano quattro stelle su cinque. \"Entertainment Weekly\" vota \"Bizarre II\" con una \"B\", per Pitchfork Media l'album \u00e8 da 8.8/10.\nSecondo \"NME\", che assegna un voto di 7/10 al primo lavoro dei Phacyde, l'album \u00e8 il trentanovesimo dei \"migliori 50 LP del 1993\".\nNel novembre 2010, Kanye West disse che \"Bizarre Ride\" era il suo \u00abalbum preferito di sempre\u00bb.\nInfluenza.\nMentre gli album alternative rap dell'East Coast come \"3 Feet High and Rising\" dei De La Soul ultimamente vendevano un milione di copie non c'erano equivalenti nella West Coast. Con \"Bizarre Ride\", The Pharcyde diventano il primo gruppo alternative rap a vendere un grande numero di album nella West Coast. Anche se \"Bizarre Ride\" raggiunge la certificazione d'oro della RIA, le vendite dell'album sono molto minori rispetto alle pubblicazioni g-funk come \"The Chronic\" di Dr. Dre e \"Doggystyle\" di Snoop Dogg.\n\"Bizarre Ride\" apre la carriera dei The Pharcyde, ma il gruppo non tenta di capitalizzare l'ottima critica ricevuta per l'album. In seguito alla pubblicazione, il gruppo parte per un tour concluso al Lollapalooza 1994 e aspetta altri tre anni prima di pubblicare l'album successivo, \"Labcabincalifornia\". Questo album \u00e8 caratterizzato da due singoli di successo apprezzati, \"Runnin\"' e \"Drop\", pur ricevendo recensioni contrastanti. I critici confrontano questo album con quello d'esordio e secondo molti l'album \"Labcabincalifornia\" diviene vittima della \"sindrome del secondo album\".\nDopo la pubblicazione di quest'ultimo album, Fatlip decide di uscire dal gruppo e i Pharcyde non ritornano fino al 2000, quando pubblicano l'album \"Plain Rap\" che riceve recensioni mediocri. Anche se l'album vede il ritorno della collaborazione tra il gruppo e J-Swift, Bootie Brown e Imani hanno un diverbio con SlimKid prima che l'album venga pubblicato, lasciando il gruppo in due. Nel 2004, Imani e Bootie pubblicano un quarto album sotto il nome The Pharcyde, \"Humboldt Beginnings\", che riceve poche attenzioni e critiche pesanti. In seguito SlimKid e Fatlip hanno entrambi pubblicato album solisti, ma nessun progetto pubblicato dal gruppo o da uno dei suoi membri sin dall'esordio riusc\u00ec ad arrivare al successo di critica che aveva avuto ottenuto \"Bizarre Ride\"."}
{"id": "6323276", "revid": "380654", "url": "https://it.wikipedia.org/wiki?curid=6323276", "title": "Lisa Marie Varon", "text": ""}
{"id": "6323287", "revid": "599013", "url": "https://it.wikipedia.org/wiki?curid=6323287", "title": "Cristi\u00e1n Mu\u00f1oz (calciatore argentino)", "text": ""}
{"id": "6323288", "revid": "86709345", "url": "https://it.wikipedia.org/wiki?curid=6323288", "title": "Caramiello", "text": ""}
{"id": "6323297", "revid": "94247432", "url": "https://it.wikipedia.org/wiki?curid=6323297", "title": "Masetto", "text": ""}
{"id": "6323298", "revid": "86710419", "url": "https://it.wikipedia.org/wiki?curid=6323298", "title": "Teatro Aliberti", "text": ""}
{"id": "6323299", "revid": "74801", "url": "https://it.wikipedia.org/wiki?curid=6323299", "title": "Compostela (Nayarit)", "text": "Compostela \u00e8 una municipalit\u00e0 dello stato di Nayarit, nel Messico centrale, il cui capoluogo \u00e8 l'omonima localit\u00e0.\nLa popolazione della municipalit\u00e0 \u00e8 di (2015) e copre un'area di .\nStoria.\nCompostela, localizzata a circa a sud di Tepic, \u00e8 un'antica localit\u00e0 mineraria, il cui nome deriva dalla citt\u00e0 di Santiago di Compostela in Galizia.\nFu fondata dall'esploratore spagnolo Crist\u00f3bal de O\u00f1ate il 25 luglio 1540.\nLa citt\u00e0 \u00e8 circondata da una vasta zona coltivata a tabacco, mentre nella piazza principale si trova l'importante chiesa parrocchiale del XVI secolo.\nNegli ultimi anni alcuni villaggi di pescatori che sorgono a sud-ovest della citt\u00e0 si sono trasformati in localit\u00e0 balneari molto frequentate, dando vita ad attivit\u00e0 turistiche."}
{"id": "6323300", "revid": "86710800", "url": "https://it.wikipedia.org/wiki?curid=6323300", "title": "Glueck", "text": ""}
{"id": "6323301", "revid": "125811241", "url": "https://it.wikipedia.org/wiki?curid=6323301", "title": "Opel Crossland X", "text": "L'Opel Crossland X, ribattezzata dal 2020 Crossland in seguito a un restyling, \u00e8 una vettura di tipo crossover SUV prodotta dalla casa automobilistica tedesca Opel dal 2017. \nContesto.\nDebutto, nascita e sviluppo.\nSvelata ai media nel mese di gennaio 2017, \u00e8 stata presentata ufficialmente al 87\u00ba salone dell'automobile di Ginevra nel marzo del 2017 per arrivare nelle concessionarie nel giugno dello stesso anno come erede della Meriva, della quale eredita solo parzialmente la volumetria e le dimensionalit\u00e0 esterne, essendo completamente nuova condividendo meccanica, telaio e motori con modelli di Citroen, Peugeot e DS (si tratta del primo modello frutto dell'acquisizione di Opel da parte della casa francese), con impostazione di carrozzeria differente essendo l'antenata una monovolume pura, diversamente dalla Crossland che \u00e8 un crossover SUV con impostazione da monovolume. La produzione \u00e8 stata avviata il 2 maggio 2017 presso lo stabilimento spagnolo di Saragozza di propriet\u00e0 Opel.\nGi\u00e0 nel dicembre del 2012, oltre a un'utilitaria e un furgone, \u00e8 stato annunciato dall'azienda tedesca che l'erede della Meriva sarebbe stata creata e sviluppata in collaborazione con il gruppo PSA. Un anno dopo \u00e8 stato annunciato che la collaborazione non si sarebbe concretizzata nel segmento delle auto piccole, ma sarebbe stata estesa invece la cooperazione solo ai veicoli commerciali leggeri e a una monovolume di segmento B.\nDesign.\nLa Opel Crossland X ha un design totalmente diverso rispetto alla Meriva passando da monovolume a Crossover e portando a un cambiamento nell'impostazione della vettura per la diminuzione delle dimensioni in tutti i campi, nonch\u00e9 del peso di circa 41 kg. \nAll'esterno la macchina si presenta come una normale crossover; la parte bassa della macchina e i passaruota sono protetti da delle parti di plastica grezza, ma sia nel frontale che nel posteriore a secondo dell'allestimento si pu\u00f2 ottenere il colore delle protezioni di colore diverso. Nel frontale \u00e8 presente una calandra diversa con listelli orizzontali e con due baffi che \"sostengono\" al centro il logo Opel. I fari possono essere sia a incandescenza che Full Led. La fiancata porta con s\u00e9 delle forme morbide anche se non accentuate, la cosa che si nota di pi\u00f9 \u00e8 l'unica linea presente nella fiancata parte sopra lo sportello del carburante arriva fino alla portiera anteriore e ritorna scendendo in basso fino al passaruota posteriore. \nIl posteriore \u00e8 la parte pi\u00f9 caratteristica dell'auto; ha dei fari di normali dimensioni messi in alto che arrivano a toccare il 3\u00b0 finestrino e a posizionarsi tra tetto e fiancata (anche questi si possono ottenere a LED). Scendendo pi\u00f9 in basso troviamo il portatarga alloggiato nel portellone e il paraurti in plastica grezza.\nLa vettura ha il tetto che viene ripreso dal resto della gamma Opel, in particolare dalla linea al posteriore molto simile a quella di Adam e Astra. quest'ultimo pu\u00f2 assumere tre colorazioni a contrasto con la carrozzeria quali Bianco, Argento e Nero.\nRestyling 2020.\nA ottobre 2020 la vettura \u00e8 stata sottoposta a un restyling sia nel nome, che diventa semplicemente \"Crossland\" (perdendo quindi la X), sia nel frontale. Pur essendo gi\u00e0 ordinabile, la consegna avverr\u00e0 nei primi mesi del 2021. \nIl frontale adotta lo stile Vizor introdotto dalla seconda generazione della Mokka, il quale unisce, tramite una placca piena di colore nero lucido, i due fari anteriori, circondati da una cromatura col logo Opel al suo interno; tale stile caratterizzer\u00e0 i futuri modelli della Casa. Anche i paraurti anteriori cambiano, adottando nuove griglie finte ai lati circondate da una cromatura a forma di C e una nuova presa d'aria di maggiori dimensioni circondata totalmente da una plastica satinata.\nNella parte posteriore i fanali diventano pi\u00f9 scuri e sono uniti da una fascia nera che riprende lo stile del frontale.\nOltre ai normali allestimenti, viene introdotto l'allestimento \"GSLine+\", che ha di serie cerchi in lega da 17\", tetti e portelloni neri, barre sul tetto e gruppi ottici a LED.\nI motori rimangono invariati mentre a livello tecnologico debutta l'Intelligrip, che aumenta le capacit\u00e0 della trazione anteriore sui fondi sdrucciolevoli tramite cinque modalit\u00e0: Normal, Mud, Snow, Sand e ESP off. Le modalit\u00e0 Snow ed ESP off vengono mantenute fino al raggiungimento dei 50 km/h per poi disattivarsi.\nAllestimenti.\nGli allestimenti sono:\nProfilo e tecnica.\nSi basa sulla \"piattaforma PF1\" del Gruppo PSA, pianale condiviso con altri modelli di Citroen, Peugeot e DS. Nel Regno Unito \u00e8 commercializzata come \"Vauxhall Crossland X\".\nLeggermente pi\u00f9 piccola della Opel Mokka X, la Crossland non \u00e8 disponibili con le quattro ruote motrici, poich\u00e9 la piattaforma PF1 non pu\u00f2 ospitare la trazione integrale ma come gli altri modelli di PSA ha come optional il GripControl denominato \"IntelliGrip\".\nI motori sono gli stessi utilizzati da Citroen, Peugeot e DS nei suoi modelli medio-piccoli e sono per il benzina il 1.2 litri EB tre cilindri da 82, 110 e 131 CV, mentre per i diesel \u00e8 presente il 1.6 litri DV da 99 e 120 CV. In seguito al lancio \u00e8 arrivata una versione GPL 1.2 litri da 81 CV."}
{"id": "6323308", "revid": "86599", "url": "https://it.wikipedia.org/wiki?curid=6323308", "title": "Sulci di Tritone", "text": "Segue una lista dei sulci presenti sulla superficie di Tritone. La nomenclatura di Tritone \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nI sulci di Tritone portano i nomi di divinit\u00e0 marine di varie culture e luoghi legati all'acqua, quali fontane, isole, geyser.\nTritone \u00e8 stato finora raggiunto unicamente dalla sonda Voyager 2. I dati raccolti durante il sorvolo ravvicinato non sono stati sufficienti a determinare con precisione le dimensioni delle caratteristiche superficiali, per cui l'IAU censisce solamente le coordinate in attesa che ulteriori missioni forniscano dati pi\u00f9 precisi."}
{"id": "6323309", "revid": "1123126", "url": "https://it.wikipedia.org/wiki?curid=6323309", "title": "Amministrazione apostolica personale", "text": ""}
{"id": "6323310", "revid": "1123126", "url": "https://it.wikipedia.org/wiki?curid=6323310", "title": "Parrocchia personale", "text": ""}
{"id": "6323314", "revid": "1123126", "url": "https://it.wikipedia.org/wiki?curid=6323314", "title": "Capitolo della cattedrale", "text": ""}
{"id": "6323316", "revid": "287451", "url": "https://it.wikipedia.org/wiki?curid=6323316", "title": "Associazione Sportiva Bisceglie 1990-1991", "text": "Questa voce raccoglie le informazioni riguardanti l'Associazione Sportiva Bisceglie nelle competizioni ufficiali della stagione 1990-1991."}
{"id": "6323324", "revid": "92723", "url": "https://it.wikipedia.org/wiki?curid=6323324", "title": "Yuriria (Guanajuato)", "text": "Yuriria \u00e8 una citt\u00e0 dello stato di Guanajuato, nel Messico centrale, capoluogo dell'omonima municipalit\u00e0.\nLa popolazione cittadina \u00e8 di 26.337 (2000), mentre quella della municipalit\u00e0 \u00e8 di 51.782 abitanti (2010). Copre un'estensione di 668,40\u00a0km\u00b2.\nMonumenti e luoghi di interesse.\nConvento agostiniano.\nIl convento agostiniano edificato tra il 1556 e il 1567 dai padri Diego Chav\u00e9z y Alvarado (parente del conquistatore Pedro de Alvarado) e Pedro del Toro.\nQuesta fortezza sacra serv\u00ec per lungo tempo ai monaci e agli indios cristiani come rifugio contro i frequenti attacchi degli indios nemici.\nStraordinario, per il XVI secolo, \u00e8 il transetto della chiesa, costruito secondo la tradizione medievale e gotica. L'esterno \u00e8 caratterizzato da un massiccio campanile con il ceppo della campana aperto, il tetto ornato di merli e imponenti contrafforti.\nLa facciata principale \u00e8 un brillante esempio di stile plateresco, trasformato dalla fantasia degli artisti indios ed \u00e8 chiaramente una copia di quella ispano-plateresca di Acolman. Le linee plateresche qui vengono nascoste da un motivo complicato di fiori e foglie; al lato del portone ci sono le statue dei santi Pietro e Paolo. Sulla cornice della facciata laterale \u00e8 collocata la statua di San Nicola da Tolentino, protettore della provincia. Una parte dell'interno della chiesa fu danneggiato da un incendio all'inizio del XIX secolo, ma pi\u00f9 tardi restaurata. Il sontuoso chiostro a due piani del monastero \u00e8 costituito da arcate gotiche e ha una monumentale scalinata."}
{"id": "6323326", "revid": "892776", "url": "https://it.wikipedia.org/wiki?curid=6323326", "title": "Leggi sulla sodomia negli Stati Uniti d'America", "text": "Le leggi sulla sodomia negli Stati Uniti d'America, che mettevano fuori legge una variet\u00e0 di atti sessuali e che in alcuni stati erano vigenti fino al 2003, sono state l'eredit\u00e0 di tutta una serie di leggi britanniche con radici nella religione cristiana della tarda antichit\u00e0. Mentre spesso venivano presi di mira gli atti sessuali tra persone dello stesso sesso, molti di questi statuti possedevano definizioni sufficientemente ampie per poter esser impiegati a mettere fuori legge anche alcuni atti sessuali tra persone di sesso diverso ed agivano a volte anche tra le persone sposate.\nLungo il corso del XX secolo la progressiva liberalizzazione della sessualit\u00e0 americana ha portato via via alla totale eliminazione delle leggi sulla sodomia nella maggior parte degli stati; durante questo periodo di tempo la Corte suprema degli Stati Uniti d'America ha prima confermato la costituzionalit\u00e0 delle leggi sulla sodomia nella sentenza \"Bowers v. Hardwick\" nel 1986, per poi annullare la decisione nel 2003 nella sentenza \"Lawrence contro Texas\". Il pronunciamento della Corte Suprema ha di conseguenza invalidato le leggi sulla sodomia ancora esistenti in 14 stati (Alabama, Carolina del Nord, Carolina del Sud, Florida, Idaho, Kansas, Louisiana, Michigan, Mississippi, Missouri (in tutto lo stato), Oklahoma, Texas, Utah e Virginia).\nStoria.\nNel 1779 Thomas Jefferson scrisse una legislazione per la Virginia che conteneva la punizione della castrazione per tutti quegli uomini che si impegnavano nell'atto sodomitico. Jefferson intendeva che questa fosse in realt\u00e0 una liberalizzazione delle leggi sulla sodomia in Virginia in cui, a quel tempo, si prevedeva la pena di morte come pena massima per il reato di sodomia: essa fu respinta dal legislatore dello stato.\nPrima del 1962 la sodomia costituiva un crimine in ognuno degli stati dell'Unione, punito da un lungo periodo di reclusione e/o di lavori forzati. In quell'anno il codice penale modello (MPC) sviluppato dall'American Law Institute col fine di promuovere l'uniformit\u00e0 tra gli stati che avevano modernizzato i loro statuti accolse come un compromesso, la rimozione della sodomia consensuale dal proprio codice penale, mentre si rendeva e rimaneva un crimine l'istigazione e la sollecitazione alla sodomia.\nNel 1962 l'Illinois adott\u00f2 le raccomandazioni espresse dal modello di nuovo codice penale e quindi, di conseguenza, divenne il primo stato a rimuovere le conseguenze penali sanzionatorie per la sodomia consensuale dal suo codice, quasi un decennio prima di qualsiasi altro stato degli Stati Uniti d'America.\nNel corso degli anni molti tra gli stati che non avevano abrogato le leggi sulla sodomia avevano altres\u00ec emanato una legislazione che ne riduceva la pena. Al momento della decisione sul caso Lawrence nel 2003 la pena per aver violato una delle leggi sulla sodomia variava sensibilmente da una giurisdizione all'altra, tra quegli stati che avevano mantenuto le loro leggi sulla sodomia. Le sanzioni pi\u00f9 dure e severe erano comminate in Idaho, dove una persona condannata per sodomia poteva ancora ricevere la pena dell'ergastolo; seguiva il Michigan con una pena massima di 15 anni di reclusione, mentre i recidivi venivano condannati a vita.\nEntro il 2002 ben 36 stati avevano oramai abrogato le leggi sulla sodomia o le loro corti nazionali le avevano rovesciate e invalidate. Al tempo della decisione della corte suprema del 2003 le leggi in materia nella maggior parte degli stati non erano pi\u00f9 da tempo applicate o lo erano in maniera molto selettiva. Il persistere di queste leggi raramente applicate sui codici di statuto, tuttavia, venivano spesso citate come una giustificazione per gli atti di discriminazione compiuti contro gay e lesbiche.\nIl 26 giugno 2003 la corte suprema statunitense in una decisione 6 a 3 ha fatto annullare la legge del Texas sulla sodomia tra persone dello stesso sesso, stabilendo che una tale condotta sessuale privata era protetta dai diritti di libert\u00e0 implicita nella clausola del giusto processo della costituzione degli Stati Uniti d'America. Questa decisione di fatto ha invalidato tutte le leggi sulla sodomia statali in quanto applicate a comportamenti non commerciali (che non istigavano alla prostituzione) svolti in privato tra civili consenzienti; fu cos\u00ec invertita la sentenza della stessa corte nel 1986 che aveva confermato la legge sulla sodomia della Georgia.\nPrecedentemente alla sentenza del 2003 gi\u00e0 27 stati, pi\u00f9 il distretto di Columbia e 4 territori avevano abrogato l'azione legislativa basata sulle leggi contro la sodomia, 9 stati le avevano capovolte o invalidate dall'azione legale dello stesso stato, 4 stati membri avevano ancora in vigore le leggi contro la sodomia tra persone dello stesso sesso, infine 10 stati con Porto Rico e le United States Armed Forces possedevano leggi che si applicavano a tutti indipendentemente dal genere sessuale.\nNel 2005 Porto Rico ha fatto abrogare la propria legge sulla sodomia, mentre nel 2006 il Missouri ha abrogato la propria legge contro il \"comportamento omosessuale\". Nel 2013 il Montana ha rimosso il \"contatto o rapporto sessuale tra due persone dello stesso sesso\" dalla sua definizione di condotta sessuale deviata, la Virginia ha abrogato il suo statuto sugli atti osceni e la \"coabitazione lasciva\", infine la sodomia \u00e8 stata legalizzata nelle forze armate statunitensi.\nNel 2005, basando la propria decisione sulla precedente sentenza di due anni prima, la corte suprema della Virginia in \"Martin v. Ziherl\" ha invalidato i commi 18,2-344 che entro i confini dello stato rendeva la fornicazione tra persone non sposate un crimine.\nLo statuto della Louisiana possedeva nei primi anni 2000 ancora i commi indicanti la \"copula innaturale carnale compiuta da un essere umano nei confronti di un altro dello stesso sesso\" nella definizione generica di \"crimini contro natura\" e punibile, in teoria, con una multa fino a 2000 dollari o ad una pena detentiva fino a cinque anni, con o senza i lavori forzati. Tuttavia, questa sezione \u00e8 stata ulteriormente modellata dalla \"United States Court of Appeals for the Fifth Circuit'\" nel 2005 alla luce della decisione \"Lawrence\" del 2003.\nIn \"State v. Whiteley\" (2005) la corte d'appello del Carolina del Nord ha stabilito che lo status di crimine contro la natura (NCGS \u00a7 14-177) non \u00e8 incostituzionale nei suoi passaggi perch\u00e9 pu\u00f2 correttamente essere utilizzato per criminalizzare la condotta sessuale che coinvolge i minori, la condotta non consensuale o coercitiva, la condotta pubblica e la prostituzione.\nIl 31 gennaio 2013 il senato statale della Virginia ha approvato una legge che abroga i commi \u00a7 18,2-345 sullo status di convivenza lasciva emanati nel 1877, con un voto di 40 a 0. Il 20 febbraio di quello stesso anno i membri della \"Virginia House of Delegates\" hanno dato il via libera facendo superare al disegno di legge lo scoglio dell'approvazione con un voto di 62 a 25. Il 20 marzo il governatore Robert Francis McDonnell ha firmato l'abrogazione dello statuto sulla convivenza lasciva dal codice dello stato.\nIl 12 marzo 2013 un gruppo di tre giudici della \"United States Court of Appeals for the Fourth Circuit\" cass\u00f2 i commi \u00a7 18,2-361 riguardanti i crimini contro la legge della natura. Il 26 marzo il procuratore generale della Virginia Ken Cuccinelli ha presentato una petizione per poter averne una sospensione per un caso in tribunale, ma la corte ha respinto la richiesta il 10 aprile, con nessuno dei suoi 15 giudici a sostegno della richiesta. Il 25 giugno Cuccinelli ha presentato una petizione davanti alla corte suprema con la richiesta di rivedere la decisione della corte d'appello; questa \u00e8 stata respinta il 7 ottobre.\nIl 7 febbraio 2014 il senato della Virginia ha votato 40 a 0 a favore della revisione dei crimini contro la natura, rimuovendo di fatto il divieto di rapporti sessuali tra persone dello stesso sesso. Il 6 marzo la Virginia House of Delegates ha votato 100 a 0 a favore del disegno di legge. Il 7 aprile il governatore ha presentato una versione leggermente modificata dello stesso disegno. La sentenza \u00e8 stata emanata durante la stessa legislatura il 23 di aprile. La legge \u00e8 entrata in vigore subito dopo il suo passaggio in parlamento.\nNel mese di aprile del 2014 la proposta di un disegno di legge della Louisiana ha cercato di rivedere il crimine statale contro la legge naturale, mantenendo il divieto esistente contro la sodomia all'interno dei reati di stupro e abuso sessuale su minori, oltre che contro i rapporti sessuali con animali, mentre ha favorito l'abolizione del divieto incostituzionale contro il sesso tra adulti consenzienti. Il disegno di legge \u00e8 stato sconfitto il 15 aprile con un voto di 66 a 27.\nA partire dall'aprile del 2014 17 stati o non hanno ancora abrogato formalmente le loro leggi contro l'attivit\u00e0 sessuale tra adulti consenzienti o non le hanno rivedute in modo da riflettere con precisione la sentenza suprema del 2003. Spesso le leggi sulla sodomia sono state elaborate per comprendere anche altre forme di comportamento sessuale come la bestialit\u00e0 o zoofilia e nessun tentativo \u00e8 successivamente riuscito a scalfirle. Gli statuti di 13 stati hanno la pretesa di vietare tutte le forme di sodomia, alcune delle quali includono anche il sesso orale, a prescindere dal genere dei partecipanti: Alabama, Carolina del Nord, Carolina del Sud, Florida, Georgia, Idaho, Louisiana, Maryland, Massachusetts, Michigan, Minnesota, Mississippi, Oklahoma e Utah. Solamente tre stati indirizzano ancora specificamente i propri statuti alle relazioni omosessuali: Kansas, Kentucky e Texas."}
{"id": "6323349", "revid": "228587", "url": "https://it.wikipedia.org/wiki?curid=6323349", "title": "Sottoscorta", "text": ""}
{"id": "6323350", "revid": "110157", "url": "https://it.wikipedia.org/wiki?curid=6323350", "title": "Brda (Slovenj Gradec)", "text": "Brda (pronuncia ) \u00e8 un insediamento (\"naselje\") di abitanti, della municipalit\u00e0 di Slovenj Gradec nella regione statistica della Carinzia in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Carinzia.\nLe due chiese del paese sono dedicate ad Andrea apostolo e a Maria Maddalena."}
{"id": "6323351", "revid": "110157", "url": "https://it.wikipedia.org/wiki?curid=6323351", "title": "Gmajna (Slovenj Gradec)", "text": "Gmajna (pronuncia ) \u00e8 un insediamento (\"naselje\") di abitanti, della municipalit\u00e0 di Slovenj Gradec nella regione statistica della Carinzia in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Carinzia."}
{"id": "6323353", "revid": "287204", "url": "https://it.wikipedia.org/wiki?curid=6323353", "title": "Vy\u0161\u0117j\u0161aja Liha 2017", "text": "La Vy\u0161\u0117j\u0161aja Liha 2017 \u00e8 stata la ventisettesima edizione della massima serie del campionato bielorusso di calcio, disputato tra il 1\u00ba aprile e il 26 novembre 2017. Il BAT\u0116 Borisov ha vinto il campionato per la quattordicesima volta, l'undicesima consecutiva. Il capocannoniere della competizione \u00e8 stato Michail Hardzej\u010duk () con 18 reti realizzate.\nStagione.\nNovit\u00e0.\nDalla Vy\u0161\u0117j\u0161aja Liha 2016 sono stati retrocessi in Per\u0161aja Liha il e il , mentre dalla Per\u0161aja Liha sono stati promossi in Vy\u0161\u0117j\u0161aja Liha il e il .\nFormula.\nLe 16 squadre partecipanti si affrontano in un girone all'italiana con partite di andata e ritorno per un totale di 30 giornate. La squadra prima classificata \u00e8 dichiarata campione di Bielorussia e viene ammessa alla UEFA Champions League 2018-2019 partendo dal secondo turno di qualificazione. Le squadre classificate al secondo e terzo posto, assieme alla squadra vincitrice della coppa nazionale, vengono ammesse alla UEFA Europa League 2018-2019 partendo dal primo turno di qualificazione. Le ultime due classificate sono retrocesse in Per\u0161aja Liha.\nAvvenimenti.\nPrima dell'inizio del campionato l' \u00e8 stato penalizzato di 7 punti, mentre il \u00e8 stato penalizzato di 5 punti.\nLa partita valida per la ventitreesima giornata tra e , terminata sul campo col punteggio di 6-0 per il BAT\u0116 Borisov, \u00e8 stata data vinta allo Slutsk per 3-0 a tavolino. Successivamente, la federazione bielorussa ha annullato la decisione, restituendo al BAT\u0116 Borisov la vittoria per 6-0 sullo Slutsk.\nClassifica finale.\nLegenda:\nNote:"}
{"id": "6323354", "revid": "110157", "url": "https://it.wikipedia.org/wiki?curid=6323354", "title": "Golavabuka", "text": "Golavabuka (pronuncia ) \u00e8 un insediamento (\"naselje\") di abitanti, della municipalit\u00e0 di Slovenj Gradec nella regione statistica della Carinzia in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Carinzia."}
{"id": "6323357", "revid": "44876", "url": "https://it.wikipedia.org/wiki?curid=6323357", "title": "Cattedrale di Altamura", "text": ""}
{"id": "6323359", "revid": "106430419", "url": "https://it.wikipedia.org/wiki?curid=6323359", "title": "Gradi\u0161\u010de", "text": "Gradi\u0161\u010de (pronuncia ) \u00e8 un insediamento (\"naselje\") di abitanti, della municipalit\u00e0 di Slovenj Gradec nella regione statistica della Carinzia in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Carinzia."}
{"id": "6323361", "revid": "110157", "url": "https://it.wikipedia.org/wiki?curid=6323361", "title": "Gra\u0161ka Gora", "text": "Gra\u0161ka Gora (pronuncia ) \u00e8 un insediamento (\"naselje\") di abitanti, della municipalit\u00e0 di Slovenj Gradec nella regione statistica della Carinzia in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Carinzia.\nLa chiesa locale \u00e8 situata a nord nel paese \u00e8 dedicata a Sant'Elena e risale al XII secolo."}
{"id": "6323362", "revid": "110157", "url": "https://it.wikipedia.org/wiki?curid=6323362", "title": "Singuilucan", "text": "Singuilucan \u00e8 un comune dello stato di Hidalgo, nel Messico centrale, il cui capoluogo \u00e8 la omonima localit\u00e0.\nLa popolazione della municipalit\u00e0 \u00e8 di 14.851 e copre un'area di 420,21\u00a0km\u00b2.\nMonumenti e luoghi d'interesse.\nMonastero agostiniano.\nIl convento del 1540 ha un portale in stile plateresco, un interessante chiostro e la chiesa barocca con retablos del XVIII secolo e un convento francescano del 1527."}
{"id": "6323365", "revid": "767487", "url": "https://it.wikipedia.org/wiki?curid=6323365", "title": "Legen", "text": "Legen (pronuncia ) \u00e8 un insediamento (\"naselje\") di abitanti, della municipalit\u00e0 di Slovenj Gradec nella regione statistica della Carinzia in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Carinzia.\nLe due chiese sono dedicate a San Giorgio e Santa Barbara."}
{"id": "6323368", "revid": "86718552", "url": "https://it.wikipedia.org/wiki?curid=6323368", "title": "Cortenuova di Sopra", "text": ""}
{"id": "6323369", "revid": "125077862", "url": "https://it.wikipedia.org/wiki?curid=6323369", "title": "Personaggi di Date A Live", "text": "Questa \u00e8 la lista dei personaggi di \"Date A Live\", serie di light novel scritta da K\u014dshi Tachibana e illustrata da Tsunako. Gli stessi compaiono anche negli adattamenti manga e anime e in tutti i media derivati.\nSpiriti.\nGli Spiriti sono le protagoniste femminili di \"Date A Live\". Sono ragazze dai poteri straordinari provenienti da un'altra dimensione. In genere quando giungono sulla Terra provocano un sisma spaziale. Questi sismi spaziali sono nella maggior parte delle volte generati involontariamente dagli Spiriti, ma ci sono casi in cui sono provocati volontariamente, come nel caso di Kurumi, Kotori e Miku. I poteri che hanno, come la conoscenza sul mondo umano, variano da uno Spirito all'altro. Tutti gli Spiriti hanno abilit\u00e0 e poteri unici che si differenziano da Spirito a Spirito, ciononostante possiedono tutti un Abito Astrale e un Angelo. Altre caratteristiche che accomunano gli Spiriti sono la capacita di volare e le loro doti fisiche fuori dal comune, come la loro forza sovrumana. Inoltre come rivelato da Nia gli Spiriti non possono invecchiare finch\u00e9 i loro poteri non vengono sigillati.\nRatatoskr.\nIl Ratatoskr \u00e8 un'organizzazione che ha lo scopo di risolvere le questioni riguardanti gli Spiriti in maniera pacifica senza ricorrere alla violenza. Nel volume 12 si scopre che per\u00f2 il vero obiettivo del Ratatoskr \u00e8 quello di ottenere il potere di tutti gli Spiriti, e per farlo hanno intenzione di creare un cristallo Sephira che racchiude i poteri di tutti gli Spiriti sigillati da Shido. Il Ratatoskr \u00e8 un'organizzazione segreta la quale esistenza \u00e8 nota solo a pochi tra cui la DEM, i governi e gli alti funzionari militari. Il centro di comando del Ratatoskr si trova sulla Fraxinus mentre il luogo specifico della sua sede \u00e8 attualmente sconosciuto. La tecnologia dei Realizer impiegata dal Ratatoskr viene prodotta e fornita loro dall'Asgard Electronics, rivale economica della DEM, e la quale \u00e8 una dei maggiori finanziatori dell'organizzazione.\nAsgard Electronics.\nL'Asgard Electronics \u00e8 una delle due aziende produttrici di Realizer nel mondo assieme alla DEM, di cui \u00e8 la principale rivale economica. Oltre alla produzione dei Realizer, l'Asgard Electronics \u00e8 una delle principali societ\u00e0 che finanzia economicamente il Ratatoskr, poich\u00e9 il presidente della societ\u00e0, Elliot Baldwin Woodman oltre ad essere il presidente della societ\u00e0 \u00e8 anche uno dei fondatori dell'organizzazione.\nAST (Anti-Spirits Team).\nL'AST \u00e8 un'unit\u00e0 segreta speciale che fa parte della JGSDF l'esercito di difesa del Giappone, \u00e8 un'unit\u00e0 il cui compito principale \u00e8 quello di eliminare l'origine dei sismi spaziali, cio\u00e8 gli Spiriti, facendo ricorso a potenti armi e tecnologie fornitegli loro dalla DEM.\nDEM (Deus Ex Machina) Industries.\nLa Deus Ex Machina Industries, anche conosciuta semplicemente come DEM, \u00e8 una delle societ\u00e0 pi\u00f9 grandi al mondo con sede principale in Inghilterra. La DEM \u00e8 l'unica industria che produce le unit\u00e0 Realizer, che vengono distribuiti in tutto il mondo alle forze di polizia e alle forze militari e in particolare alle squadre anti-Spirito come l'AST e la SSS, infatti, le attrezzature per combattere gli Spiriti sono tutte prodotte dalla DEM. Insieme alla distribuzione dei Realizer la DEM invia anche diversi sovrintendenti e addetti alla manutenzione a tutti coloro a cui vengono distribuiti i Realizer. L'industria \u00e8 la principale rivale economica dell' \"Asgards Electronics\", l'azienda che finanzia il Ratatoskr. La DEM ha una politica opposta a quella del Ratatoskr di salvare gli Spiriti, preferisce infatti occuparsi della minaccia degli Spiriti distruggendoli, tuttavia solo gli alti ranghi della societ\u00e0 sono a conoscenza dell'esistenza del Ratatoskr. La DEM \u00e8 un'organizzazione disposta a tutto pur di raggiungere i propri scopi anche a ricorrere a metodi estremi, viene dimostrato infatti pi\u00f9 volte nel corso della storia che i fallimenti dei suoi membri vengono spesso pagati con la vita. La DEM \u00e8 anche composta da molti Wizards in grado di usare le CR-Unit e che hanno un'esperienza e una preparazione di gran lunga superiore rispetto ai membri delle forze speciali di altri paesi. All'interno dell'organizzazione tra i Wizards vi \u00e8 una gerarchia chiamati Adeptus in cui rientrano i Wizard pi\u00f9 forti presenti nell'organizzazione. Essi vengono identificati con un numero che va dal'1 in poi. Durante il corso della storia Ike diventa il nuovo direttore della societ\u00e0."}
{"id": "6323372", "revid": "6923", "url": "https://it.wikipedia.org/wiki?curid=6323372", "title": "Mislinjska Dobrava", "text": "Mislinjska Dobrava (pronuncia ) \u00e8 un insediamento (\"naselje\") di abitanti, della municipalit\u00e0 di Slovenj Gradec nella regione statistica della Carinzia in Slovenia.\nL'area faceva tradizionalmente parte della regione storica della Stiria, ora invece \u00e8 inglobata nella regione della Carinzia.\nOrigini del nome.\nIl nome dell paese \u00e8 cambiato da \"Dobrava\" a \"Mislinjska Dobrava\" nel 1955.\nInfrastrutture e trasporti.\nNel paese si trova l'Aeroporto di Slovenj Gradec."}
{"id": "6323374", "revid": "305108", "url": "https://it.wikipedia.org/wiki?curid=6323374", "title": "Oratorio di San Giuseppe de' Minimi", "text": ""}
{"id": "6323376", "revid": "729019", "url": "https://it.wikipedia.org/wiki?curid=6323376", "title": "The Birds of Australia", "text": "The Birds of Australia \u00e8 un libro scritto dall'ornitologo John Gould e pubblicato, in sette volumi, tra il 1840 e il 1848. Fu la prima indagine completa sugli uccelli dell'Australia e comprende la descrizione di 681 specie, 328 delle quali erano nuove per la scienza e descritte per la prima volta da Gould.\nDescrizione.\nGould e sua moglie Elizabeth si recarono in Australia, dall'Inghilterra, nel 1838, per preparare un libro. Trascorsero poco meno di due anni per raccogliere dati sugli esemplari descritti nel libro. John viaggi\u00f2 molto e realizz\u00f2 vaste collezioni di uccelli australiani e altri animali. Elizabeth, che aveva illustrato diversi precedenti libri del marito, realizz\u00f2 centinaia di disegni da pubblicare su \"The Birds of Australia\".\nLe lastre relative ai disegni contenuti nel libro vennero prodotte con la litografia. Elizabeth produsse 84 lastre prima di morire, nel 1841, Edward Lear e Waterhouse Hawkins una ciascuno e le restanti 595 vennero realizzate da H. C. Richter da disegni di Elizabeth e vennero pubblicate sotto il suo nome.\nFu creata una tiratura di 250 copie dei sette volumi completi e alcuni esemplari sono stati recemente venduti a delle aste pubbliche per pi\u00f9 di 350.000 dollari australiani.\nNel 1865, Gould pubblic\u00f2 una edizione rivista e ampliata dell'opera, in due volumi, dal titolo \"Handbook to the Birds of Australia\"."}
{"id": "6323377", "revid": "767487", "url": "https://it.wikipedia.org/wiki?curid=6323377", "title": "Skelmorlie", "text": " \nSkelmorlie \u00e8 una localit\u00e0 di villeggiatura della costa sud-occidentale della Scozia, facente parte dell'area di consiglio dell'Ayrshire Settentrionale (\"North Ayrshire\") ed affacciata sul Firth of Clyde (Oceano Atlantico). Conta una popolazione di circa 2.000 abitanti\nGeografia fisica.\nSkelmorlie si trova a sud della localit\u00e0 di Wemyss Bay e a circa 8\u00a0km a nord di Largs.\nStoria.\nSkelmorlie si svilupp\u00f2 come localit\u00e0 di villeggiatura alla fine del XIX secolo, dopo la costruzione di un albergo nel 1868.\nMonumenti e luoghi d'interesse.\nArchitetture militari.\nCastello di Skelmorlie.\nTra i principali monumenti di Skelmorlie, figura il castello, eretto a partire del 1502 ed ampliato nel corso del XVII secolo, ma in gran parte ricostruito nel 1858 dopo un incendio Fu la residenza della famiglia Montgomery.\nSociet\u00e0.\nEvoluzione demografica.\nAl censimento del 2011, Skelmorlie contava una popolazione pari a 2.095 abitanti.\nLa localit\u00e0 ha conosciuto un incremento demografico rispetto al 2001, quando contava 1.930 abitanti."}
{"id": "6323379", "revid": "2043762", "url": "https://it.wikipedia.org/wiki?curid=6323379", "title": "Amici di ghiaccio - Death Run", "text": "Amici di ghiaccio - Death Run (\"M\u00f6rderische Abfahrt - Skitour in den Tod\") \u00e8 un film TV tedesco del 1999 diretto da Curt M. Faudon con protagonisti Jerry Cal\u00e0, Thomas Heinze, Carin C. Tietze e Heion Von Stetten.\nTrama.\nUna pericolosa escursione in montagna, nella zona in cui, l'anno precedente, era morto il comune amico Jack, riunisce quattro individui con incarichi diplomatici da portare a termine. Ad accompagnarli c'\u00e8 Dimitri, attach\u00e9 culturale russo, che il giorno dopo aver scoperto nel rifugio gli appunti di Jack viene misteriosamente ucciso: la tensione tra i quattro colleghi cresce generando liti e pericolosi disguidi per scoprire la verit\u00e0 sul compagno russo e sulla morte del vecchio amico.\nProduzione.\nIl film \u00e8 stato girato in Tirolo.\nDistribuzione.\nLa pellicola \u00e8 stata trasmessa in chiaro in Germania, Italia, Austria e Francia, mentre \u00e8 stata distribuita in Home video in altre zone del mondo come il Giappone e gli USA."}
{"id": "6323382", "revid": "329581", "url": "https://it.wikipedia.org/wiki?curid=6323382", "title": "Stile plateresco", "text": ""}
{"id": "6323383", "revid": "404338", "url": "https://it.wikipedia.org/wiki?curid=6323383", "title": "Touchscreen", "text": "Nota:Touchscreen in Italiano \u00e8 sbagliato. Vedere il vocabolario Trecani. "}
{"id": "6323386", "revid": "585241", "url": "https://it.wikipedia.org/wiki?curid=6323386", "title": "Nikolaj Shin", "text": ""}
{"id": "6323387", "revid": "1305772", "url": "https://it.wikipedia.org/wiki?curid=6323387", "title": "Osservatorio di Versailles Saint Quentin en Yvelines", "text": "L'osservatorio di Versailles Saint Quentin en Yvelines (in francese, \"Observatoire de Versailles Saint Quentin en Yvelines\") \u00e8 un osservatorio astronomico affiliato con l'Universit\u00e0 di Versailles Saint Quentin en Yvelines. Costruito a Guyancourt, Francia nel 2009, si concentra sui campi del cambiamento climatico e dello sviluppo sostenibile."}
{"id": "6323408", "revid": "287204", "url": "https://it.wikipedia.org/wiki?curid=6323408", "title": "Laura Polverelli", "text": "Biografia.\nDopo il diploma di pianoforte al Conservatorio Luigi Cherubini di Firenze e di canto al Conservatorio di Verona si \u00e8 perfezionata all'Accademia Musicale Chigiana con Carlo Bergonzi ed Alfredo Kraus ed in seguito al Hochschule f\u00fcr Musik und Theater M\u00fcnchen.\nNel 1993 debutta al Teatro alla Scala di Milano come Puck nella prima di Oberon (opera) diretta da James Conlon con Elizabeth Connell e Ben Heppner.\nNel 1995 al Festival di Salisburgo \u00e8 Annina ne La traviata diretta da Riccardo Muti con i Wiener Philharmoniker, Andrea Rost, Renato Bruson e Lorenzo Regazzo.\nNel 1996 debutta negli Stati Uniti come La Cenerentola a Seattle ed alla Scala \u00e8 Fenena in Nabucco diretta da Muti con Vincenzo La Scola ed Ascanio nella prima di Les Troyens con Colin Davis (direttore d'orchestra) e Jane Henschel.\nNel 1997 al Teatro della Pergola di Firenze \u00e8 Dryade in Ariadne auf Naxos diretta da Zubin Mehta con Ildik\u00f3 Koml\u00f3si e Heinz Zednik, per la Scala \u00e8 Zaida ne Il Turco in Italia diretta da Riccardo Chailly con Regazzo al Teatro Ponchielli di Cremona e nella prima scaligera con Mariella Devia e Michele Pertusi.\nNel 1998 al Rossini Opera Festival di Pesaro \u00e8 voce Ross nella prima assoluta di \"Isabella\" di Azio Corghi con Joseph Calleja, Regazzo ed Elio (cantante) e per il Teatro La Fenice di Venezia la protagonista di \"L'Orione\" di Francesco Cavalli diretta da Andrea Marcon con la Venice Baroque Orchestra, Cinzia Forte, Sara Mingardo e Regazzo al Teatro stabile del Veneto Carlo Goldoni.\nNel 1999 a Pesaro \u00e8 Isaura in Tancredi (opera) diretta da Gianluigi Gelmetti con l'Orchestra della Toscana, Giuseppe Filianoti e Daniela Barcellona e Marchesa Melibea ne Il viaggio a Reims diretta da Daniele Gatti con l'Orchestra e Coro del Teatro Comunale di Bologna, Elizabeth Norberg-Schulz, Eva Mei, Juan Diego Fl\u00f3rez, Pertusi, Nicola Ulivieri, Bruno Pratic\u00f2, Roberto Frontali e Massimo Giordano (tenore). \nNel 2000 al Glyndebourne Festival Opera \u00e8 Dorabella in Cos\u00ec fan tutte con la London Philharmonic Orchestra ed Alan Opie e per La Fenice Isabella ne L'Italiana in Algeri diretta da Claudio Scimone con Regazzo e Bruno de Simone a Padova.\nNel 2001 a Pesaro \u00e8 Madama La Rose ne La gazzetta con Stefania Bonfadelli, Pietro Spagnoli e Pratic\u00f2.\nNel 2002 per la Scala \u00e8 Rosina ne Il barbiere di Siviglia (Rossini) con Fl\u00f3rez e Giorgio Surian al Teatro degli Arcimboldi e per La Fenice Dorabella in \"Cos\u00ec fan tutte\" con Pertusi al Teatro Malibran.\nNel 2003 \u00e8 Sesto in Giulio Cesare (H\u00e4ndel) con Ann Murray al Bayerische Staatsoper, al Teatro Regio di Torino Dorabella in \"Cos\u00ec fan tutte\" con Patrizia Ciofi e Nicola Ulivieri e per La Fenice Rosina ne \"Il barbiere di Siviglia\" diretta da Marcello Viotti con de Simone e Nicolai Ghiaurov al Malibran.\nNel 2005 alla Fenice \u00e8 Rodrigo in Pia de' Tolomei (opera) con la Ciofi e Francesco Meli.\nNel 2006 al Teatro Comunale di Firenze \u00e8 Mrs. Meg Page in Falstaff (Verdi) diretta da Mehta con Ruggero Raimondi, Carlo Bosi e Barbara Frittoli.\nNel 2007 alla Fenice \u00e8 Felicia ne Il crociato in Egitto con la Ciofi ed Alceste in Ercole su'l Termodonte diretta da Fabio Biondi con l'Europa Galante e Roberta Invernizzi al Malibran ed allo Sferisterio di Macerata Elisabetta in Maria Stuarda (opera) diretta da Riccardo Frizza con Mario Cassi.\nNel 2008 a Bilbao \u00e8 Dorabella in \"Cos\u00ec fan tutte\" con Regazzo e nel 2009 a Pesaro Isolier in Le Comte Ory diretta da Paolo Carignani con Regazzo.\nNel 2010 debutta al Wiener Staatsoper come Maffio Orsini in Lucrezia Borgia (opera) con Pertusi ed Edita Gruberov\u00e1, a Salisburgo Giuditta in \"Betulia liberata\" di Niccol\u00f2 Jommelli diretta da Muti ed al Teatro studio Valeria Moriconi di Jesi la protagonista di \"Il Flaminio\" di Giovanni Battista Pergolesi diretta da Ottavio Dantone con l'Accademia Bizantina e Juan Francisco Gatell.\nNel 2011 a Vienna \u00e8 Rosina ne \"Il barbiere di Siviglia\" ed al Teatro Giovanni Battista Pergolesi di Jesi Giulia ne La Salustia.\nNel 2012 a Vienna \u00e8 Dorabella in \"Cos\u00ec fan tutte\" con la Frittoli e Natale De Carolis, al Teatro Verdi (Trieste) canta Stabat Mater (Rossini) diretta da Gelmetti ed a Baden-Baden Isoletta ne La straniera con la Gruberova.\nNel 2013 alla Scala \u00e8 Mrs. Meg Page nella prima di \"Falstaff\" diretta da Daniel Harding con Ambrogio Maestri, Francesco Demuro, Bosi, Carmen Giannattasio, Irina Lungu e la Barcellona, a Trieste Sesto ne La clemenza di Tito diretta da Gelmetti con Filianoti e la Mei (protagonista di una puntata di Prima della prima su Rai 3), a Firenze Elisabetta in \"Maria Stuarda\" con la Devia, a Torino Rosina ne \"Il barbiere di Siviglia\" con Paolo Bordogna e Nicola Ulivieri ed al Teatro Flavio Vespasiano di Rieti Giovanna Seymour in Anna Bolena (opera) diretta da Biondi.\nNel 2014 al Rossini in Wildbad \u00e8 Tebaldo in \"Tebaldo e Isolina\" di Francesco Morlacchi diretta da Antonino Fogliani, al Teatro Verdi (Padova) Rosina ne \"Il barbiere di Siviglia\" ed all'Opera di Firenze Mrs Meg Page in \"Falstaff\" diretta da Mehta con Maestri e Bosi.\nNel 2015 a Trieste \u00e8 Orfeo in Orfeo ed Euridice (Gluck) con la Forte, a Bassano del Grappa Dorabella in \"Cos\u00ec fan tutte\" ed a Santa Cruz de Tenerife Elisabetta I in \"Maria Stuarda\" con Celso Albelo.\nNel 2016 \u00e8 Cherubino ne Le nozze di Figaro con la Mei al Teatro Regio di Parma ed al Teatro Municipale (Reggio Emilia), Adalgisa in Norma (opera) diretta da Nello Santi con la Devia e Carlo Colombara al Teatro San Carlo di Napoli ed Elisabetta in \"Maria Stuarda\" diretta da Fogliani con Demuro all'Op\u00e9ra de Monte-Carlo."}
{"id": "6323409", "revid": "287204", "url": "https://it.wikipedia.org/wiki?curid=6323409", "title": "Stefano Serami", "text": "Carriera.\nGiocatore.\nNella stagione 1974-1975 ha giocato nelle giovanili del ; nel 1975 passa al , societ\u00e0 veneta con la quale nella stagione 1975-1976 fa il suo esordio tra i professionisti segnando 2 reti in 23 presenze nel campionato di Serie C. Nella stagione 1977-1978 fa invece parte della rosa dei veronesi dell', neopromossi nel campionato di Serie C, nel quale disputa 8 partite senza mai segnare. A fine anno si trasferisce al , club con il quale nella stagione 1978-1979 gioca 21 partite nel campionato di Serie C1; viene riconfermato in rosa dai piemontesi anche per l'intera stagione 1979-1980, nel corso della quale disputa altri 4 incontri nel campionato di terza serie. Nel 1980 scende di categoria e si accasa alla , in Serie C2: con i bianconeri nel corso della stagione 1980-1981 gioca 29 partite nel campionato di quarta divisione, campionato nel quale milita anche per l'intera stagione 1981-1982 con la maglia dell', con cui gioca 27 partite di campionato, senza mai segnare.\nNell'estate del 1982 fa ritorno al Novara, con cui nella stagione 1982-1983 gioca 33 partite in Serie C2 e realizza una rete (la sua prima in carriera con la squadra azzurra) nella Coppa Italia Serie C, il 10 novembre 1982 nella vittoria casalinga per 2-1 contro il nella partita di andata dei sedicesimi di finale della coppa; nella stagione 1983-1984 segna invece i suoi primi gol in campionato con la maglia del Novara: termina infatti il campionato di Serie C2 con all'attivo 2 reti in 22 presenze. Nella stagione successiva segna invece 2 reti in 32 partite, mentre nella stagione 1985-1986 conclude il campionato con 29 presenze e 3 reti. A fine anno lascia dopo quattro anni il Novara per trasferirsi al , sempre in Serie C2. Nella stagione 1986-1987 segna 2 gol in 29 presenze, mentre nell'annata successiva va a segno altre 2 volte in 32 incontri; nella stagione 1988-1989 (la sua ultima nel club, oltre che l'ultima in carriera in campionati professionistici) segna infine un gol in 31 presenze, arrivando quindi ad un bilancio totale di 92 partite e 5 reti con la maglia biancorossa.\nNella stagione 1989-1990 arriva quarto in classifica nel Campionato Interregionale con la , con cui realizza 2 gol in 28 presenze.\nAllenatore.\nNella stagione 2004-2005 ha allenato i Giovanissimi del Rivoli Collegno, societ\u00e0 in cui nell'annata seguente ha guidato gli Allievi; in entrambe queste stagioni \u00e8 stato allenatore di Gianluca Lapadula, futuro calciatore della Nazionale italiana.\nNella stagione 2010-2011 ha allenato il femminile, con cui ha ottenuto un settimo posto in classifica nel campionato di Serie A. In seguito, nella stagione 2012-2013 ha allenato la squadra Primavera del Torino femminile, con cui ha anche giocato (e perso per 3-1 ai calci di rigore) una finale scudetto.\nNella stagione 2013-2014 ha allenato l'Alpignano nelle prime due giornate del campionato di Promozione, mentre nella stagione 2014-2015 \u00e8 subentrato a campionato iniziato sulla panchina del Trofarello, nella Prima Categoria piemontese. In precedenza aveva allenato anche il .\nDal 2015 al 2017 allena la Primavera della ; nella stagione 2017-2018 allena invece la prima squadra, impegnata nel campionato di Serie B."}
{"id": "6323413", "revid": "6923", "url": "https://it.wikipedia.org/wiki?curid=6323413", "title": "Il grido del gabbiano", "text": "Il grido del gabbiano (in lingua francese Le cri de la mouette) scritta dall'attrice Emmanuelle Laborit nel 1994.\nTrama.\nIl libro racconta le vicende della protagonista che segna le sue difficolt\u00e0 quotidiane con la lingua dei segni francese e delle sue esperienze adolescienziali, tramite la sua passione per il teatro."}
{"id": "6323416", "revid": "767487", "url": "https://it.wikipedia.org/wiki?curid=6323416", "title": "Una storia semplice (film 2016)", "text": "Una storia semplice \u00e8 un film documentario del 2016 di Giuseppe Garau e Goffredo d'Onofrio, sulla storia della campionessa mondiale di marcia Annarita Sidoti. Il film \u00e8 stato prodotto dalle torinesi Raining Film e .puntozero.\nDistribuzione.\nIl film \u00e8 stato distribuito in Italia a marzo 2017, con oltre 70 proiezioni nei cinema e nelle scuole del Paese."}
{"id": "6323421", "revid": "767487", "url": "https://it.wikipedia.org/wiki?curid=6323421", "title": "Inka Bause", "text": "Figlia d'arte (suo padre era il compositore Arndt Bause), come cantante \u00e8 professionalmente in attivit\u00e0 dalla met\u00e0 degli anni ottanta e nel corso della sua carriera ha pubblicato oltre una decina di album. \u00c8 inoltre nota al pubblico per la conduzione di programmi televisivi quali \"Bauer sucht Frau\", \"Inka!\", ecc.\n\u00c8 l'ex-moglie del compositore Hendrik Bruch.\nBiografia.\nInka Bause nasce a Lipsia, nell'ex-DDR, il 21 novembre 1968.\nA partire dal 1983, studia a scuola per due anni canto e violino. Terminata la scuola, si iscrive all'Istituto superiore di musica e tra il 1985 e il 1987 per la sua attivit\u00e0 di cantante riceve per tre volte di seguito il premio del giornale per ragazzi \"Neues Leben\".\nIn seguito, pubblica nel 1987 il suo primo album intitolato \"Inka\", al quale fa seguito, nel 1989, l'album \"Schritte\". Nel frattempo, nel 1988 inizia le sue prime esperienze come conduttrice televisiva.\nNel 1991, dopo essere passata all'etichetta Virgin Records, pubblica il suo primo album interamente in tedesco, dove riprende anche alcuni brani presenti negli album precedenti.\nDopo l'improvvisa morte del padre, avvenuta nel febbraio del 2003, si concede alcune settimane di pausa dall'attivit\u00e0 artistica, prima di pubblicare un singolo dedicato al genitore scomparso ed intitolato \"Mein Herz bleibt zu Dir\". Nello stesso anno, appare per la prima volta sugli schermi dell'emittente ZDF, conducendo un programma musicale natalizio.\nDue anni dopo, passa all'emittente RTL Television, dove debutta in un programma dedicato al guinness dei primati."}
{"id": "6323422", "revid": "371529", "url": "https://it.wikipedia.org/wiki?curid=6323422", "title": "Man in Black - The Very Best of Johnny Cash", "text": "Man in Black - The Very Best of Johnny Cash \u00e8 un doppio album raccolta dell'artista country statunitense Johnny Cash, pubblicato nel 2002 dalla Legacy Recordings.\nIl disco.\nLe note interne del booklet inserito nel compact disc, contengono gli auguri per il settantesimo compleanno di Johnny Cash da parte di famigliari dell'artista e di numerosi musicisti che gli rendono omaggio, tra i quali Paul McCartney, Bono, Willie Nelson, Leonard Cohen, Dave Matthews, Tom Waits, Chrissie Hynde, Keith Richards, Tom Petty, Kris Kristofferson, Elvis Costello, Ray Davies, Nick Lowe, Kirk Hammett dei Metallica, Henry Rollins, Nick Cave, Shawn Crahan e Corey Taylor degli Slipknot."}
{"id": "6323424", "revid": "767487", "url": "https://it.wikipedia.org/wiki?curid=6323424", "title": "Squadra investigativa speciale S.I.S. giustizia sommaria", "text": "Squadra investigativa speciale S.I.S. giustizia sommaria (\"Extreme Justice\") \u00e8 un film poliziesco del 1993 del regista Mark L. Lester. La storia \u00e8 ispirata su fatti realmente accaduti.\nTrama.\nIl sergente della polizia di Los Angeles Jeff Powers viene sospeso dal servizio a causa del suo comportamento spericolato. Il tenente Dan Vaughn gli propone allora di entrare a far parte della sua squadra speciale: un corpo di agenti particolare, specializzato nella caccia ai pi\u00f9 pericolosi criminali. Ben presto per\u00f2 Powers si accorge che Vaughn approfitta del suo potere per esasperare gli scontri con i criminali e poterli cos\u00ec uccidere."}
{"id": "6323427", "revid": "1769488", "url": "https://it.wikipedia.org/wiki?curid=6323427", "title": "Studio Ponoc", "text": "Lo \u00e8 uno studio di animazione giapponese fondato nel 2015 da Hiromasa Yonebayashi e Yoshiaki Nishimura.\nStoria.\nLo studio d'animazione venne fondato il 15 aprile 2015 da Yoshiaki Nishimura e Hiromasa Yonebayashi, entrambi noti per il loro lavoro presso Studio Ghibli. I due avevano lasciato lo Studio Ghibli alla fine del 2014, dopo aver terminato la produzione del lungometraggio \"Quando c'era Marnie\", portando con s\u00e9 numerosi animatori dello Studio. Il nome dello studio deriva dalla parola serbo-croata per \"mezzanotte\" (\"pono\u0107/\u043f\u043e\u043d\u043e\u045b\"), a significare \"il momento in cui un giorno finisce e un altro comincia\".\nLo studio cominci\u00f2 a lavorare occupandosi di una campagna pubblicitaria per la West Japan Railway Company. Nel 2017 \u00e8 stato distribuito il primo lungometraggio d'animazione dello studio, \"Mary e il fiore della strega\", diretto dallo stesso Yonebayashi e basato sul romanzo \"La piccola scopa\" della scrittrice britannica Mary Stewart.\nNel 2018, in Giappone, lo studio ha distribuito \"Modest Heroes\", un film collettivo d'animazione suddiviso in tre parti. Il film, composto da tre cortometraggi diretti da Hiromasa Yonebayashi, Yoshiyuki Momose e Akihiko Yamashita, costituisce il primo volume dell'antologia cinematografica .\nLo studio Ponoc ha prodotto un cortometraggio per i Giochi Olimpici di Tokyo ispirato ai valori olimpici ed \u00e8 stato proiettato dal 24 luglio al 9 agosto 2020. Il corto \u00e8 stato presentato ufficialmente in anteprima quando \u00e8 stato caricato su YouTube dal Comitato Olimpico Internazionale il 23 luglio, prima dell'inizio delle Olimpiadi. Il corto si intitola \"Tommorow's Leaves.\""}
{"id": "6323431", "revid": "1452073", "url": "https://it.wikipedia.org/wiki?curid=6323431", "title": "Cartoon Network Racing", "text": "Cartoon Network Racing \u00e8 un videogioco di guida pubblicato da The Games Factory nel 2006 per il mercato statunitense e nel 2007 in Europa. Il sistema di gioco \u00e8 simile a quello di \"\", ma i personaggi sono quelli delle serie originali di Cartoon Network: \"Il laboratorio di Dexter\", \"Le Superchicche\", \"Johnny Bravo\", \"Mucca e Pollo\", \"Io sono Donato Fidato\" e \"Leone il cane fifone\"."}
{"id": "6323433", "revid": "1305772", "url": "https://it.wikipedia.org/wiki?curid=6323433", "title": "National Association of the Deaf", "text": ""}
{"id": "6323434", "revid": "889014", "url": "https://it.wikipedia.org/wiki?curid=6323434", "title": "CC BY-NC", "text": ""}
{"id": "6323435", "revid": "76963", "url": "https://it.wikipedia.org/wiki?curid=6323435", "title": "Harriette Tarler", "text": "Biografia.\nHarriette era nata a New York, come la sorella maggiore Beatrice, da immigrati ungheresi che si trasferirono a Los Angeles, dove Harriette si diplom\u00f2. Nel giugno del 1939 spos\u00f2 Leo Schechtman (1916-1990) e nel 1942 ebbe la figlia Stephanie. Divorziata poco dopo, Harriette si rispos\u00f2 nel 1951 con l'industriale Arthur Tarler (1921-2009), un tedesco emigrato negli Stati Uniti nel 1938. Anche questo matrimonio fin\u00ec dopo pochi anni, nel 1954, ma Harriette mantenne il cognome dell'ex-marito. \nNel 1956 inizi\u00f2 la sua breve carriera cinematografica entrando a far parte del cast dei \"Three Stooges\" (in italiano, \"I tre marmittoni\"), una popolare serie di brevi film comici, i cui protagonisti erano Moe Howard, Larry Fine e Joe Besser. Harriette Tarler recit\u00f2 in undici di questi cortometraggi e fece anche delle apparizioni in film di maggiore impegno: nel 1957 ne \"Il jolly \u00e8 impazzito\", con Frank Sinatra, nel 1958 nel noir \"La vera storia di Lynn Stuart\", in \"The Party Crashers\", con Mark Damon e Bobby Driscoll, in \"Noi giovani\", e ne I bucanieri, con Yul Brynner. L'anno dopo ebbe due particine nel film \"C'era una volta un piccolo naviglio\", con Jerry Lewis, e ne \"Il giorno della vendetta\", con Kirk Douglas, Anthony Quinn e Carolyn Jones, con il quale si concluse la sua esperienza nel cinema. \nLasciata Los Angeles, Harriette si rispos\u00f2 a Las Vegas nel 1959 con il pi\u00f9 giovane Roy Steckler (nato nel 1926), ma anche questo matrimonio dur\u00f2 poco. Negli anni ottanta lavor\u00f2 come \"telephone sex therapist\". Dopo una lunga malattia, mor\u00ec nel 2001 a New York e fu sepolta nel Mount Hebron Cemetery."}
{"id": "6323440", "revid": "2101189", "url": "https://it.wikipedia.org/wiki?curid=6323440", "title": "MAON Museo d'arte dell'Otto e Novecento", "text": "Il MAON, ovvero Museo dell\u2019Arte dell\u2019Otto e Novecento, \u00e8 stato inaugurato il 4 maggio 2004 per iniziativa del Centro per l\u2019arte e la cultura \u201cA. Capizzano\u201d di Rende, che intitolato all'artista rendese Achille Capizzano, a sua volta, \u00e8 nato nel 1997 su iniziativa di Sandro Principe, gi\u00e0 parlamentare e sindaco di Rende. Dopo sette anni di una intensa attivit\u00e0 di mostre il Centro si \u00e8 dotato di raccolte stabili e ha istituito il Museo, nato da un progetto del critico d'arte Tonino Sicoli, che ne \u00e8 il direttore artistico. Esso \u00e8 una delle poche istituzioni culturali meridionali dedicate all\u2019arte moderna e contemporanea, ed ha sede a Palazzo Vitari (XVIII sec), nel Centro Storico della cittadina calabrese, dato in comodato d'uso dall'Amministrazione comunale. \nIl MAON ha il riconoscimento, fra i Luoghi del Contemporaneo, del Ministero per i Beni e le Attivit\u00e0 Culturali.\nCollezioni.\nArte in Calabria.\nIl MAON \u00e8 l'unico museo con raccolte stabili degli artisti nati in Calabria del XIX e XX secolo. Nella collezione dell'Ottocento sono documentati, fra gli altri: Giuseppe Benassai, Andrea Cefaly sr, Rubens Santoro, Giuseppe Cosenza, Salvatore Petruolo, Enrico Salfi, Giuseppe Renda, Rocco Milanesi, Francesco Jerace, Vincenzo Jerace, Francis La Monaca, Gaele Covelli.\nFra gli artisti del Novecento: Umberto Boccioni, Antonio Marasco, Enzo Benedetto, Angelo Savelli, Domenico Colao, Maria Grandinetti Mancuso, Andrea Alfano, Giuseppe Rito, Achille Capizzano, Mimmo Rotella, Luigi Di Sarro, Aldo Turchiaro, Sergio Ruffolo, Nunzio Solendo, Giuseppe Gallo, Alfredo Pirri, Luigi Magli, Francom\u00e0, Cesare Berlingeri, Anna Romanello, Giulio Telarico, Francesco Correggia, Mario Parentela, Francesco Lupinacci, Antonio Pujia Veneziano, Salvatore Dominelli, Pietro Perrone, Franco Toscano.\nSono state acquisite anche opere di artisti non calabresi, italiani e stranieri, legati in qualche modo alla Calabria, come: Carmine Di Ruggiero, Luciano Caruso, Toni Ferro, Vinicio Berti, Marlis Nussbaumer, Camilla Thompson, Alejandro Garc\u00eda, Bijan Bassiri.\nNel 2004 Reginald Green ha donato al Museo il modello del monumento \"Children's Bell Tower\", che sorge a Bodega Bay in California, opera dello scultore statunitense Bruce Hasson e dedicato alla memoria del figlio Nicholas Green, ucciso in Calabria dalla mafia nel 1994.\nLa raccolta Achille Capizzano.\nQuesta sezione documenta un percorso artistico compiuto nel corso degli anni Trenta-Cinquanta del Novecento da Achille Capizzano, che ebbe i natali a Rende nel 1907, ma che visse e lasci\u00f2 gran parte della sua produzione a Roma, dove mor\u00ec nel 1951. Collaboratore di artisti come Ferruccio Ferrazzi e di architetti quali Luigi Moretti e Adalberto Libera, Capizzano vinse insieme a Gentilini, Guerrini e Quaroni, i due concorsi per l\u2019esecuzione di un gigantesco mosaico nella Sala Centrale del Palazzo dei Ricevimenti e dei Congressi all\u2019E 42 (EUR, Roma).\nIl mosaico, intitolato \u201cL\u2019Impero\u201d, avrebbe dovuto far parte di una serie di decorazioni per il palazzo, assegnate, tra gli altri, ad Achille Funi, Afro Basaldella e Bruno Saetti. Fra il 1934 ed 1943, Capizzano aveva eseguito per il Foro Italico cinque grandi mosaici pavimentali, insieme a Gino Severini, Angelo Canevari e Giulio Rosso. \nFu anche ricercato progettista e decoratore di ambienti in palazzi privati e in prestigiosi alberghi romani come l\u2019Hotel Hassler ed il Mediterraneo. Nel 1954, a pochi anni dalla sua morte, gli venne dedicata una sala personale alla XXVII Biennale Internazionale di Venezia.\nNel 2012 \u00e8 stato acquisito tramite donazione da parte dei figli il grande dipinto di Capizzano \u201cAssalto alla carovana\u201d di quasi sei metri, realizzato nel 1946 per il Cinema Rivoli di Roma.\nLa collezione Luigi Ladaga.\nNell\u2019estate 2004, il MAON si \u00e8 arricchito di un\u2019importante donazione di arte contemporanea da parte del collezionista Luigi Ladaga (Cosenza, 1924 - Diamante 2006). Ladaga \u00e8 stato dirigente nazionale del PSI, vicesindaco di Taranto, presidente nazionale della Lega per le Autonomie Locali, vicepresidente dell\u2019ISVEIMER, collaboratore di Giacomo Mancini al Ministero per il Mezzogiorno e suo capo di gabinetto durante la carica di sindaco di Cosenza, assessore ai Rapporti Istituzionali della Provincia di Cosenza. Riformista, autonomista, garantista, meridionalista, \u00e8 stato anche un uomo coerente, acuto, dotato di profonda cultura e di passione artistica, amico di intellettuali ed artisti.\nLa sua raccolta comprende fra le altre, opere d\u2019arte di: Mario Ceroli, Alighiero Boetti, Mario Schifano, Lucio Del Pezzo, Nicola Carrino, Umberto Mastroianni, Mario Persico, Carlo Alfano, Nicola De Maria. \nTracce del Novecento.\nLa sezione di opere grafiche documenta i grandi maestri del Novecento come Pablo Picasso con un nudino di \u201cCelestina\u201d, George Braque con una \u201cFarfalla\u201d, Marcel Duchamp con un'acquaforte della \"Fontana\", Salvador Dal\u00ec con una \u201cScena evangelica\u201d, Max Ernst con una raffinata incisione, Sonia Delaunay con una \u201cCarta da gioco\u201d, Jean Cocteau con un \u201cGar\u00e7on\u201d, Giacomo Balla con un bozzetto per costume, Antoni Tapies con un\u2019acquatinta astratta, Graham Sutherland con un \u201cFiore di pietra\u201d, fino a Alberto Burri con una composizione a colori, Lucio Fontana con una superficie bianca lievemente incisa, Giuseppe Capogrossi con i suoi moduli a forchetta, Mimmo Rotella con una \u201cTigre\u201d, Henry Moore con una \u201cMadre col bambino\u201d, Jannis Kounellis con una \"rosa bianca\".\nLa raccolta Fondazione Carmine Domenico Rizzo.\nNel 2012 \u00e8 entrato a far parte del Museo un nucleo di opere concesse dalla Fondazione Carmine Domenico Rizzo. Si tratta di una raccolta che copre un periodo compreso fra il Secondo Futurismo e l'Arte astratto-concreta: Ivo Pannaggi, Nicolaj Diulgheroff, Osvaldo Peruzzi, Giulio D'Anna, Gualtiero Nativi, Gianni Bertini, Giulio Turcato, Mario Nigro, Arturo Carmassi, Venturino Venturi, Bruni Munari, Gianni Dova, Dadamaino e tanti altri.\nCarmine Domenico Rizzo era un imprenditore calabrese nato a Campana (Cs) nel 1916 e trasferitosi nel Secondo Dopoguerra a Bologna, dove era diventato uno dei principali costruttori edili. Negli anni Sessanta aveva finanziato i primi film di Pupi Avati e nel 1983 era stato nominato Cavaliere del Lavoro. Alla sua morte avvenuta nel 2006 la Fondazione a lui intitolata, con sede a Rende, ha proseguito le sue attivit\u00e0 sociali, filantropiche e culturali ad opera del nipote Giuseppe Chiarello.\nL'attivit\u00e0.\nLa pubblicazione di cataloghi e di volumi monografici ha dato alle mostre del MAON il giusto corredo documentario e divulgativo. \nIn particolare, dal 2008 al 2009 \u00e8 stata ospitata al MAON una raccolta di 85 fra disegni, pastelli, acquerelli e incisioni di Umberto Boccioni, gi\u00e0 appartenuti alla collezionista americana Lydia Winston Malbin e rientrati in Italia nel 1996. Nel 2009 il MAON ha organizzato e ospitato assieme al Museo d\u2019Arte di Lugano l\u2019unica mostra pubblica di Umberto Boccioni nel Centenario del Futurismo, riportando per l\u2019occasione in Italia le opere della collezione Chiattone.\nNel 2015 si \u00e8 tenuta la mostra \u201cAlberto Burri e i poeti\u201d, inserita negli eventi ufficiali per il centenario della nascita del grande artista di Citt\u00e0 di Castello. \u00c8 del 2017 \u201cNadar / Il teatro della fotografia\u201d, prima mostra istituzionale in Italia sul pioniere della fotografia.\nUn sistema di illuminotecnica elettronico e a led, unitamente all\u2019utilizzo di una piattaforma informatica, accessibile al pubblico attraverso una rete wi-fi, un sistema di consultazione mediante schermi tattili e dispositivi palmari per il codice QR, rendono il MAON un museo all'avanguardia per l'adozione di soluzioni tecnologiche avanzate e interattive."}
{"id": "6323441", "revid": "2036644", "url": "https://it.wikipedia.org/wiki?curid=6323441", "title": "J1 League 2017", "text": "La J1 League 2017, nota come Meiji Yasuda J1 League 2017 per ragioni di sponsorizzazione, \u00e8 stata la venticinquesima edizione della massima serie del campionato giapponese di calcio. Il campionato \u00e8 iniziato il 25 febbraio 2017 e si \u00e8 concluso il 2 dicembre 2017, tornando al formato a singola fase. Il Kawasaki Frontale ha vinto il campionato per la prima volta, superando il Kashima Antlers per la migliore differenza reti dopo aver concluso entrambi a pari punti.\nStagione.\nNovit\u00e0.\nAl termine della J1 League 2016 il Nagoya Grampus, lo Shonan Bellmare e l'Avispa Fukuoka sono stati retrocessi in J2 League. Al loro posto sono stati promossi il Consadole Sapporo, vincitore della J2 League 2016, lo Shimizu S-Pulse, secondo classificato, e il Cerezo Osaka, vincitore dei play-off promozione.\nFormula.\nCon la stagione 2017 il campionato \u00e8 tornato al formato a singola fase. Le 18 squadre si affrontano in un girone all'italiana con partite di andata e ritorno, per un totale di 34 giornate. La squadra prima classificata \u00e8 dichiarata campione del Giappone e viene ammessa alla fase a gironi della AFC Champions League 2018. La seconda classifica viene anche ammessa alla fase a gironi della AFC Champions League 2018, mentre la terza classificata viene ammessa alla fase play-off della AFC Champions League 2018. Le ultime tre classificate vengono retrocesse in J2 League.\nClassifica finale.\nLegenda:\nNote:"}
{"id": "6323445", "revid": "486946", "url": "https://it.wikipedia.org/wiki?curid=6323445", "title": "Topolino e gli Amici del Rally", "text": ""}
{"id": "6323466", "revid": "1149807", "url": "https://it.wikipedia.org/wiki?curid=6323466", "title": "My First Girlfriend Is a Gal", "text": " \u00e8 un manga scritto e disegnato da Meguru Ueno, serializzato sulla rivista \"Monthly Sh\u014dnen Ace\" di Kadokawa Shoten dal 26 novembre 2015. Un adattamento anime, prodotto da NAZ, \u00e8 stato trasmesso in Giappone tra il 12 luglio e il 13 settembre 2017.\nTrama.\nJun'ichi Hashiba \u00e8 il classico adolescente timido e imbranato con le ragazze, ma che nonostante tutto non ha ancora abbandonato la speranza di perdere la propria verginit\u00e0 prima della fine del liceo. Un giorno, dopo aver perso una scommessa, viene costretto dal suo gruppo di amici a provarci con Yukana Yame, la gal che frequenta la sua classe.\nConvinto come molti che le gal siano ragazze facili, Jun'ichi si ritrova per\u00f2 spiazzato dalla schiettezza di Yukana, che capisce subito le sue vere intenzioni ma che, incredibilmente, decide di accettare la sua dichiarazione fidanzandosi con lui.\nA quel punto, i due si troveranno costretti con l'andare del tempo a cercare di comprendersi meglio l'un l'altra, anche al fine di capire se il loro sia solo una sorta di gioco oppure l'inizio di una vera storia d'amore.\nMedia.\nManga.\nIl manga, scritto e disegnato da Meguru Ueno, ha iniziato la serializzazione sulla rivista \"Monthly Sh\u014dnen Ace\" di Kadokawa Shoten il 26 novembre 2015. Il primo volume \"tank\u014dbon\" \u00e8 stato pubblicato il 26 maggio 2016 e al 26 luglio 2021 ne sono stati messi in vendita in tutto tredici.\nAnime.\nAnnunciato il 21 novembre 2016 con l'apertura del sito ufficiale, un adattamento anime di dieci episodi, prodotto da NAZ e diretto da Hiroyuki Furukawa, \u00e8 andato in onda dal 12 luglio al 13 settembre 2017. La composizione della serie \u00e8 stata affidata a Y\u016bichir\u014d Momose, mentre la colonna sonora \u00e8 stata composta da Yashikin. Le sigle di apertura e chiusura sono rispettivamente delle Junj\u014d no Afilia e delle Erabareshi. In tutto il mondo, ad eccezione dell'Asia, gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll. Un episodio OAV \u00e8 stato annunciato insieme alla serie televisiva. Quest'ultimo \u00e8 stato pubblicato il 26 dicembre 2017.\nAccoglienza.\nAl 26 dicembre 2017, i primi cinque volumi del manga hanno venduto circa copie in Giappone."}
{"id": "6323473", "revid": "1305772", "url": "https://it.wikipedia.org/wiki?curid=6323473", "title": "R-Type Command", "text": "R-Type Command o anche in Giappone, \u00e8 un videogioco di tipologia RTS con elementi shoot'em up basato sul franchise della serie di \"R-Type\" e pubblicato in esclusiva per console PlayStation Portable nel 2007.\nTrama.\nSotto la guida del loro nuovo imperatore Ebon Eye, i Bydo hanno scatenato una nuova guerra contro l'umanit\u00e0 penetrando prepotentemente nel sistema solare: dopo un inizio disastroso la Terra invia una piccola flotta pesantemente armata nel cuore dell'avanguardia dell'Impero Bydo per tentare di distruggerlo.\nModalit\u00e0 di gioco.\n\"R-Type Command\" \u00e8 un videogioco di strategia a turni: i movimenti tattici vengono eseguiti su una griglia esagonale che rappresenta lo spazio per muoversi. Il giocatore ha pi\u00f9 di 100 astronavi \"R9\" a disposizione, con caratteristiche diverse le une dalle altre, da utilizzare cos\u00ec come molte armi da sbloccare e usare contro le navi nemiche. Al termine di ogni missione, aggiornamenti, armi e navi saranno a disposizione per venire utilizzati nelle missioni successive. Dopo che saranno state dislocate tutte le unit\u00e0 e impartiti gli ordini, le battaglie avverranno in maniera automatica. Per completare le missioni, alla fine di ogni livello il giocatore dovr\u00e0 confrontarsi in terribili battaglie con i giganteschi boss Bydo. \nIl Multiplayer \u00e8 supportato, ma non solo: \u00e8 qui possibile scegliere la fazione con cui schierarsi. Il giocatore potr\u00e0 dunque selezionare anche le creature dell'impero Bydo, e in tal modo si avranno come nemici le forze di difesa terrestri (in pratica viene ripreso e sviluppato quanto si era visto nel peggiore dei tre possibili livelli conclusivi di \"R-Type Final\").\nArmi.\nSi potranno selezionare sia gli esseri Bydo sia tutte le navicelle presenti nei videogiochi della serie, come la \"R-9 Arrowhead\", la \"R-9B1 Strider\", la \"R-E1 Midnight Eye\" e la \"R-wf9D Shooting Star\" con i classici armamenti tra cui il potente laser Beam e i pod di rinforzo chiamati Force. Tutte le armi sono intercambiabili fra loro e il giocatore decider\u00e0 quali usare, creando cos\u00ec quasi un'infinita combinazione di armamento per le astronavi a disposizione."}
{"id": "6323475", "revid": "6923", "url": "https://it.wikipedia.org/wiki?curid=6323475", "title": "Rapporto Wolfenden", "text": "Il Report of the Departmental Committee on Homosexual Offences and Prostitution, meglio conosciuto come rapporto Wolfenden (dal nome di Lord Wolfenden che \u00e8 stato presidente del comitato) \u00e8 stato pubblicato in Gran Bretagna il 4 settembre 1957, a seguito di una serie di casi riguardanti personaggi assai noti tra cui il barone Montagu, Michael Pitt-Rivers e Peter Wildeblood che sono stati condannati a suo tempo per reati omosessuali.\nStoria.\nSotto la legislazione del Criminal Law Amendment Act 1885 qualsiasi atto omosessuale compiuto tra maschi adulti consenzienti era illegale. Dopo la seconda guerra mondiale vi era stato un aumento di arresti e procedimenti giudiziari in cui erano coinvolti anche personaggi importanti; entro la fine del 1954 in Inghilterra e Galles vi sono stati 1069 casi di uomini incarcerati per atti omosessuali, con un'et\u00e0 media di 37 anni.\nA seguito di vari casi sensazionalistici, in particolare quello inerente allo scienziato Alan Turing ed a Lord Montagu di Beaulieu, il governo conservatore fece istituire una commissione dipartimentale sotto la guida di sir John Wolfeden, che considerava sia i reati omosessuali sia quelli connessi al mondo della prostituzione.\nIl comitato.\nIl comitato stabil\u00ec la sua prima riunione per il 15 settembre 1954 e rimase riunito per 62 giorni, 32 dei quali sono stati utilizzati per ascoltare i testimoni. La commissione ascolt\u00f2 anche membri della polizia, ufficiali giudiziari, psichiatri, leader religiosi e per finire anche gli uomini gay la cui vita era stata colpita dall'applicazione della legge.\nOttenere la testimonianza di uomini gay come prova fu notevolmente difficoltosa; Wolfeden consider\u00f2 anche di mettere un annuncio su vari giornali e riviste, ma il comitato decise invece infine di individuare tre uomini disposti a deporre: Peter Wildeblood, Carl Winter e Patrick Trevor-Roper. Wildeblood era stato condannato e mandato in prigione, Winter era direttore del Fitzwilliam Museum, mentre Trevor-Roper era un chirurgo oculistico riconosciuto oltre che fratello del famoso storico Hugh Trevor-Roper. Al fine di proteggere le loro identit\u00e0 Trevor-Roper \u00e8 stato indicato come \"il dottore\" e Winter come \"Mr White\".\nLe raccomandazioni del rapporto.\nIl rapporto ha anche discusso l'aumento della prostituzione di strada, al momento, che viene associato con \"comunit\u00e0 cause d'instabilit\u00e0\" e \"indebolimento della famiglia\". Di conseguenza, ci fu un giro di vite della polizia sulla prostituzione di strada a seguito della relazione e venne approvata la Street Offences Act 1959.\nConseguenze.\nIn \"The Enforcement of Morals\" (L'applicazione della morale) il giudice e giurista Lord Devlin afferma che il rapporto Wolfeden \"\u00e8 riconosciuto per essere un ottimo studio di due problemi legali e sociali molto difficili\". Devlin attacca il principio, derivato da John Stuart Mill in \"Sulla libert\u00e0\", che la legge non dovrebbe occuparsi di immoralit\u00e0 privata e dicendo che la relazione \"richiede circostanze particolari da mostrare per giustificare l'intervento della legge. Penso che questo sia sbagliato in linea di principio\".\nLo storico Patrick Higgins ha descritto un certo numero di difetti della relazione, ad esempio \"la sua incapacit\u00e0 di comprendere o apprezzare (se non nei termini pi\u00f9 negativi) l'importanza della subcultura omosessuale\"."}
{"id": "6323476", "revid": "71433", "url": "https://it.wikipedia.org/wiki?curid=6323476", "title": "Daniel Guzm\u00e1n", "text": ""}
{"id": "6323481", "revid": "76963", "url": "https://it.wikipedia.org/wiki?curid=6323481", "title": "Buddy Handleson", "text": "Doppiatori italiani.\nAlessandro Sitz\u00eca in \" Nicky, Ricky, Dicky &amp; Dawn \" 3x18"}
{"id": "6323486", "revid": "6923", "url": "https://it.wikipedia.org/wiki?curid=6323486", "title": "Epazoyucan", "text": "Epazoyucan \u00e8 una municipalit\u00e0 dello stato di Hidalgo, nel Messico centrale, il cui capoluogo \u00e8 la omonima municipalit\u00e0.\nLa popolazione della municipalit\u00e0 \u00e8 di 11.522 abitanti (2010).\nMonumenti e luoghi d'interesse.\nConvento agostiniano.\nIl convento del XVI secolo con atrio con croce di pietra, \"posas\" ispano-platereshe e cappella aperta."}
{"id": "6323495", "revid": "247222", "url": "https://it.wikipedia.org/wiki?curid=6323495", "title": "Gente qui gente l\u00e0", "text": "Gente qui gente l\u00e0 \u00e8 il primo album del gruppo musicale italiano I Romans, pubblicato dall'etichetta discografica Style nel 1970.\nL'album \u00e8 prodotto da Gino Mescoli. Due componenti del gruppo, Ignazio Polizzi Carbonelli (\"Polizzy\") e Claudio Natili, sono autori completi di 8 dei 12 brani, inoltre in \"Apri gli occhi\" collaborano con Daiano e Martini, infine firmano gli adattamenti di \"Lollypop\" (cover di \"Lollypop and Goody Man\"), \"Te ne vai\" (\"I'm in Love (for the First Time)\") e \"Dimmi o cielo\" (dal \"Largo\" dell'opera \"Serse\" di Georg Friedrich H\u00e4ndel)."}
{"id": "6323498", "revid": "110157", "url": "https://it.wikipedia.org/wiki?curid=6323498", "title": "Lago di Plav", "text": "Il lago di Plav (in montenegrino: Plavsko jezero, in albanese: Liqeni i Plav\u00ebs) \u00e8 un lago nel comune di Plav, nel Montenegro orientale.\nGeografia.\n\u00c8 un lago glaciale situato tra la catena montuosa del Prokletije e il massiccio del Visitor ad un'altitudine di 906 m sul livello del mare; si estende da nord a sud per circa 2.160 m. La sua larghezza media \u00e8 di 920 m, la sua profondit\u00e0 massima 9 m.&lt;br&gt;\u00c8 il lago glaciale pi\u00f9 esteso del Montenegro, tuttavia ricerche recenti hanno avanzato l'ipotesi che possa essersi formato in modo diverso, poich\u00e9 sembra strano che i ghiacciai siano avanzati fino a cos\u00ec basse latitudini. &lt;br&gt;La regione circostante si affaccia sulle sponde del bacino lacustre, che costituisce la principale attrazione turistica della zona. Esso \u00e8 pieno di caverne calcaree e ricco di sorgenti dove l'acqua sgorga dal terreno.\nSono state rilevate ben 270 specie ittiche. \nIl lago di Plav offre opportunit\u00e0 per praticare il nuoto e altri sport acquatici. \u00c8 inoltre un luogo assai frequentato dai pescatori per la presenza di lucci e di varie specie di trote."}
{"id": "6323502", "revid": "729019", "url": "https://it.wikipedia.org/wiki?curid=6323502", "title": "Campagna balcanica di Alessandro Magno", "text": "La campagna balcanica di Alessandro Magno, durata dalla primavera all'agosto del 335 a.C., fu il primo impegno militare di Alessandro Magno, divenuto re di Macedonia alla morte del padre Filippo II. Essa aveva lo scopo, prima dell'impegnativa campagna contro i Persiani, di sottomettere le popolazioni barbare insediate nei territori delle attuali Bulgaria, Romania, Macedonia e Albania. La campagna si chiuse con il successo macedone.\nContesto.\nGi\u00e0 il padre di Alessandro, Filippo II di Macedonia, aveva combattuto, in varie campagne nel nord-est, nord e nord-ovest della Macedonia, i popoli barbari confinanti dei Traci e degli Illiri e li aveva o sottomessi o resi inoffensivi attraverso opportuni trattati. Per la sua campagna del 338 a.C. contro i Persiani, che egli voleva intraprendere come \"leader\" (egemone) della Lega di Corinto, doveva garantirsi la tranquillit\u00e0 sul fronte dell'entroterra europeo. A seguito della scarsa severit\u00e0 delle leggi dell'antica Grecia, l'assassinio di Filippo del 336 a.C. fece vacillare il suo sistema di alleanze. Dopo essere subentrato al defunto padre nel titolo di re della Macedonia, Alessandro si rec\u00f2 innanzitutto a Corinto, ove si fece confermare nuovo egemone della Lega dalle \"polis\" greche, tra cui anche Tebe e Atene, e nel contempo si accert\u00f2 della continuit\u00e0 dell'efficacia del trattato relativo. A Corinto apprese infine dei movimenti di defezione da parte delle genti barbariche, per cui rientr\u00f2 immediatamente in Macedonia e chiam\u00f2 alle armi il suo esercito convocandolo nella citt\u00e0 di Anfipoli.\nAlessandro pens\u00f2 di condurre il pi\u00f9 presto possibile la sua campagna militare per impedire qualsiasi riorganizzazione dei barbari, per questo, alcuni storici come Alexander Demandt, rappresentano questa campagna come un'antica guerra lampo.\nSviluppo.\nL'unico rapporto dettagliato sulla campagna dei Balcani fu redatto da Arriano (\"Anabasi di Alessandro\" 1, 1\u20135), che dopo alcune proprie dichiarazioni sfrutt\u00f2 le informazioni dalla \"Vita di Alessandro\" di Tolomeo I. Per Diodoro Siculo (\"Biblioth\u00e9ke historik\u00e9\" 17, 8, 1\u20132) egli \u00e8 degno di menzione solo in due frasi.\nContro i Traci sui monti Haimos, la battaglia dei carri.\nAlessandro part\u00ec nella primavera del 335 a.C., non appena la stagione permise il raggruppamento del suo esercito ad Anfipoli. Egli pensava di portarsi dietro solo giovani, ancora inesperti combattenti, dovendo i veterani rimanere indietro per difendere la Macedonia, al comando dell'esperto generale Antipatro. La forza combattente dell'esercito di Alessandro consisteva di un numero di fanti tra i 15.000 e i 25.000 e circa 5.000 cavalieri. Alessandro ritenne di rivolgersi prima verso oriente contro i Traci. L'esercito marci\u00f2 prima verso Filippopoli, ove si garant\u00ec le spalle dal monte Orbelos e poi raggiunse il fiume Mesta (), superando i contrafforti dei Monti Balcani (monte Haimos), impiegando non pi\u00f9 di dieci giorni.\nI Traci da parte loro avevano posizionato i loro combattenti sull'unico passo transitabile sul monte Haimos, probabilmente il passo di \u0160ipka, dove essi ritenevano di poter fermare i Macedoni. Sul culmine del passo essi avevano piazzato i carri delle loro salmerie, che tuttavia non erano adatti ad un vero e proprio blocco, ma che, al contrario, dovevano essere fatti rotolare gi\u00f9 dal passo contro le compatte formazioni dei Macedoni in marcia. Alessandro aveva capito presto tutto ci\u00f2 e ordin\u00f2 alle sue falangi di aprire le loro schiere non appena avessero buttato gi\u00f9 i carri delle salmerie nemiche. I combattenti, che non erano stati svelti a scansarsi a lato, dovevano gettarsi a terra e rifugiarsi dietro i loro scudi, cosicch\u00e9 i carri potessero passare su di loro scavalcandoli. Secondo Arriano, con questa manovra non fu perso un solo soldato macedone. Dopo aver scampato questo pericolo, la falange riprese la sua formazione e prosegu\u00ec la sua marcia in salita. Mentre gli arcieri marciavano innanzi al fronte e i Traci in attesa li sommergevano con una pioggia di frecce, Alessandro si era sistemato alla testa dei suoi ipaspisti (\"hypaspistes\") sul fianco sinistro della falange. Appena i Macedoni e i Traci infine si scontrarono, egli pot\u00e9 aprirsi un varco nel fianco dei nemici e colpirli. Circa 1.500 Traci rimasero sul campo, pi\u00f9 ancora furono i figli e le mogli dei medesimi presenti catturati e deportati nel sud per essere venduti come schiavi.\nContro i Triballi sul Rositsa.\nDopo che Alessandro era riuscito a passare il monte Haimos verso nord, gli si presentarono come i prossimi nemici i Triballi, il cui re Sirmo aveva evacuato le donne e i bambini del suo popolo sull'isola di Peuke, nel delta del Danubuio, e intendeva anch'egli con i suoi combattenti ivi svignarsela. Cos\u00ec un grosso gruppo delle truppe fugg\u00ec sul fiume Rositsa (Lyginos) direttamente nella direzione di marcia dei Macedoni sopravvenienti. Per poter resistere a questi ultimi, i Triballi si ritirarono in una zona boscosa sulle rive del fiume, nella quale essi speravano di annullare la compattezza della falange macedone. Ma Alessandro e il suo esercito non si fecero attirare nel bosco e si posizionarono su una pianura davanti a loro, fiancheggiati dal grosso degli Eteri comandati da Filota, alla loro destra, e dagli squadroni degli Eraclidi e dei Sopoli alla loro sinistra. Alessandro mand\u00f2 poi in avanti suoi arcieri e frombolieri, che con frecce e sassi dovevano provocare i Triballi ad uscire dal bosco. Effettivamente questa tattica funzion\u00f2 e i Triballi, poco corazzati e armati con armi leggere, si fecero attirare sul campo di battaglia, ove furono sconfitti senza speranza. Circa 3.000 di essi furono uccisi, mentre tra i Macedoni i caduti furono solo 40 fanti e 11 cavalieri.\nContro i Geti sul Danubio.\nDopo tre giorni di marcia i Macedoni raggiunsero il delta del Danubio, sulla cui isola di Peuke, ove i reduci Triballi, con le loro famiglie e anche alcuni Traci, erano fuggiti. Di l\u00e0 Alessandro fece requisire alcune imbarcazioni a Bisanzio, sulle quali fece imbarcare arcieri e fanteria pesante (\"pezhetairoi\") e con le quali fece rotta verso l'isola di Peuke. I Triballi incontrati sulla rotta su piccole imbarcazioni furono rapidamente sconfitti. Egli tuttavia rinunci\u00f2 infine ad uno sbarco sull'isola, poich\u00e9 la corrente si dimostrava troppo pericolosa e le postazioni su terra troppo ben difese. Inoltre nel frattempo i Geti si erano appostati sulla riva nord del Danubio con 10.000 fanti e 4.000 cavalieri, che rappresentavano per Alessandro una grossa sfida. Ai Triballi rifugiatisi sull'isola di Peuke fu cos\u00ec risparmiato il destino che era stato riservato ai Traci.\nI Geti osservavano i movimenti dei Macedoni sulla riva meridionale e impedivano cos\u00ec il loro attraversamento. Dopo che gli esploratori di Alessandro avevano trovato lungo il corso del fiume una posizione favorevole, egli sbarc\u00f2 in sicurezza, di notte, con 4.000 fanti e 1.400 cavalieri sulla riva nord. Alla posizione in questione era prossimo un campo di grano, nel quale i Macedoni subito si nascosero. Per non venire scoperti i fanti dovettero tenere orizzontali le loro lunghe lance (sarisse) mentre i cavalieri dovettero scendere dalle loro cavalcature. I Geti si accorsero dello stratagemma solo dopo che i Macedoni, il giorno successivo, lasciarono il campo di grano in formazione di quadrato con la cavalleria al loro fianco. Nonostante la loro superiorit\u00e0 numerica, i Geti fuggirono, a causa di questa sorpresa, nella loro citt\u00e0 e poich\u00e9 questa non era fortificata in modo inaccessibile, caricarono mogli e figli sui cavalli e fuggirono nelle ampie steppe dell'Ucraina. Alessandro pot\u00e9 cos\u00ec entrare senza combattere nella citt\u00e0 dei Geti, che fece distruggere. Egli consegn\u00f2 il bottino di salmerie abbandonate col\u00e0 dai Geti in fuga ai suoi ufficiali Meleagro e Filippo, che le avrebbero trasportate in patria.\nDopo la sua vittoria, Alessandro ricevette sul Danubio i legati degli sconfitti Traci, Triballi e Geti, che chiedevano la pace e promettevano ubbidienza e tributi. La prima fase della campagna era cos\u00ec terminata con successo. In ringraziamento della sua vittoria, Alessandro offr\u00ec sacrifici al suo antenato Eracle e a Zeus, come anche alla divinit\u00e0 del fiume, per averlo potuto attraversare indenne.\nContro i Dardani e i Taulanti, l'assedio di Pelion.\nGi\u00e0 sul Danubio Alessandro aveva appreso dell'insurrezione dei Dardani e dei Taulanti, il re del primo dei quali, Cleito, aveva gi\u00e0 occupato la citt\u00e0 di confine Pelion, che era la miglior posizione di accesso alla Macedonia. Egli quindi marci\u00f2 il pi\u00f9 velocemente possibile lungo il corso superiore del fiume Struma, attraverso la valle dell'Assio nella direzione di Pelion e attraverso il territorio delle popolazioni a lui fedeli degli Agriani e dei Peoni, situato nell'attuale Macedonia. I Macedoni intendevano anche attaccare nel corso della loro marcia i ribelli Autariati (una delle trib\u00f9 illiriche, residenti nel nord dell'attuale Albania), ma ci pens\u00f2 prima il principe agriano Langaro, che prontamente li aveva posti sotto assedio. Per quest'azione egli si guadagn\u00f2 la stima di Alessandro, che gli promise in moglie la sua sorellastra Cynane, vedova di Aminta IV, ma il principe si ammal\u00f2 e mor\u00ec appena rientrato nel suo territorio.\nDall'Assio i Macedoni raggiunsero infine, marciando lungo il fiume Erigone, probabilmente nel tardo luglio o ai primi di agosto del 335 a.C., la confluenza con il fiume Devoli e la pianura della citt\u00e0 di Pelion, coincidente con l'attuale localit\u00e0 dell'Albania di Polosk\u00eb, sita circa sedici chilometri a est di Coriza e un po' a sud di Bilisht, non lontano dall'attuale confine con la Grecia. I Dardani, che gi\u00e0 li stavano aspettando al comando di Cleito, avevano occupato le creste montuose, strategicamente importanti, che circondano la citt\u00e0. Alessandro li attacc\u00f2 e li spinse dietro le mura della citt\u00e0, che egli con il suo esercito circond\u00f2 strettamente. Dopo che i Dardani erano stati cacciati dalle loro postazioni, i Macedoni trovarono un luogo sacrificale ove i Dardani avevano sacrificato tre giovani donne, tre giovanotti e tre caproni neri come offerta agli dei per la loro vittoria. Il giorno dopo, al comando del loro re Glaucia, giunsero davanti a Pelion i Taulanti, che avevano appena occupato le creste montuose dalle quali i Dardani erano stati appena cacciati via, quindi i Macedoni si trovarono in una posizione strategicamente sfavorevole. Poich\u00e9 i Dardani stavano nella citt\u00e0 dinnanzi a loro e i Taulanti erano alle loro spalle sulle alture, i Macedoni erano minacciati da due lati, cosicch\u00e9 osarono attaccare la citt\u00e0.\nIn queste situazioni gli eserciti per il momento tenevano le loro posizioni, ma per i Macedoni in particolare, si pose il problema degli approvvigionamenti di vettovaglie. Perci\u00f2 Alessandro invi\u00f2 Filota con una parte della cavalleria e dei carri in una vicina zona fertile della pianura, forse nella vicina Kor\u00e7a, per procurarsi derrate fresche. Ma ci\u00f2 non sfugg\u00ec a Glaucia, che con i suoi guerrieri segu\u00ec Filota e lo accerchi\u00f2 nella valle. Per salvare Filota Alessandro lo raggiunse con arcieri, portascudo, truppe ausiliarie agriane e 400 soldati a cavallo, per cui Glaucia rinunci\u00f2 ad un attacco contro Filota e con i suoi Taulanti torn\u00f2 alle sue creste dei monti intorno a Pelion.\nAlessandro e Filota rientrarono al campo dinnanzi alla citt\u00e0, senza aver potuto per\u00f2 recuperare sufficienti derrate alimentari. Perci\u00f2 Alessandro decise di attaccare Pelion al pi\u00f9 presto. Cos\u00ec, il pi\u00f9 silenziosamente possibile, fece prendere posizione alla sua falange, per un'ampiezza di 100 righe e una profondit\u00e0 di 120, da entrambe le parti, ciascuna con un appoggio di 200 cavalieri. Con brevi ma chiari ordini inviati, fece condurre la formazione in ordine lento in varie manovre, che potevano essere osservate dagli Illiri dalle mura della citt\u00e0 come dai monti circostanti. Infine egli condusse la formazione contro il primo monte che aveva di fronte e ordin\u00f2 che i suoi guerrieri battessero le loro lance contro gli scudi e lanciassero il loro grido di battaglia. Ci\u00f2 impression\u00f2 i Taulanti ivi posizionati a tal punto, da ritirarsi dal monte per rifugiarsi nella pi\u00f9 sicura citt\u00e0. Quindi Alessandro lanci\u00f2 la sua guardia personale (\"ag\u0113ma\") di cavalleria e fanteria contro il secondo monte, ove i Taulanti, per la prima volta opposero resistenza, ma poi furono sconfitti. Il versante montano occupato fu assicurato con la presenza di 2.000 tra agriani e arcieri. Infine i monti dall'altra parte della valle dovettero essere conquistati, ma bisognava attraversare il fiume Devoll. Alessandro invi\u00f2 prima 2.000 portacudo come truppe di sicurezza, che avrebbero dovuto essere seguite dalla falange. Qui i Taulanti rimasti riconobbero un'opportunit\u00e0: dalla loro ultima posizione sui monti sciamarono a valle per dar battaglia ai Macedoni mentre attraversavano il fiume. Questo attacco spinse i Macedoni ad una maggior compattezza durante il loro attraversamento. Alessandro, rimasto sulla riva di partenza del fiume, ordin\u00f2 di portare la sua macchina da guerra (\"m\u0113chanai\") sulla riva, che doveva con i suoi lanci di fuoco offrire appoggio alla falange. Non si trattava di una catapulta, bens\u00ec di un tipo primitivo di balista, che con il suo tiro poteva raggiungere distanze di varie centinaia di metri. Questo rappresent\u00f2 il pi\u00f9 antico impiego conosciuto di artiglieria nella storia della guerra. Inoltre fu ordinato agli arcieri, di provvedere da l\u00ec ad un \"fuoco di copertura\". In questo modo, secondo Arriano, neanche un macedone cadde durante l'attraversamento. Tre giorni dopo Illiri e Macedoni si trovarono di fronte per l'ultima battaglia. Cleito aveva abbandonato con i suoi Dardani Pelion, si era riunito ai Taulanti e aveva assicurato le loro posizioni con una palizzata. Ma Alessandro circond\u00f2 questo muro durante un attacco notturno con un nuovo attraversamento del fiume, con i suoi portatori di scudo, arcieri Agriani e due divisioni di \"pezhetairoi\" al comando di Perdicca e del generale Ceno e sopraffece gli sbalorditi Illiri della riva opposta. Questi iniziarono subito a fuggire sui monti, gettando via, per alleggerirsi, le armi. Cleito fugg\u00ec ancora una volta a Pelion e, trovando la citt\u00e0 deseta, decise di incendiarla. In seguito fugg\u00ec con i suoi Dardani e i Taulanti di Glaucia a Durazzo. Le loro salmerie rimasero nelle mani dei Macedoni come bottino di guerra.\nFine della campagna.\nCome fa notare Diodoro Siculo, Alessandro, dopo la vittoria sugli Illiri, aveva sottomesso tutte le popolazioni barbare che confinavano con la Macedonia. In effetti da questa parte, per tutto il lungo periodo di assenza di Alessandro a causa della sua campagna in Asia, non vi fu alcuna minaccia. I contemporanei furono stupiti da questa campagna militare per la rapidit\u00e0 con cui era stata condotta: in poche settimane Alessandro aveva sottomesso le popolazioni selvagge, contro le quali il padre Filippo aveva a lungo combattuto e contro le quali i suoi antenati erano stati occasionalmente sconfitti. L'allora solo ventunenne re riusc\u00ec in questa occasione per la prima volta a dimostrare di fronte ai Macedoni il suo talento di comandante, che per un re di quel tempo era un'indispensabile premessa per la sua sovranit\u00e0. Egli aveva avuto una rapida risolutezza, attitudine al rischio e visione d'insieme anche in situazioni di pericolo, qualit\u00e0 che diventarono caratteristiche della sua famosa campagna. Anche personalmente egli non aveva avuto riguardo per s\u00e9 stesso, nel seguire in battaglia il suo modello di conduttore, per cui egli contro gli Illiri rimase due volte ferito: una volta da un sasso lanciato sul suo capo coperto da elmo e un'altra da un colpo di clava alla nuca.\nAncora sul campo di battaglia di fronte a Pelion distrutta, Alessandro venne a sapere della defezione di Tebe dalla lega di Corinto, che era stata promossa dal politico ateniese Demostene, tra l'altro sostenendo che egli fosse morto combattendo contro i Triballi. Per impedire la minaccia di un collasso dell'egemonia macedone, egli marci\u00f2 in dodici giorni con il suo esercito da Pelion verso la Beozia, ove pose l'assedio a Tebe."}
{"id": "6323510", "revid": "1149807", "url": "https://it.wikipedia.org/wiki?curid=6323510", "title": "Made in Abyss", "text": " \u00e8 un manga scritto e disegnato da Akihito Tsukushi, pubblicato online sul sito Manga Life Win di Takeshobo dal 2012. Un adattamento anime, prodotto da Kinema Citrus e acquistato in Italia da Dynit, \u00e8 stato trasmesso in Giappone tra il 7 luglio e il 29 settembre 2017. Due film riassuntivi intitolati \"Made in Abyss: Tabidachi no Yoake\" e \"Made in Abyss: Hourou suru Tasogare\" sono usciti rispettivamente il 4 e il 16 gennaio 2019. Il 4 gennaio l'account Twitter ha annunciato un terzo film sequel chiamato \"Made in Abyss: Fukaki Tamashii no Reimei\" uscito il 17 gennaio 2020 che adatta l'arco narrativo del quinto strato (volumi 4 e 5).\nTrama.\nRiko, una ragazzina di dodici anni, vive all'orfanotrofio Belchero nella citt\u00e0 di Orth. La citt\u00e0 si affaccia su un'enorme voragine nel terreno denominata \"Abisso\", dal diametro di 1000 metri e dalla profondit\u00e0 sconosciuta. Questa voragine \u00e8 una fonte di magici cimeli che vengono raccolti per essere rivenduti in superficie, ed \u00e8 meta di viaggio per molti esploratori da ogni parte del mondo. Tuttavia, solo pochissimi esploratori esperti sono tornati in superficie dagli strati pi\u00f9 bassi, chiamati fischietti bianchi, tutti gli altri sono rimasti in profondit\u00e0 o sono deceduti per causa della maledizione.\nOgni strato di profondit\u00e0 presenta delle caratteristiche differenti a partire dalla vegetazione e dalla fauna che lo popola, per finire ai sintomi di risalita che si fanno pi\u00f9 gravi man mano che ci si discende. Un giorno Riko, mentre \u00e8 in giro nel primo strato dell'Abisso alla ricerca di cimeli viene attaccata da un mostro e Reg, uno strano bambino robotico, la salva scacciando il mostro con un cimelio. Riko, assieme ai suoi amici, elabora uno stratagemma per far adottare anche Reg dall'orfanotrofio Belchero.\nGiorni dopo, Riko entra in possesso di un messaggio proveniente dalle profondit\u00e0 dell'Abisso con su scritto un richiamo a scendere nella voragine. Riko \u00e8 convinta che quel messaggio sia stato spedito da sua madre, Lyza, una dei cinque fischietti bianchi, anche lei un'esploratrice ormai scomparsa da anni, e decide di partire. Anche Reg si decide a partire per aiutare Riko nel suo viaggio e per scoprire le sue vere origini. I due bambini partono di nascosto, aiutati dai loro amici e intraprendono un viaggio con la consapevolezza di non poter pi\u00f9 tornare in superficie.\nDurante il viaggio capir\u00e0 che l'abisso \u00e8 tanto speciale quanto pericoloso, soprattutto per la maledizione e le creature che vivono nei vari strati.\nMedia.\nManga.\nIl manga, scritto e disegnato da Akihito Tsukushi, ha iniziato la pubblicazione sul sito Manga Life Win di Takeshobo nel 2012. Il primo volume \"tank\u014dbon\" \u00e8 uscito il 31 luglio 2013 e al 29 luglio 2021 ne sono stati messi in vendita in tutto dieci. In Italia e in America del Nord i diritti sono stati acquistati rispettivamente da Edizioni BD per l'etichetta J-Pop e da Seven Seas Entertainment.\nAnime.\nAnnunciato ufficialmente il 22 dicembre 2016, un adattamento anime, prodotto da Kinema Citrus e diretto da Masayuki Kojima, \u00e8 andato in onda dal 7 luglio al 29 settembre 2017. La composizione della serie \u00e8 stata affidata a Hideyuki Kurata, mentre la colonna sonora \u00e8 stata composta da Kevin Penkin. Le sigle di apertura e chiusura sono rispettivamente \"Deep in Abyss\" di Miy\u016b Tomita e Mariya Ise e di Tomita, Ise e Shiori Izawa. In Italia gli episodi sono stati trasmessi in streaming in simulcast da Dynit su VVVVID, mentre negli Stati Uniti i diritti sono stati acquistati da Sentai Filmworks per la piattaforma Anime Strike di Amazon; in altre parti del mondo la serie \u00e8 stata diffusa via streaming da HIDIVE. Un sequel \u00e8 stato annunciato a un evento della serie il 26 novembre 2017. Una seconda stagione \u00e8 stata confermata agli inizi di maggio 2021 e l'uscita \u00e8 prevista per il 2022.\nIl 24 settembre 2020, Dynit conferma un'edizione doppiata in italiano, che viene pubblicata in streaming il 1\u00ba gennaio 2021 su VVVVID e Prime Video e in home video il 31 marzo dello stesso anno.\nFilm.\nDalla serie anime nel 2019 sono stati prodotti due film riepilogativi: \"Made in Abyss: Tabidachi no Yoake\" e \"Made in Abyss: H\u014dr\u014d Suru Tasogare\".\nNel 2020 \u00e8 stato prodotto il terzo film \"Made in Abyss: Dawn Of The Deep Soul\", sequel della serie anime.\n\"Marulk's Everyday\".\n \u00e8 una serie di quattro cortometraggi della durata di tre minuti e mezzo, proiettati in Giappone come anteprima del film \"Dawn Of The Deep Soul\".\nIl tema portante \u00e8 omonimo alla serie ed \u00e8 utilizzato nei titoli di coda. La colonna sonora \u00e8 stata pubblicata il 17 gennaio 2020.\nI corti sono stati raccolti nel box Blu-Ray di tutti i tre film della serie uscito il 25 maggio 2021. In Italia sono stati pubblicati il 14 giugno 2021 in versione sottotitolata su VVVVID.\nVideogioco.\nUn videogioco di ruolo in 3D \u00e8 in corso di sviluppo da parte di Spike Chunsoft e si intitoler\u00e0 \"Made in Abyss: Binary Star Falling into Darkness\" (\"Made in Abyss: Yami o mezashita rensei\"). Il gioco presenter\u00e0 una storia originale supervisionata da Tsukushi e sar\u00e0 disponibile per PlayStation 4, Switch e PC (tramite Steam) nel 2022 sia in inglese che in giapponese. Numskull Games distribuir\u00e0 una versione fisica in Europa.\nLive action.\nUn film live action \u00e8 stato annunciato il 25 giugno 2021 e verr\u00e0 prodotto da Columbia Pictures."}
{"id": "6323513", "revid": "406204", "url": "https://it.wikipedia.org/wiki?curid=6323513", "title": "TOS-1", "text": "Il TOS-1 (in cirillico \u0422\u041e\u0421-1), noto anche come Buratino, \u00e8 un lanciarazzi pesante multiplo di fabbricazione sovietica, in forza, al 2021, all'esercito della Federazione Russa.\nParagonabile all'MLRS americano, \u00e8 basato sullo chassis del T-72A ed \u00e8 progettato per fornire appoggio a truppe e corazzati in campo aperto,l con l'impiego d razzi da 220 millimetri che pu\u00f2 lanciare singolarmente o in un'unica salva.\nEntrato in servizio nel 1988 nelle Forze armate sovietiche, nel 2003 \u00e8 stato adottato dall'esercito russo, in una versione migliorata denominata TOS-1A, con raggio d'azione esteso a 6 chilometri e un computer migliorato per il controllo del fuocoo.\nNel 2021 \u00e8 entrato in servizio attivo il suo successore, noto come TOS-2 Tosochka, dotato di gru per la sostituzione delle munizione e processi di puntamento e fuoco totalmente automatizzati.\nSviluppo.\nL'idea di sviluppare il Buratino nacque verso la fine degli anni settanta, quando si fece largo la volont\u00e0 di rinnovare il parco di artiglieria lanciarazzi formato dai BM-14 e BM-21, affiancando al pi\u00f9 recente BM-27 Uragan un sistema d'arma che potesse aumentare la potenza di fuoco dell'esercito russo, anche tramite l'utilizzo di testate termobariche ed incendiarie.\nIl progetto venne affidato all'ufficio design della Omsktransmash di Omsk (azienda di propriet\u00e0 interamente statale che si era gi\u00e0 occupata della progettazione del carro T-80 e del BTR-T) con il nome di \"Object 634B\". Lo sviluppo del TOS-1 avvenne nei primi anni ottanta e venne sempre circondato da un alone di mistero, tanto che il veicolo venne presentato ufficialmente solo nel 1999.\nIl soprannome deriva dalla marionetta di nome Burattino (in russo \"Buratino\"), personaggio principale del libro del 1936 \"Il compagno Pinocchio,\" scritto dallo scrittore russo Aleksej Nikolaevi\u010d Tolstoj e basato a sua volta sul \"Pinocchio\" di Collodi.\nCaratteristiche tecniche.\nIl veicolo d'artiglieria vero e proprio \u00e8 denominato BM-1 ed \u00e8 stato sviluppato partendo dal T-72, garantendogli una velocit\u00e0 di circa 60\u00a0km/h, un sistema antincendio automatico e una protezione NBCR.\nI sistemi del carro comprendono un visore ottico TKN-3A, un telemetro laser 1D14, un sensore di inclinazione e un calcolatore balistico elettronico. I dati forniti dai vari sistemi permettono il lancio dei razzi con relativa precisione, avendo un errore massimo stimato di circa 10 metri.\nSono presenti inoltre un sistema di navigazione GPK-59, una stazione radio R-163-50U, un impianto R-174 per la comunicazione radio interna tra i membri dell'equipaggio e con l'esterno, e un sistema difensivo lanciagranate fumogene 902G.\nAll'interno dell'abitacolo sono presenti un AKS-74, un RPKS-74, tre RPG-26s e dieci granate F-1 per la difesa personale dell'equipaggio.\nIl sistema d'arma completo TOS-1 prevede l'affiancamento di due veicoli di supporto TZM-T, ognuno dei quali trasporta 24 razzi e 400 litri di carburante per il BM-1.\nArmamento.\nIl TOS-1 \u00e8 stato progettato specificamente per il bombardamento di artiglieria in campo aperto e la distruzione di fortificazioni e mezzi blindati.\nPresenta un impianto di 30 tubi lanciarazzi (ridotti a 24 nella versione A) montati su una piattaforma girevole. I razzi utilizzati sono gli MO.1.01.04 o gli MO.1.01.04M, rispettivamente lunghi 3,7 e 3,3 metri e pesanti 173 e 217 chilogrammi: si tratta di razzi non guidati, con testata termobarica o incendiaria e motore a propellente solido. Il sistema permette di lanciare tutti i razzi caricati in un tempo che va dai 6 ai 12 secondi.\nLa gittata \u00e8 assai inferiore rispetto a sistemi simili come l'MLRS e va dai 500 metri ai 3-6 chilometri, sebbene alcune fonti sostengano che i razzi possano arrivare anche a 12 km.\nImpiego.\nIl battesimo del fuoco del Buratino avvenne durante l'invasione sovietica dell'Afghanistan, nella vallata del Panjshir.\nSuccessivamente venne impiegato anche nella Battaglia di Groznyj, avvenuta nel 1996, all'interno della prima guerra cecena.\nUn suo utilizzo estensivo avvenne durante la seconda guerra cecena: l'allora comandante delle forze russe nel teatro ceceno, il colonnello generale Gennady Troshev, afferm\u00f2 che \"l'alta precisione e l'alta efficienza di questo sistema hanno permesso di ottenere risultati l\u00e0 dove altre armi da fuoco erano impotenti\".\nAlcuni osservatori OSCE avrebbero individuato un TOS-1 in Ucraina orientale, in un campo d'addestramento delle forze ribelli.\nRecentemente \u00e8 stato impiegato anche nella guerra civile siriana e nella guerra in Iraq contro l'ISIS da parte delle forze russe ivi presenti e dell'esercito siriano (che in quanto alleato avrebbe ricevuto almeno un Buratino dall'esercito russo)."}
{"id": "6323515", "revid": "1409572", "url": "https://it.wikipedia.org/wiki?curid=6323515", "title": "Episodi di Hinterland (prima stagione)", "text": "La prima stagione della serie televisiva Hinterland, composta da 8 episodi, \u00e8 stata trasmessa sul canale gallese S4C dal 29 ottobre al 21 novembre 2013.\nIn Italia, la stagione \u00e8 andata in onda in 4 episodi da 90 minuti dal 12 marzo al 2 aprile 2017 su Giallo."}
{"id": "6323533", "revid": "1393243", "url": "https://it.wikipedia.org/wiki?curid=6323533", "title": "Chris Morris (comico)", "text": "\u00c8 conosciuto per il suo umorismo nero e surreale e per la scelta di argomenti controversi. La sua tendenza a evitare i riflettori dei media lo ha visto diventare una delle figure pi\u00f9 enigmatiche nella commedia britannica.\nBiografia.\nNei primi anni 1990, Morris ha collaborato con il suo produttore radiofonico, Armando Iannucci, per creare \"On the Hour\", un programma di commento satirico delle notizie; da questo nacque uno spin off televisivo, \"The Day Today\", che ha lanciato la carriera di Steve Coogan, e da allora \u00e8 riconosciuto come uno dei pi\u00f9 importanti spettacoli satirici degli anni 1990. Morris ha sviluppato ulteriormente il format del tg satirico con \"Brass Eye\", che prendeva in giro il mondo dello spettacolo. Per molti l'apoteosi della carriera di Morris \u00e8 stato uno speciale di \"Brass Eye\" che si occupava del panico causato dal problema della pedofilia; divent\u00f2 rapidamente uno dei programmi pi\u00f9 criticati nella storia della televisione britannica, che port\u00f2 il \"Daily Mail\" a descriverlo come \"l'uomo pi\u00f9 detestato in TV\".\nNel frattempo, gli sketch postmoderni e la musica ambient dello show radiofonico di Morris \"Blue Jam\" lo aiutarono a crearsi un seguito di fan. Ha vinto un premio BAFTA per il miglior cortometraggio \"My Wrongs 8245\u20138249 &amp; 117\" nato dall'\"espansione\" di uno \"sketch\" di \"Blue Jam\". \"Blue Jam\" \u00e8 stato anche adattato nella serie tv \"Jam\". Questa \u00e8 stata poi seguita da \"Nathan Barley\", una sitcom scritta in collaborazione con l'allora poco noto Charlie Brooker che prendeva in giro gli hipster, che fece bassi ascolti ma trov\u00f2 poi il successo alla sua uscita in DVD. Morris in seguito si un\u00ec al cast della sitcom di Graham Linehan \"IT Crowd\", il suo primo progetto in cui egli non ha avuto incarichi di scrittura o di produzione.\nNel 2010, Morris ha diretto il suo primo lungometraggio, \"Four Lions\", che prende in giro il terrorismo islamico attraverso un gruppo di inetti anglopakistani. La ricezione del film \u00e8 stata ampiamente positiva, facendo guadagnare a Morris il suo secondo BAFTA, nella categoria \"Outstanding Debut\". Dal 2012, ha diretto quattro episodi di \"Veep - Vicepresidente incompetente\", serie televisiva di Iannucci ed \u00e8 apparso sullo schermo in \"The Double\" e \"Stewart Lee's Comedy Vehicle\"."}
{"id": "6323536", "revid": "438678", "url": "https://it.wikipedia.org/wiki?curid=6323536", "title": "Coltura intensiva", "text": ""}
{"id": "6323539", "revid": "86726674", "url": "https://it.wikipedia.org/wiki?curid=6323539", "title": "Tavolo operatorio", "text": ""}
{"id": "6323541", "revid": "86726720", "url": "https://it.wikipedia.org/wiki?curid=6323541", "title": "Lampione a gas", "text": ""}
{"id": "6323542", "revid": "86726779", "url": "https://it.wikipedia.org/wiki?curid=6323542", "title": "Sorgente luminosa", "text": ""}
{"id": "6323544", "revid": "1354930", "url": "https://it.wikipedia.org/wiki?curid=6323544", "title": "Giro del Piemonte 1962", "text": "Il Giro del Piemonte 1962, cinquantatreesima edizione della corsa, si svolse il 25 aprile 1962 su un percorso di 248\u00a0km. La vittoria fu appannaggio dell'italiano Vito Taccone, che complet\u00f2 il percorso in 7h02'48\", precedendo i connazionali Franco Cribiori e Graziano Battistini.\nSul traguardo di Torino 39 ciclisti, su 108 partiti dalla medesima localit\u00e0, portarono a termine la competizione. "}
{"id": "6323546", "revid": "214753", "url": "https://it.wikipedia.org/wiki?curid=6323546", "title": "Kirill Sosunov", "text": "Biografia.\nAtletica leggera.\nSosunov ha praticato l'atletica leggera per lunga parte della sua carriera sportiva conseguendo importanti risultati. Specialista nel salto in lungo, \u00e8 stato campione europeo a Budapest 1998, medaglia di bronzo mondiale ad Atene 1997 e medaglia d'argento ai mondiali indoor di Parigi 1997. Ha inoltre partecipato a due olimpiadi non qualificandosi per la finale sia a che ad (in entrambe le occasioni fu sedicesimo in qualificazione). Completano il suo palmar\u00e8s un oro all'Universiade di Fukuoka 1995 e un argento agli europei under 23 di Turku 1997.\nBob.\nPass\u00f2 al bob all'et\u00e0 di 30 anni, nel 2005 come frenatore per la squadra nazionale russa ed esord\u00ec in Coppa del Mondo all'avvio della stagione 2005/06, il 10 dicembre 2005 a Igls dove si piazz\u00f2 al 21\u00ba posto nel bob a due in coppia con Evgenij Popov; colse il suo unico podio l'11 febbraio 2007 a Cesana Torinese, terzultima tappa della stagione 2006/07, quando fu secondo nel bob a quattro con Popov, Dmitrij St\u00ebpu\u0161kin e Aleksej Seliv\u00ebrstov. Dal 2006/07 ha inoltre iniziato a gareggiare anche in \"Coppa Europa\" ottenendo un totale di due podi in carriera (due terzi posti) nel bob a quattro.\nPrese parte ai campionati mondiali di Sankt Moritz 2007 piazzandosi 17\u00ba nel bob a quattro con Dmitrij Abramovi\u010d, Aleksej Andrjunin e Aleksej Seliv\u00ebrstov.\nHa disputato la sua ultima gara il 21 gennaio 2010 a Sankt Moritz durante una tappa della \"Coppa Europa 2009/10\", nel bob a due con Aleksej Gorla\u010d\u00ebv."}
{"id": "6323547", "revid": "86726978", "url": "https://it.wikipedia.org/wiki?curid=6323547", "title": "Centrale termosolare", "text": ""}
{"id": "6323551", "revid": "729019", "url": "https://it.wikipedia.org/wiki?curid=6323551", "title": "Jagdstaffel 41", "text": "La Jagdstaffel 41 (in tedesco: K\u00f6niglich Preu\u00dfische Jagdstaffel Nr 41, abbreviato in Jasta 41) era una squadriglia (\"staffel\") da caccia della componente aerea del Deutsches Heer, l'esercito dell'Impero tedesco, durante la prima guerra mondiale (1914-1918).\nStoria.\nLa Jagdstaffel 41 venne fondata il 18 giugno 1917 presso il Flieger-Abteilung (dipartimento di aviazione) 4 di Posen. Venne assegnata alla Armee-Abteilung B a partire dal 5 agosto del 1917. La squadriglia ottenne la prima vittoria aerea il 3 settembre 1917.\nIl Leutnant Helmut Br\u00fcnig fu l'ultimo Staffelf\u00fchrer (comandante) della Jagdstaffel 41 dal 4 ottobre 1918 fino alla fine della guerra.\nAlla fine della prima guerra mondiale alla Jagdstaffel 41 vennero accreditate 73 vittorie aeree, di cui 10 per l'abbattimento di palloni da osservazione. Di contro, la squadriglia perse 10 piloti, uno fu fatto prigioniero di guerra, 2 piloti morirono in incidente di volo e 3 furono feriti in azione.\nLista dei comandanti della Jagdstaffel 41.\nDi seguito vengono riportati i nomi dei piloti che si succedettero al comando della Jagdstaffel 41."}
{"id": "6323552", "revid": "275235", "url": "https://it.wikipedia.org/wiki?curid=6323552", "title": "Jasta 41", "text": ""}
{"id": "6323556", "revid": "86727581", "url": "https://it.wikipedia.org/wiki?curid=6323556", "title": "Vetro veneziano", "text": ""}
{"id": "6323560", "revid": "287204", "url": "https://it.wikipedia.org/wiki?curid=6323560", "title": "Vengeance (album)", "text": ""}
{"id": "6323561", "revid": "767487", "url": "https://it.wikipedia.org/wiki?curid=6323561", "title": "Stefano La Colla (tenore)", "text": "Biografia.\nNato a Torino, ma originario di Alcamo dove ha vissuto dall'et\u00e0 di 12 anni fino a 23 anni, ha iniziato gli studi presso il \"Conservatorio Pietro Mascagni\" di Livorno e si \u00e8 perfezionato sotto la guida del soprano Luciana Serra e in seguito con il baritono Carlo Meliciani.\nNel 2002 ha vinto la borsa di studio presso l\u2019\"Accademia d\u2019alto Perfezionamento del Repertorio Pucciniano di Torre del Lago\" dove ha seguito i corsi con Magda Olivero, Katia Ricciarelli e Raina Kabaivanska.\nSuccessivamente si \u00e8 esibito accanto a Katia Ricciarelli al Teatro Verdi di Pisa in una serata di gala organizzata dal Rotary Club.\nDopo un grande debutto nel 2008 nell'Aida al Teatro Goldoni di Livorno, ha proseguito la sua esperienza artistica nei teatri tradizionali di molte citt\u00e0 italiane come Novara, Savona, Chieti, Reggio Emilia, Pisa, Lucca, Livorno, Busseto e Brescia.\nLa sua carriera internazional\u00e8 \u00e8 cominciata nel 2011 con la Turandot a Ratisbona (dove debutt\u00f2 con 16 recite), continuando a Dortmund, Lipsia, San Pietroburgo, St. Gallen, Zagabria, Bucarest; ma il vero punto di svolta si \u00e8 avuto nel 2014 allorch\u00e9 ha calcato le scene dei pi\u00f9 grandi teatri lirici europei, come Amburgo, Berlino, Monaco di Baviera, Amsterdam, Oslo, Dresda e Vienna. In Italia si \u00e8 pi\u00f9 volte esibito alla Scala di Milano, a Roma, Napoli e Verona.\nPerformances.\n2014\n2015\n2016\n2017"}
{"id": "6323562", "revid": "1543377", "url": "https://it.wikipedia.org/wiki?curid=6323562", "title": "Sam Rutigliano", "text": "Carriera.\nGiocatore.\nRutigliano, figlio di immigrati italiani, gioc\u00f2 football americano alla Erasmus Hall High School di Brooklyn, poi all'Universit\u00e0 del Tennessee, dove aveva come compagno di stanza la futura star del wrestling Lou Albano, e all'Universit\u00e0 di Tulsa.\nAllenatore.\nAllen\u00f2 a livello di high school a New York, incluso un periodo alla Horace Greeley High School di Chappaqua nello Stato di New York dove lavor\u00f2 come direttore atletico e tent\u00f2, senza successo, di cambiare il nickname della squadra da \"Quakers\" al pi\u00f9 mascolino \"Falcons\". Quindi allen\u00f2 gli \"Huskies\" dell'Universit\u00e0 del Connecticut come allenatore dei difensori arretrati (i defensive back: cornerback e safety) dal 1964 al 1965, e i \"Terrapins\" dell'Universit\u00e0 del Maryland come allenatore dei ricevitori (wide receiver) nel 1966, prima di accettare un contratto da assistente allenatore (\"assistent coach\") nei professionisti, con i Denver Broncos della American Football League del 1967. Lavorer\u00e0 come assistente anche nei New England Patriots, New York Jets, e New Orleans Saints per oltre 11 anni, prima di essere assunto come allenatore capo (\"head coach\") dei Cleveland Browns nel 1978.\nNei sei anni successivi, Rutigliano \u00e8 stato l'allenatore dei famosi \"Kardiac Kids\" (cos\u00ec detti, perch\u00e9 vincevano spesso nell'ultimo minuto di gioco). Nel 1980 ha guidato i Browns alla leadership nella AFC Central Division (oggi AFC North); l'ultima giocata nell'incontro dei play-off contro gli Oakland Raiders sar\u00e0 il momento pi\u00f9 memorabile nella sua carriera di coach: sotto 12\u201314 e quindi con la possibilit\u00e0 di vincere l'incontro con un field goal, Rutigliano decise di giocare l'azione anzich\u00e9 tentare il calcio da 3 punti, ma il gioco, denominato \"Red Right 88\", si concluse con un intercetto che di fatto chiuse l'incontro a favore dei Raiders. Nonostante la precoce ed infelice uscita dai play-off, Rutigliano ricevette il premio di NFL Coach of the Year della stagione 1980.\nRutigliano fu licenziato nel 1984 dopo una partenza di campionato fortemente negativa, con 1 sola vittoria a fronte di 7 sconfitte (venne rimpiazzato da Marty Schottenheimer, gi\u00e0 suo assistente per la difesa, che condusse la squadra ad un record di 4-4 nelle restanti partite della stagione regolare). Nelle sue sei stagioni e mezza come allenatore capo dei Browns, Rutigliano totalizz\u00f2 complessivamente 47 vittorie e 50 sconfitte.\nNel 1988 ricevette l'incarico di allenatore capo della Liberty University, ruolo che ricopr\u00ec per 11 anni.\nSuccessivamente, dal 2000 al 2006 fu assistente di Jack Bicknell nei Barcelona Dragons, negli Scottish Claymores e negli Hamburg Sea Devils, franchigie della NFL Europe, occupandosi della preparazione dei quarterback e dei ricevitori.\nCoach Sam e l'Italia.\nAll'inizio dell'estate del 1984, Sam Rutigliano fu in Italia per partecipare al camp tecnico di Caspoggio organizzato dai Rams Milano. Il 23 giugno assistette alla semifinale della Serie A AIFA disputatasi al campo sportivo della Lunetta Gamberini tra i Warriors Bologna e gli Angels Pesaro, ed apprezz\u00f2 il livello tecnico raggiunto dalle squadre italiane. Successivamente, consigli\u00f2 ai \"Guerrieri\" l'ingaggio del linebacker Vernon Hargreaves II che aveva scelto al draft l'anno precedente e il \"colored\" divenne un pilastro della difesa bolognese per cinque campionati (1985-89).\nRutigliano torn\u00f2 a Bologna nel febbraio 1985, per tenere un mini-clinic gratuito per tutti i tecnici e i giocatori di football americano dell'Emilia Romagna.\nAnalista.\nNella fase matura della sua carriera, Rutigliano ha alternato l'attivit\u00e0 di allenatore a quella di analista-commentatore delle partite di football americano per network televisivi nazionali e locali.\nDopo avere lasciato la franchigia di Cleeveland, lavor\u00f2 per tre anni come analista per i network NBC Sports ed ESPN.\nAll'inizio del 2005, \"Coach Sam\" (come viene chiamato a Cleveland) divenne analista delle partite dei Browns per il WKYC canale 3 di Cleveland (NBC), e per lo SportsTime Ohio quando inizi\u00f2 le trasmissioni nel 2006; nel 2011, pass\u00f2 alla WEWS-TV 5 (ABC).\nIl programma per il recupero dei giocatori affetti da dipendenze.\nPer tutti gli anni settanta l'abuso di sostanze, in particolare di cocaina, fu un problema crescente per i giocatori della NFL. Durante il periodo nei Cleveland Browns, la NFL regol\u00f2 l'assunzione di un professionista psichiatrico specializzato in abuso di sostanze, e Rutigliano fu il primo allenatore a soddisfare la direttiva. Il dr. Gregory Collins della Cleveland Clinic venne assunto dai Browns come medico specializzato nel recupero delle tossicodipendenze. Volendo aiutare ulteriormente quei giocatori che non ce la facevano a risolvere i loro problemi di dipendenza, con il supporto del proprietario del team Art Modell, Rutigliano fond\u00f2 un gruppo anonimo di supporto noto come \"Inner Circle\" (il circolo interno), che vide la partecipazione di circa una dozzina di giocatori della squadra. Il gruppo di sostegno venne assistito dagli sforzi di Calvin Hill e Paul Warfield. Solo il giocatore Charles White, che scelse di andare in un centro di riabilitazione a Los Angeles, perse il suo anonimato tra i membri del gruppo.\nRutigliano consider\u00f2 l'Inner Circle come il pi\u00f9 grande successo di coach nella NFL e il 14 novembre 2007, ricevette il National Council on Alcoholism and Drug Dependence's Bronze Key Award dal NCADD's Northeast Ohio affiliate, Recovery Resources. Nel suo discorso di presentazione del premio a Rutigliano, il Dr. Collins, ora caposezione del Cleveland Clinic Foundation's Drug and Alcohol Recovery Center e vincitore del Bronze Key Award nel 2006, fece pressioni per inserire Rutigliano nella Pro Football Hall of Fame per il lavoro eseguito con l'Inner Circle."}
{"id": "6323566", "revid": "640277", "url": "https://it.wikipedia.org/wiki?curid=6323566", "title": "Gliese 687 b", "text": "Gliese 687 b, o GJ 687 b \u00e8 un pianeta extrasolare che orbita attorno alla stella Gliese 687, una nana rossa pi\u00f9 piccola del Sole distante 14,7 anni luce dalla Terra.\nCaratteristiche.\nGliese 687 b \u00e8 gigante gassoso grande all'incirca quanto Urano e Nettuno, composto probabilmente, delle stesse sostanze chimiche, quali acqua e metano e con un grosso nucleo roccioso centrale. Si tratta di un gigante gassoso che orbita intorno alla sua stella in circa 38 giorni terrestri. \nNonostante sia relativamente vicino alla sua stella madre, il pianeta si trova nella zona abitabile di quest'ultima, poich\u00e9 la luminosit\u00e0 della stella \u00e8 molto minore di quella del Sole. Compie un'orbita quasi circolare, con piccole variazioni di eccentricit\u00e0, e questo permetterebbe al pianeta di mantenere una temperatura e un clima costanti sulla sua superficie. La temperatura di equilibrio a quella distanza \u00e8 di circa 262 kelvin, e se il pianeta avesse satelliti naturali abbastanza grandi (delle dimensioni di Marte o pi\u00f9) e di tipo roccioso, \u00e8 possibile che su uno di essi si possa sviluppare la vita."}
{"id": "6323567", "revid": "84184", "url": "https://it.wikipedia.org/wiki?curid=6323567", "title": "Maya Jribi", "text": "Giovinezza.\nSuo padre, originario di Tataouine e sua madre \u00e8 algerina. La Jrebi ha studiato a Rades_dove abitava, poi, dal 1979 al 1983, \u00e8 stata attiva nell'Unione generale degli studenti di Tunisia presso la facolt\u00e0 di scienze di Sfax. Agli inizi del 1980 lei aderisce alla sezione di Sfax della Lega Tunisina per i Diritti dell'Uomo. Lei ugualmente collabora con il settimanale indipendente \"Erra\u00ef\" (L'Opinion), poi con \"Al Mawkif\".\nAgli inizi del 1980, lei divenne membro di un gruppo per studiare la condizione femminile del Club culturale Tahar Haddad. E collabor\u00f2 con l'Associazione tunisina contro il cancro. Lei fond\u00f2 equamente con le attiviste l'Associazione di ricerche sulle donne e sullo sviluppo. \nIn seguito, lei afferma: \" Ho partecipato alle attivit\u00e0 sociali, spesso informali e la realizzazione dei progetti di carattere sociale come quello aiuta le donne povere e bisognose del Mellassine\"\nVita politica.\nIl partito Democratico Progressista \u00e8 stato fondato nel 1983 da Ahmed Nejib Chebbi ed operava lecitamente anche durante il regime di Ben Ali, dal 2006 \u00e8 il primo partito ad avere un segretario donna: Maya Jribi, impegnata nella tutela dei diritti delle donne e nella parit\u00e0 di genere. \nIl Partito Democratico progressista ha avuto vita dura ai tempi di Ben Ali. I due leader, Ahmed Nejib Chebbi e Maya Jribi, sono diventati celebri per gli scioperi della fame, per protestare contro la decisione del tribunale presa il 1\u00ba ottobre di espellere il loro partito che occupa nel centro di Tunisi,dai differenti locali.\nParlamentare.\nIl 23 ottobre 2011, \u00e8 stata eletta membro dell'Assemblea costituente nella circoscrizione di Ben Arous. Ella presenta la sua candidatura alla presidenza dell'Assemblea costituente.\nIl 22 novembre; tuttavia il segretario generale d'Ettakatol, Mustafa Ben Jaafar ha vinto con 145 voti contro 68 a suo favore.\nSegretaria generale del partito al Joumhouri.\nDopo l'annuncio della fusione dei partiti Democratico Progressista, Afek Tounes e il partito repubblicano, Irada, Bledi, il Partito Socialdemocratico per la Giustizia (PJSD) e l'Al-Karama, altri gruppi e altre liste indipendenti. La Jribi \u00e8 stata eletta, Il 9 aprile 2012, come segretaria generale della nuova formazione nominata \u00ab Al Joumhouri \u00bb. Il 3 febbraio 2017, Maya Jribi annunci\u00f2 il suo ritiro dalla segreteria generale del partito, all'apertura del sesto Convegno di al Joumhouri. "}
{"id": "6323571", "revid": "640277", "url": "https://it.wikipedia.org/wiki?curid=6323571", "title": "GJ 687 b", "text": ""}
{"id": "6323572", "revid": "657000", "url": "https://it.wikipedia.org/wiki?curid=6323572", "title": "Chronos Ruler", "text": " \u00e8 un manga scritto e disegnato da Pon Jea, pubblicato sulla webzine \"Shonen Jump+\" di Sh\u016beisha dal 26 marzo 2015. Un adattamento anime, prodotto da Project No.9, \u00e8 stato trasmesso in Giappone tra il 7 luglio e il 29 settembre 2017.\nMedia.\nAnime.\nAnnunciato ufficialmente il 17 dicembre 2016, un adattamento anime, prodotto da Project No.9 e diretto da Masato Matsune, \u00e8 andato in onda dal 7 luglio al 29 settembre 2017. La composizione della serie \u00e8 stata affidata a Michiko Yokote, mentre la colonna sonora \u00e8 stata composta da Evan Call. Le sigle di apertura e chiusura sono rispettivamente \"Ruler Game\" dei Fo'xTails e di Nagi Yanagi. In tutto il mondo, ad eccezione di Cina, Giappone e Corea, gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll."}
{"id": "6323577", "revid": "125905814", "url": "https://it.wikipedia.org/wiki?curid=6323577", "title": "Thaddus McFadden", "text": ""}
{"id": "6323608", "revid": "46291", "url": "https://it.wikipedia.org/wiki?curid=6323608", "title": "Akebia quinata", "text": "Akebia quinata , comunemente nota come akebia a cinque punte, \u00e8 una pianta rampicante appartenente alla famiglia delle Lardizabalaceae, originaria di Cina, Corea e Giappone.\nDescrizione.\nLa pianta \u00e8 un rampicante pollonifero vigoroso a foglie decidue (in climi freddi), raggiunge altezze di 8 - 10 metri, arrampicandosi su rupi, alberi o fabbricati.\nLe foglie sono conformate a \"mano\" con cinque fogliole. La pianta si avvolge ai tutori con i fusti volubili.\nI fiori sono distinti (pianta monoica), in maschili (pi\u00f9 piccoli) e femminili (pi\u00f9 vistosi); in genere i fiori sono piccoli, numerosi e sfumati in tonalit\u00e0 di colore bianco rosato - violetto.\nPur essendo i fiori dei due sessi sulla stessa pianta, questi sono autosterili. Per l'allegagione dei frutti \u00e8 necessario il polline di una pianta diversa. \n(Due variet\u00e0 o cultivar diverse sono piante \"diverse\"; due talee della stessa pianta sono la stessa pianta).\nI frutti sono bacche allungate 8\u201315\u00a0cm di lunghezza, con buccia dura, di consistenza del cuoio, di colore rosato violetto; a maturit\u00e0 la bacca si spacca longitudinalmente esponendo la polpa, separata dalla buccia.\nLa polpa bianca di consistenza gelatinosa spugnosa, incorpora ed avvolge numerosissimi semi neri.\nLa polpa \u00e8 commestibile (dolce e profumata), ma il suo consumo \u00e8 problematico, data la difficolt\u00e0 di separarla dai semi, presenti in quantit\u00e0 notevole.\nUsi.\nIn Giappone tradizionalmente i frutti sono raccolti dai bambini, dalle piante selvatiche.\nGli steli sono stati usati in Giappone, per la loro resistenza, per intrecciare cesti.\nInvasivit\u00e0.\nLa specie \u00e8 vigorosa, pollonifera ed invasiva; e deve essere controllata e contenuta.\nLa pianta resiste notevolmente al freddo, -12\u00a0\u00b0C.\nNe \u00e8 vietata la importazione in Nuova Zelanda, per la sua invasivit\u00e0 nei confronti dell'ambiente naturale."}
{"id": "6323612", "revid": "858648", "url": "https://it.wikipedia.org/wiki?curid=6323612", "title": "Terrore alla tredicesima ora", "text": ""}
{"id": "6323613", "revid": "1573940", "url": "https://it.wikipedia.org/wiki?curid=6323613", "title": "Callidula", "text": "Callidula \u00e8 un genere di lepidotteri appartenente alla famiglia Callidulidae, diffuso in Asia e Oceania con 30 specie.\nEtimologia.\nIl nome del genere deriva dall'aggettivo latino \"call\u012dd\u016dlus\", ossia \"abbastanza ingegnoso\".\nDescrizione.\nI membri di questo genere sono falene eteroneure appartenenti ai Ditrysia, con taglia medio-grande, dalle abitudini principalmente diurne; l'aspetto generale \u00e8 alquanto simile a quello dei Papilionoidea.\nAnche la posizione verticale delle ali a riposo (\"a vela\" anzich\u00e9 \"a tetto\", come di regola si osserva nelle falene) pu\u00f2 far pensare immediatamente a una farfalla.\nAdulto.\nCapo.\nIl capo pu\u00f2 presentare dei \"ciuffi\" di scaglie piliformi.\nGli occhi rivelano la presenza di minutissime setole interommatidiali; gli ocelli sono ridotti ma comunque presenti; i \"chaetosemata\" sono ben sviluppati, con piccole scaglie inframmezzate alle setole sensoriali.\nNell'apparato boccale, i lobi piliferi sono sempre presenti, come pure la spirotromba, quest'ultima priva di scaglie e ben sviluppata. I palpi mascellari sono ridotti. I palpi labiali sono trisegmentati, col II articolo di solito diritto o ascendente; il III articolo \u00e8 spesso diritto e termina con un organo di vom Rath ben definito.\nLe antenne sono filiformi o al massimo lievemente clavate, ma mai pettinate; negli esemplari essiccati, spesso l'apice \u00e8 uncinato; il flagello \u00e8 provvisto di scaglie sulla superficie dorsale, talvolta anche su quella ventrale ma solo nella parte prossimale; i sensilli tricoidei sono di lunghezza ridotta.\nTorace.\nIl processo ventrale della tegula non risulta mai appuntito, ma al contrario spesso \u00e8 alquanto corto; gli anepisterni del mesotorace sono ben sviluppati. Il metascuto \u00e8 diviso in due parti; la parte posteriore del metascutello \u00e8 spesso sollevata, piatta e verticale.\nNelle zampe, le tibie sono munite di spine, e quelle posteriori possono talvolta rivelare la presenza di ciuffi di scaglie androconiali; l'epifisi pu\u00f2 essere ridotta oppure abbastanza allungata e la formula degli speroni tibiali \u00e8 di norma 0-2-4, spesso con gli speroni metatibiali intermedi pi\u00f9 corti di quelli apicali; nel tarso delle zampe anteriori, il IV tarsomero \u00e8 munito sulla superficie ventrale di una coppia di robuste spine apicali, mentre il distitarso ne \u00e8 privo, tranne in rari casi, in cui pu\u00f2 reggere un gruppo di piccolissime spine; l'arolio \u00e8 ben sviluppato e i pulvilli sono divisi; le unghie sono semplici, prive di dentellatura.\nNel maschio manca un \"retinaculum\" sulla subcosta, mentre il \"frenulum\" \u00e8 presente in entrambi i sessi, ma \u00e8 ridotto anche nelle specie in cui l'angolo omerale e pi\u00f9 espanso; la \"spinarea\" non \u00e8 presente.\nNell'ala anteriore, R \u00e8 libera; Rs ed Rs sono sempre unite, mentre Rs pu\u00f2 essere libera o fusa con gli altri rami di Rs; Rs \u00e8 sempre libera; M e CuA sono libere, con M posizionata nettamente pi\u00f9 vicina a M che a M; la nervatura radio-mediale (r-m) \u00e8 lunga e sottile; CuP \u00e8 sostituita da una piega; la cellula discale \u00e8 aperta tra M ed M; Sc+R \u00e8 vicina oppure fusa con Rs al di l\u00e0 del punto di origine di M; 1A+2A \u00e8 priva di biforcazione alla base; 3A \u00e8 di solito ben sviluppata.\nNell'ala posteriore, spesso \u00e8 osservabile una sorta di sperone omerale su Sc+R (talvolta molto ridotto), che pu\u00f2 avvicinarsi o sfiorare Rs per un certo tratto, prima della fine della cellula discale; quest'ultima spesso risulta aperta ed M \u00e8 pi\u00f9 vicina ad M che ad M; non si osserva CuP; 3A pu\u00f2 essere ridotta oppure ben sviluppata.\nAddome.\nNell'addome non sono presenti organi timpanici; i bordi laterali del I tergite sono connessi anteriormente al II sternite attraverso uno sclerite tergosternale completo; il II sternite \u00e8 spesso allungato, ma provvisto di brevi apodemi; i tergiti III-VI sono solitamente allargati; nel maschio, l'VIII sternite \u00e8 ridotto a un paio di bastoncelli.\nNell'apparato genitale maschile, il \"vinculum\" \u00e8 talvolta provvisto di un \"saccus\"; le valve sono unite ventralmente rispetto alla \"juxta\"; non si osserva uno \"gnathos\" completo, mentre l\"'uncus\" appare ristretto nella parte distale, quasi a formare una sorta di uncino; l'edeago presenta un \n\"coecum penis\", talvolta molto ridotto.\nNel genitale femminile, la \"bursa copulatrix\" pu\u00f2 essere semplice oppure provvista di svariati processi laterali; l\"'ostium bursae\" \u00e8 situato proprio in prossimit\u00e0 del margine anteriore arcuato dell'VIII sternite; le apofisi sono alquanto pronunciate; l'ovopositore appare appiattito e quadrilobato.\nUovo.\nL'uovo \u00e8 ellittico e lievemente appiattito.\nLarva.\nSul corpo della larva le setole primarie sono ben distribuite, ma quelle secondarie sono assenti.\nIl capo \u00e8 ipognato.\nNel torace, lo scudo dorsale (pronoto) \u00e8 ampio, con cinque paia di setole; nel protorace, le setole laterali L sono due, mentre soltanto una setola subdorsale (SD2) \u00e8 presente.\nAd ogni lato del primo segmento addominale si nota una ghiandola posta al di sotto della setola L2. Nei segmenti A1-A7 le due setole L sono distanziate una dall'altra, mentre appaiono ravvicinate in A8.\nCinque paia di corte pseudozampe sono presenti sui segmenti A3-A6 e A10, con uncini disposti a cerchio, in doppio ordine.\nPupa.\nLa pupa \u00e8 obtecta, con i segmenti A8-A10 fusi tra loro.\nI palpi mascellari possono essere esposti, mentre quelli labiali sono in gran parte nascosti.\nNel torace, i profemori non sono esposti, mentre il secondo paio di zampe si spinge caudalmente pi\u00f9 avanti delle antenne.\nL'addome presenta solo due segmenti mobili; sui segmenti A2-A4 si osservano dei calli ambulacrali.\nIl cremaster \u00e8 costituito da una diecina di robuste setole ricurve.\nBiologia.\nGli adulti volano durante il giorno nel sottobosco.\nCiclo biologico.\nDopo l'accoppiamento, le uova sono deposte singolarmente al margine delle foglie della pianta nutrice.\nLe giovani larve arrotolano una o pi\u00f9 foglie, fissandole con filamenti sericei, creando un riparo all'interno del quale si accrescono fino a compiuta maturazione.\nL'impupamento avviene all'interno di questa struttura di protezione, da cui in seguito emergono gli adulti.\nAlimentazione.\nSi dispone di poche informazioni riguardo alle piante nutrici per le specie delle Callidulinae, ma si ritiene che questi bruchi siano strettamente pteridofagi, ossia si alimentino esclusivamente di foglie di felce.\nParassitoidismo.\nNon sono stati riportati fenomeni di parassitoidismo ai danni di queste larve.\nDistribuzione e habitat.\nIl taxon \u00e8 presente in un areale esteso nelle ecozone indomalese e australasiana, con un limite occidentale rappresentato dall'India, raggiungendo parte della Siberia meridionale e poi il Sud-est asiatico e l'Oceania settentrionale, fino alle Isole Salomone; solo una specie \u00e8 presente in Australia.\nL'habitat \u00e8 rappresentato dal sottobosco della foresta pluviale.\nTassonomia.\nCallidula - \"Verz. bekannt. Schmett.\": 66 - specie tipo: \"Papilio petavius\" (= \"Callidula petavius\") - In: Cramer, \"Uitl. Kapellen\" 4: 145, tav. 365, figg. C, D.\nLa designazione della specie tipo fu effettuata da Kirby, 1892 - \"Syn. Cat. Lepid. Het.\" 1: 395.\nSpecie.\nIl genere annovera 30 specie, distribuite tra Asia e Oceania:\nSinonimi.\nSono stati riportati i seguenti sinonimi:\nConservazione.\nNessuna specie appartenente a questo genere \u00e8 stata inserita nella Lista rossa IUCN."}
{"id": "6323614", "revid": "287204", "url": "https://it.wikipedia.org/wiki?curid=6323614", "title": "Gli uomini della preistoria", "text": "Gli uomini della preistoria (\"Walking with Cavemen\") \u00e8 una serie di documentari del 2003 divisa in quattro episodi, prodotta dalla BBC. Come nelle precedenti serie di \"Walking with...\", \"Gli uomini della preistoria\" \u00e8 prodotto nello stile di un documentario sulla natura, dove un presentatore, in questo caso il professor Robert Winston, \u00e8 intento a viaggiare nel tempo per illustrare al pubblico i nostri antenati e le creature preistoriche che hanno convissuto con essi. Ogni episodio tratta un gruppo particolare di ominide incentrandosi sulla loro vita quotidiana (ricerca del cibo, protezione del territorio, cura per i malati e i feriti). In Italia \u00e8 stata trasmessa per la prima volta nel 2003, su Rete 4, all'interno del programma \"La macchina del Tempo\" e anche in \"Solaris, il mondo a 360 gradi\". Successivamente \u00e8 stato rilasciato in VHS da \"TV Sorrisi e Canzoni\" come collezione, aggiungendo, ai quattro episodi gi\u00e0 presenti, due speciali: \"Oetzi, l'uomo della preistoria\" e \"I giganti della preistoria\". \nProduzione.\nIl documentario non \u00e8 stato prodotto dallo stesso team della serie \"Walking with...\" ma da un team completamente diverso. \"Gli uomini della preistoria\" \u00e8 tecnicamente uno spin-off della serie originale.\nLa maggior parte degli animali raffigurati sono stati attraverso tecniche di elaborazione al computer oppure con animatronics, mentre gli antenati umani sono stati interpretati da attori che indossano trucco ed alcune protesi, dando loro un aspetto pi\u00f9 realistico. A differenza delle serie precedenti, in questa serie \u00e8 presente un presentatore, Robert Winston. \nEpisodi.\n\"I primi antenati\".\nNel primo episodio inizier\u00e0 il lungo viaggio indietro nel tempo alla scoperta delle nostre origini con lo scienziato Robert Winston. Nella prima tappa di questo affascinante viaggio egli torner\u00e0 indietro nel tempo di tre milioni e mezzo di anni, alla scoperta degli Australopithecus afarensis. Un gruppo molto affiatato di queste creature, del quale fa parte la celebre Lucy e il suo piccolo, vive in grande armonia e pace sotto la protezione di un forte maschio. Ma durante una sosta sulla riva di un fiume spunta un coccodrillo che afferra il leader e lo trascina via con s\u00e9. D'improvviso gruppo piomba nel panico, anche a causa di una cruda disputa fra due maschi per il predominio. Quando poi un gruppo rivale invader\u00e0 il territorio di Lucy la battaglia che ne seguir\u00e0 sar\u00e0 violenta ed estrema dalle conseguenze devastanti. E, purtroppo, la stessa Lucy trover\u00e0 la morte durante lo scontro. Il suo piccolo verr\u00e0 adottato dalla figlia di Lucy. Durante l'episodio verr\u00e0 anche detto cosa spinse i nostri antichi progenitori ad abbandonare la sicurezza degli alberi e come essi hanno acquisito la posizione eretta, proprio come Lucy.\nCreature presenti:\n\"Ancylotherium\" \u00b7 \"Deinotherium\" \u00b7 Aquila verreauxii \u00b7 \"Crocodylus thorbjarnarsoni\" \u00b7 Diamante mandarino \u00b7 Australopithecus afarensis \u00b7 Basilosauro\n\"Fratelli di sangue\".\nNel secondo episodio Robert Winston torner\u00e0 indietro nel tempo di due milioni e mezzo di anni, alla scoperta delle varie specie di ominidi vissute in quel periodo. I primi saranno i Paranthropus boisei, creature delicate che vivono in strutture sociali molto rigide e sono comandati da un maschio dominante. Proprio in questa situazione, la femmina dominante verr\u00e0 rimpiazzata da un esemplare pi\u00f9 giovane, creando cos\u00ec svariati conflitti interni. I secondi saranno invece gli Homo habilis, adattati a cercare cibo come accaniti spazzini. Durante la siccit\u00e0, la ricerca di cibo porter\u00e0 un gruppo di habilis a nutrirsi di carogne, attirando l'attenzione di una terza specie rivale, gli Homo rudolfensis. Dopo un primo scontro in iniziale, gli habilis scacceranno gli invasori, ma purtroppo il maschio alfa verr\u00e0 divorato da un leone. Nonostante ci\u00f2, il branco riuscir\u00e0 comunque a riprendersi, grazie alla loro capacit\u00e0 di costruire primitivi utensili. E proprio questa specie sar\u00e0 destinata a sopravvivere grazie a questa abilit\u00e0 e alla loro adattabilit\u00e0, caratteristica di cui i boisei mancano. La mancanza di questa caratteristica porter\u00e0 i boisei a estinguersi. Ci\u00f2 che rimarr\u00e0 di questi antichi \"rivali\" saranno solo i fossili, giunti fino a noi. \nCreature presenti:\nHomo habilis \u00b7 Australopithecus boisei \u00b7 Homo rudolfensis \u00b7 Dinofelis \u00b7 Deinotherium \u00b7 Ancylotherium\u00b7 Leone\n\"Nasce la famiglia\".\nNel terzo episodio Robert Winston torner\u00e0 indietro nel tempo di un milione e mezzo di anni, alla scoperta degli Homo ergaster. Qui una famiglia, alla ricerca di cibo, giunger\u00e0 ai pressi di una salina, dove tenter\u00e0 di uccidere uno Gnu moribondo, senza successo. Dopo aver percorso svariati chilometri, riescono a scovare un altro esemplare e lo abbattono. Vittoriosi tornano al campo, e portano i pezzi di carne rimanenti ai propri compagni. Qui, si nota che viene portato cibo ad una femmina incinta e il maschio pi\u00f9 giovane tenta di approcciarsi ad una femmina, ma viene aggredito da un individuo, precedentemente scacciato dal gruppo, ma il maschio dominante riesce per\u00f2 ad allontanarlo. In seguito si scopre che, grazie alla loro capacit\u00e0 di vivere in gruppi ben organizzati, gli ergaster sono riusciti a migrare verso l'Asia, evolvendosi negli Homo erectus. Seguiremo per breve tempo un gruppo di cacciatori alla ricerca di cibo. Mentre vagano per le foreste di bamb\u00f9, si imbatteranno in un Gigantopithecus, che li metter\u00e0 in fuga. Dopo di che, viene fatto un balzo in avanti di un milione di anni, dove si scoprir\u00e0 che, nonostante tali creature siano riuscite a popolare un secondo continente, il loro livello intellettivo \u00e8 rimasto comunque molto simile a quello dei loro progenitori. Ma \u00e8 proprio in questa epoca che i nostri antenati impareranno a manipolare il fuoco, rendendo pi\u00f9 facile la nutrizione e la difesa.\nCreature presenti:\nHomo ergaster \u00b7 Homo erectus \u00b7 Gigantopithecus \u00b7 Formiche \u00b7 Gnu \u00b7 Elefante africano \u00b7 Babbuino \u00b7 Rondini \u00b7 Tarantola \u00b7 Giraffa\n\"Noi, i sopravvissuti\".\nNel quarto e ultimo episodio Robert Winston torner\u00e0 indietro di mezzo milione di anni, alla scoperta degli Homo heidelbergensis. Forti e robusti, sono fieri cacciatori. Incontreremo un trio di maschi a caccia nelle pianure inglesi. Qui riescono a braccare un grosso cervo Megacero. L'enorme erbivoro viene ucciso con successo, purtroppo per\u00f2 uno dei tre n\u00e9 uscir\u00e0 gravemente ferito al cranio. Dopo una lunga agonia e i tentativi dei compagni di salvarlo, l'individuo morir\u00e0, ma nonostante la disperazione iniziale dei compagni, lasciano comunque il cadavere incustodito nella foresta, senza alcuna cerimonia funebre. Questa specie non possiede infatti l'immaginazione, e perci\u00f2 non pu\u00f2 idealizzare un mondo dopo la morte. In seguito viene fatto un piccolo salto in avanti, sino ad arrivare a 150.000 anni fa, alla scoperta delle due specie discendenti degli heidelbergensis. I primi saranno gli Homo neanderthalensis, o pi\u00f9 semplicemente neanderthal, dominatori delle distese ghiacciate del Nord Europa. Seguiremo le vicende di un gruppo familiare alla disperata ricerca di viveri, sia per l'imminente parto della compagna del capo e sia per l'arrivo incombente del rigido inverno. Tre maschi perci\u00f2 si avventureranno come ultima speranza di sopravvivenza. Dopo alcuni giorni non riescono a trovare nulla, ma all' improvviso scovano una mandria di Mammut Lanosi e, nonostante iniziali difficolt\u00e0, riescono ad abbattere un esemplare. La seconda specie saranno i primi Homo sapiens, abitatori dell'Africa. Essi sono in netta difficolt\u00e0 rispetto ai cugini del nord. Loro infatti soccombono sotto la catastrofica siccit\u00e0 che sta distruggendo il continente. Poco tempo dopo, le condizioni ambientali migliorano e permettono ai sapiens di migrare verso l'Europa e l'Asia, dove incontreranno i loro parenti neanderthal. Ma \u00e8 solo una questione di millenni, e, dopo poco, solo i sapiens, riusciranno a sopravvivere, diventando i dominatori del pianeta, grazie anche alla loro immaginazione. Winston alla fine della puntata dice che se crescesse un neonato sapiens di quell'epoca, ovvero 30.000 anni fa, avrebbe la stessa intelligenza di un uomo nato nella nostra epoca. Cos\u00ec si conclude il lungo viaggio indietro nel tempo, alla scoperta di cosa ci rende umani e di come creature primitive simili a scimmie abbiano dato origine a noi.\nCreature presenti:\nHomo heidelbergensis \u00b7 Neanderthal \u00b7 Homo sapiens idaltu \u00b7 Homo sapiens \u00b7 Megaloceros \u00b7 Mammut lanoso"}
{"id": "6323615", "revid": "606039", "url": "https://it.wikipedia.org/wiki?curid=6323615", "title": "Cleis", "text": ""}
{"id": "6323616", "revid": "606039", "url": "https://it.wikipedia.org/wiki?curid=6323616", "title": "Datanga", "text": ""}
{"id": "6323617", "revid": "606039", "url": "https://it.wikipedia.org/wiki?curid=6323617", "title": "Petavia", "text": ""}
{"id": "6323619", "revid": "125496152", "url": "https://it.wikipedia.org/wiki?curid=6323619", "title": "Dark (serie televisiva)", "text": "Dark, conosciuta anche come I segreti di Winden, \u00e8 una serie televisiva tedesca del 2017 di genere drammatico, thriller e fantascientifico, creata da Baran bo Odar e Jantje Friese.\nTrama.\nWinden, 2019. La scomparsa di due bambini in una citt\u00e0 tedesca e le conseguenti ricerche porteranno alla luce misteri e oscuri segreti che questa piccola cittadina nasconde, rivelando i rapporti e il passato di quattro famiglie che vi abitano e attorno alle quali ruotano le vicende: i Kahnwald, i Nielsen, i Doppler ed i Tiedemann. Nella misteriosa cittadina di Winden dopo la scomparsa di un ragazzo, la polizia esegue le indagini riguardanti la sparizione, fino a quando non accadono strani fenomeni, come la strana morte di numerosi uccelli, impulsi elettrici che fanno sobbalzare la corrente nella cittadina e molti abitanti di lunga data si ricordano come 33 anni prima successe la stessa cosa alla famiglia Nielsen, quando Mads Nielsen scomparve misteriosamente a soli 13 anni, senza lasciare tracce.\nL'intreccio della prima stagione si svolge su tre piani temporali principali: 1953, 1986 e 2019. Nella seconda stagione le vicende si estendono anche nel 1921 e nel 2052, mentre nella terza le vicende giungono fino al 1888. \nLa trama \u00e8 basata sul principio di autoconsistenza: molti personaggi sono in grado di spostarsi nel tempo, ma non sono tuttavia in grado di modificare il loro destino n\u00e9 quello degli altri; il passato, in quanto tale, \u00e8 immutabile; la volont\u00e0 dei singoli \u00e8 dunque piegata al procedere del tempo e anche quando si viaggia nel tempo non si pu\u00f2 fare altro che assecondare gli eventi per come si sono svolti secondo il paradosso della predestinazione.\nDiegesi.\nLa serie mostra come i rapporti familiari e affettivi siano complessi e intricati, talvolta influenzati dal viaggio nel tempo. I seguenti diagrammi riassumono tali relazioni:\nIn questo diagramma vengono rappresentati i viaggi nel tempo:\nProduzione.\nNel febbraio 2016 Netflix ha dato via libera alla realizzazione della prima stagione della serie composta da 10 episodi. Le riprese principali sono iniziate il 18 ottobre 2016 a Berlino e dintorni e sono proseguite fino alla fine di marzo 2017. Il 20 dicembre 2017 Netflix ha annunciato il rinnovo per una seconda stagione da 8 episodi le cui riprese sono iniziate il 25 giugno 2018 e pubblicata il 21 giugno 2019. Il 30 maggio 2019 \u00e8 stata ufficializzata la produzione di una terza ed ultima stagione, le cui riprese sono iniziate il 24 giugno dello stesso anno e che \u00e8 stata pubblicata il 27 giugno 2020.\nRiprese.\nLa maggior parte delle scene all'aperto \u00e8 stata girata all'interno della Fahrtechnik Akademie di Kallinchen, vicino a Berlino, ex area di addestramento militare della DDR, ora convertito in una struttura di esercitazione alla guida su diverse superfici stradali.\nAccoglienza.\nLa serie \u00e8 stata accolta positivamente dalla critica specializzata. Su Rotten Tomatoes ha raggiunto un punteggio di gradimento del 94%, su Metacritic ha ottenuto un punteggio pari a 72/100. La serie \u00e8 stata inoltre eletta \u201cMigliore Serie Originale Netflix\u201d dagli utenti di Rotten Tomatoes, battendo in finale \"Black Mirror\" con l'80% delle preferenze."}
{"id": "6323620", "revid": "109259503", "url": "https://it.wikipedia.org/wiki?curid=6323620", "title": "Nicola Jelardi", "text": "Biografia.\nFiglio di Giovanni, Dottore delle Leggi, e di Teresa Alderisio, Nicola Jelardi nacque in una famiglia di agiati proprietari terrieri di San Marco dei Cavoti e discendenti dai tre fratelli Gaullart de Pies, conti e feudatari francesi di Gap in Provenza (localit\u00e0 da dove giunsero i Gavoti dando il toponimo al paese).\nDopo la morte del padre (1826) e quella dello zio avvocato Federigo (1831) entr\u00f2 in possesso di un cospicuo patrimonio, ossia di gran parte dell\u2019ex feudo di San Marco che lo zio aveva acquisito dai duchi Caracciolo (subentrati ai marchesi Cavaniglia), mentre egli stesso nel 1836 acquist\u00f2 da don Lelio Caracciolo il diritto di terraggiare (esigibile da circa 1000 coltivatori e conduttori di terreni) e quello feudale di nomina dell\u2019Arciprete di San Marco; nel 1850 acquist\u00f2 invece da don Carlo Caracciolo il Feudo di San Severo di 260 moggi di terreno, possedendo inoltre terreni a Reino, tre mulini ad acqua e la tenuta dei Principi del Colle.\nSposato con Maria Brizio Cinquegrani, ebbe nove figli dei quali i tre maschi - Giovanni, Federico e Ferdinando - ricoprirono la carica di Consigliere Provinciale cos\u00ec come lui che fece parte del primo Consiglio Provinciale della Provincia di Benevento appena costituita dopo l'unit\u00e0 nazionale.\nSi ritir\u00f2 dalla vita pubblica nel 1883 colpito da apoplessia che, tre anni pi\u00f9 tardi, ne cagion\u00f2 la morte.\nAttivit\u00e0 Politica e Patriottica pre e post-unitaria.\nPur occupandosi della gestione dei propri beni, negli anni precedenti all\u2019unit\u00e0 d\u2019Italia Nicola Jelardi partecip\u00f2 attivamente alla vita politica e amministrativa come Decurione, Capo Urbano, Capitano della Guardia Nazionale, Giudice Supplente del Circondario di San Giorgio la Molara, e Socio della Real Societ\u00e0 Economica del Principato Ultra (1858). \nQuale Capo Urbano di San Marco dei Cavoti, nella notte del 2 dicembre 1832, alla guida dei suoi uomini della Guardia Urbana sgomin\u00f2 in un conflitto la cosiddetta banda di Cerasiello (dal nome del capo Giorgio Lombardi alias \"Cerasiello\") che imperversava tra il Principato Ultra e il Contado di Molise compiendo furti e ruberie nelle campagne. Per la meritoria azione gli venne concessa l'onorificenza di Cavaliere del Real Ordine di Francesco I il 9 febbraio 1833. \nConvinto assertore della causa unitaria, nel mese di marzo del 1860 intervenne in Napoli ad una conferenza di affari politici ove conobbe il patriota Pasquale Verdura e il colonnello Giuseppe De Marco, affiancando quest\u2019ultimo nella lotta liberale; nel giugno 1860, infatti, vers\u00f2 per tale causa la somma di cento ducati, fu socio contribuente del Comitato d\u2019Azione per l'Unit\u00e0 Monarchica d\u2019Italia fondato da Giacomo Tofano e, in veste di Giudice Supplente e Decurione, offr\u00ec la propria adesione al governo italiano con un doppio giuramento firmando un \u00abindirizzo\u00bb a Vittorio Emanuele e a Giuseppe Garibaldi. Vot\u00f2 inoltre al plebiscito e intervenne nel dibattito per la redenzione d\u2019Italia anche componendo versi patriottici come i due seguenti sonetti: \n\"- Signor concedimi / un voto ardente / per l\u2019ancor misera itala gente. S\u2019infrangan subito le sue ritorte / in lieta mutagli la dura sorte. Dica anche il Tevere e la laguna / \u201cViva l\u2019Italia, libera ed una \" \n\" - Solo all\u2019Italia prima un saluto / e di amor patrio anche un tributo. Bella unit\u00e0 d\u2019Italia, oh cara libert\u00e0 / tesori inapprezzabili, rare felicit\u00e0. Per voi, fra tutti i popoli, ritorna al suo primato / l\u2019italica penisola, giardino del creato. Su dunque unisoni gridiamo al cielo / col cor, coll\u2019animo con vero anelo / \u201cSia nostro il Tevere, sia la laguna / Viva l\u2019Italia libera ed una \"\nNel corso della battaglia politica preunitaria, tuttavia, Nicola Jelardi rifiut\u00f2 di unirsi ai pochi liberali di San Marco dei Cavoti poich\u00e9 essi gli erano ostili sia per gelosia delle sue ricchezze e sia per motivi personali dettati, nel caso dei fratelli Ricci suoi parenti, dall\u2019esclusione dall\u2019eredit\u00e0 dello zio Federigo Jelardi dal quale egli era stato designato erede universale.\nFu appunto per tali motivi che egli sub\u00ec poi la loro vendetta venendo additato come reazionario durante i primi mesi postunitari e nell\u2019oscuro periodo del brigantaggio, tant\u2019\u00e8 che gi\u00e0 a giugno del 1861 il Governatore di Benevento Carlo Torre ordin\u00f2 un\u2019inchiesta sul conto di Jelardi il quale nello stesso mese invi\u00f2 al Segretario Generale della Polizia una \u00abMemoria\u00bb denunciando il comportamento dei germani Ricci e di altri sammarchesi.\nNonostante ci\u00f2 i suoi nemici non cessarono di perseguitarlo ed il 2 luglio 1861 fecero pervenire al Governatore un altro ricorso in cui lo accusarono di essere a capo di un movimento reazionario che si annidava nei boschi del Molise e pertanto - bench\u00e9 il Governatore Torre si fosse convinto in breve tempo dell\u2019innocenza di Jelardi - egli si allontan\u00f2 da San Marco il 26 luglio del 1861 assieme alla moglie e ai figli riparando a Napoli in via precauzionale e per timore delle scorrerie dei briganti guidati da Francesco Saverio Basile, detto il Pelorosso, e durate dall\u2019agosto all\u2019ottobre 1861. \nVenuto a conoscenza di quanto avveniva a San Marco, Jelardi scrisse da Napoli un esposto al Segretario Generale del Dicastero dell\u2019Interno e Polizia affinch\u00e9, tramite l\u2019interessamento del Governatore di Benevento, il peggio fosse scongiurato, ma - sotto il peso dell\u2019accusa infondata di aver favorito proprio il Pelorosso - sub\u00ec comunque un interrogatorio presso la questura partenopea. \nIl 29 agosto 1861 egli si rifugi\u00f2 quindi dapprima a Livorno e poi a Torino, mentre tra il 6 e il 7 settembre i briganti saccheggiarono la sua casa rurale di Contrada Zenna e l\u2019antico palazzo in Largo Fontecavalli compiendovi ogni genere di ruberia, macellando alcune vacche e impossessandosi di tutti gli oggetti d\u2019oro, mobili, porte, infissi, alcuni marmi e parte delle tegole. \nIl 19 settembre poi, alcuni sammarchesi membri di una commissione radunatasi in casa del Conciliatore, a scopo di vendetta indussero Icilio Pelizza \u2013 capitano dell\u2019esercito regolare del Regno nel frattempo intervenuto contro i briganti \u2013 ad appiccare il fuoco al palazzo di Nicola Jelardi il quale da Livorno si rivolse all\u2019amico colonnello Giuseppe De Marco che gli consigli\u00f2 di affidarsi al mazziniano Giovanni La Cecilia per difendersi sia delle accuse che ancora gravavano sul suo conto e sia da un mandato d\u2019arresto spiccato dopo la sua partenza da Napoli.\nIl 20 novembre 1861 De Marco scrisse a Jelardi; \"il governo fu ed \u00e8 ingannato \u2026La Provvidenza non abbandona un uomo come te, si fa la guerra alla tua propriet\u00e0, vili e miserabili che sono. Io ti difender\u00f2 a visiera alzata, una volta spero mi si ascolter\u00e0\u2026 Non ti debbo tacere che dei vili a\u2019 pi\u00f9 bassi e pi\u00f9 vili che si dicono uomini han fatto deporre orribili cose contro di te, ma che io ti conosco, io ti confidava tutto i miei segreti \u2026 e Dio sa se non fossi stato liberale e virtuoso, tutti avresti potuto distruggere. Fatti animo, Iddio \u00e8 con gli onesti per un punto non passasti per l\u2019armi. Vedi dunque che poi Dio non permette agli empi tutto\u2026 domander\u00f2 al Governo di prenderti sotto la mia garanzia qua in Benevento per farti stare di fronte ai tuoi nemici (che) di lontano si rendono sfacciati e baldanzosi\u2026 Addio mio buono e virtuoso\u2026 vinceremo\u2026 un Governo libero non pu\u00f2 durare nell\u2019inganno. A tutta la tua famiglia un affettuoso saluto, un bacio a te dal tuo Peppino De Marco\".\nIntanto, sin dal 23 ottobre 1861, il Governo invi\u00f2 un incaricato in San Marco affinch\u00e9 si informasse circa quanto era stato rubato a Nicola Jelardi il quale dal canto suo potette tornare a Napoli l\u20198 dicembre 1861 e restandovi fin quando il Tribunale Provinciale di Benevento, con ordinanza dell\u201911 settembre 1862, revoc\u00f2 il mandato di cattura spiccato contro di lui. \nNicola Jelardi riprese quindi l\u2019attivit\u00e0 politica e amministrativa come componente del Consiglio Provinciale di Benevento (da poco designata nuova provincia dell\u2019Italia unita) nel quale, su invito del presidente del presidente Michele Ungaro, rientr\u00f2 sin dalla seduta del 28 settembre 1862.\nEgli tuttavia, difeso dall\u2019avvocato, deputato e patriota Giacomo Tofano, dovette affrontare un processo assieme al figlio Giovanni dinanzi alle Assise di Benevento e di Napoli con l\u2019accusa di attentato contro il Governo; il procedimento si apr\u00ec il 15 giugno 1863 bench\u00e9, gi\u00e0 ai primi di gennaio dello stesso anno, il Prefetto di Benevento Decoroso Sigismondi avesse appoggiato la sua causa promettendo di scrivere alle autorit\u00e0 sammarchesi affinch\u00e9 si provvedesse alla restituzione degli oggetti sottratti presso il palazzo Jelardi e che poi, in fase processuale e su richiesta del giudice Felice Aufiero del 25 novembre 1863, furono elencati in un memoriale di 39 pagine inviato il 19 gennaio 1864 al Giudice del mandamento di Montecalvario in Napoli.\nAscoltati oltre duecento testimoni, il processo si concluse il 31 marzo del 1865 a favore di Nicola Jelardi con la piena assoluzione. Lo stesso avvocato Tofano, in un opuscolo stampato nel 1866, scrisse che egli \"per una delle mille umane contraddizioni fu vittima di quei medesimi principi liberali che coltiv\u00f2 sempre nei pensieri e nelle opere e che non gli risparmiarono stolte e invereconde accuse\u2026patendo insino all\u2019ultimo l\u2019amaro oltraggio ed aspettando lunghi giorni e lunghissime notti prima che non fosse proclamata solennemente l\u2019innocenza.\"\nAssolto da ogni accusa, Nicola Jelardi perdon\u00f2 i concittadini sammarchesi e i fratelli Giuseppe e Pietropaolo Ricci suoi nipoti che, il 2 dicembre 1864 presso la Corte di Appello di Napoli in Castel Capuano, vennero tuttavia citati per deporre sull\u2019imputazione di saccheggi, rapine, ritorsione e incendi, senza per\u00f2 essere condannati poich\u00e9 il 30 dicembre Pietropaolo Ricci ottenne da lui il perdono e inoltre, sempre tramite i suoi uffici, venne riammesso, assieme al fratello, nella Guardia Nazionale, da cui erano stati entrambi depennati per disposizione del Prefetto a seguito di un rigoroso rapporto dell\u2019ispettore Casanova.\nRassicurando il Prefetto di Benevento Emilio Cler in una lettera del 17 giugno 1866 di aver \u00ab\"gi\u00e0 compiuto la pacificazione degli animi\"\u00bb, Jelardi concesse inoltre al tenente Ricci e a beneficio del paese l'uso gratuito di un immobile ove alloggiare sei carabinieri a piedi ed un brigadiere.\nIl ritorno a San Marco di Jelardi e la sua magnanimit\u00e0 furono celebrati in un sonetto:\n\"Jelardi col perdono generale / tre opere fece: / della misericordia corporale / abbever\u00f2 di vini gli assetati / vest\u00ec gli ignudi / die' cibo a crepapancia agli affamati. / Che molti perdonarono \u00e8 fatto storico / ma per Jelardi / perdono e beneficio \u00e8 fatto eroico.\"\nNei primi anni postunitari Nicola Jelardi, oltre la mansione di Consigliere Provinciale (nella quale fu riconfernato con decreto della Deputazione provinciale per il quinquennio 1865-69) ricopr\u00ec svariate altre cariche tra cui quella di Conciliatore gi\u00e0 tenuta per pi\u00f9 lustri, Socio corrispondente e medaglia d\u2019oro del Circolo Scientifico, Letterario e Artistico \u201cIl Frentano\u201d (1876), Delegato alla promozione dell\u2019Esposizione Universale di Vienna del 1873 (1872) e Socio benemerito delle societ\u00e0 operaie di Mutuo Soccorso di Benevento, Buonalbergo e Pietrelcina, ricevendo altres\u00ec l\u2019onorificenza di Cavaliere.\nPer effetto delle nozze del figlio Federico con la marchesa Giuseppina Moscatelli divenne consuocero di Antonio Moscatelli Marchese di Castelvetere che nel 1860 fu presidente della Provincia di Campobasso, mentre nel 1886, a seguito del matrimonio del figlio Ferdinando con la marchesa Carlotta Polvere Cassitto di Ravello, divenne consuocero del Senatore Marchese Nicola Polvere, anch'egli patriota e di vivissimi sentimenti liberali.\nTra le benemerenze di Nicola Jelardi vi fu pure la costruzione di due importanti edifici che tuttora costituiscono un vanto nel patrimonio architettonico ed artistico di San Marco dei Cavoti: devotissimo di Sant\u2019Alfonso Maria de\u2019 Liguori, infatti, consacr\u00f2 a lui la propria famiglia e fece edificare in contrada Zenna, nei pressi del proprio casino di campagna, una piccola cappellina ove ancora oggi \u00e8 vivo il culto del santo con festeggiamenti il 2 agosto. Verso la met\u00e0 del XIX secolo, inoltre, diede avvio alla costruzione del nuovo imponente palazzo di Piazza Risorgimento, in sostituzione del vecchio edificio cinquecentesco di Largo Fontecavalli destinato a divenire inagibile per via di una frana ed affidando l\u2019incarico di redigere il progetto al religioso Giovan Battista Iazeolla (1806\u00a0\u2013 1859), architetto della provincia gesuitica, mentre gli interni vennero affrescati dal noto pittore napoletano Francesco Capuano.\nGiudizi Storici.\nNicola Jelardi fu vittima politica, cos\u00ec come per anni fu pure vittima delle inesattezze di molti storici tra cui Giacinto De Sivo e Luisa Sangiuolo, entrambi influenzati dalle tesi sostenute da Nicola Nisco il quale, all\u2019epoca dei fatti del brigantaggio fu ostile allo stesso Jelardi, tramandando poi nei suoi testi storici l'accusa di essere filoborbonico e di essere entrato in San Marco dei Cavoti con il brigante Pelorosso. \nL\u2019unico studioso, che pure aveva sostenuto questa tesi, a convincersi dell\u2019errore fu Alfredo Zazo, il quale, riesaminati i fatti del 1861 cos\u00ec come andarono realmente, li rettific\u00f2 in un articolo pubblicato sulla rivista \u00abSamnium\u00bb da lui diretta, nel numero di gennaio-giugno del 1955, ritenendoli \" una pagina di storia che doverosamente non deve essere ignorata\", mentre successivamente Mario Rotili defin\u00ec Nisco \"storico dei suoi tempi sebbene non sempre obiettivo e veritiero \". \nAltre ricostruzioni ad opera di modestissimi storici locali - bench\u00e9 siamo riportate dagli stessi in vari volumi e siti internet - non sono degne di alcuna nota poich\u00e9 sono plagio dei gi\u00e0 citati ed erronei testi e non supportate n\u00e9 dalla conoscenza n\u00e9 dalla lettura dei carteggi processuali e dei documenti dell'epoca. \nOnorificenze.\n- Cavaliere del Real Ordine di Francesco I (9 febbraio 1833)\nBibliografia.\n- Documenti dell'Archivio Comunale di San Marco dei Cavoti.\n- Documenti dell'Archivio delle Famiglie Jelardi-Polvere-Cassitto-Meomartini.\n- G. TOFANO, Per le nozze di Pietro Petruccelli e Lucia Carolina Jelardi, Napoli 1866.\n- A. PERRELLA, L\u2019eversione della feudalit\u00e0 nel napoletano: dottrine che vi prelusero, Campobasso 1909.\n- F. DE' CONNO - San Marco dei Cavoti, Notiziario delle famiglie di civili condizioni che vi ebbero residenza durante l'ultimo quarto del sec. XIX, Dattiloscritto c/o archivio Jelardi, Pago Veiano 1949.\n- M. ROTILI, L\u2019arte nel Sannio, Benevento 1952.\n- M. ROTILI, Benevento e la provincia Sannitica, Abete, Roma 1958.\n- A. ZAZO, Dizionario Bio-Bibliografico del Sannio, Fiorentino, Napoli 1973.\n- E. IAZEOLLA. Giovan Battista Iazeolla, in \u00abSamnium\u00bb, n. 3-4, anno LIX, luglio-dicembre, Benevento 1986.\n- G. DELILLE, Famiglia e propriet\u00e0 nel regno di Napoli, Torino 1989.\n- A. COSTANTINO, San Marco dei Cavoti, immagini di un secolo, Morcone 1992."}
{"id": "6323621", "revid": "115459873", "url": "https://it.wikipedia.org/wiki?curid=6323621", "title": "Passo della Sambuca", "text": "Il Passo della Sambuca si trova nel comune di Palazzuolo sul Senio ed \u00e8 un'importante via di comunicazione tra la Toscana e l'Emilia-Romagna.\nAl passo, che separa la valle del Senio e il Mugello, si giunge percorrendo la Strada provinciale 477, dopo aver valicato il Passo della Colla di Casaglia.\nCon un dislivello di 624 metri, la sua pendenza media \u00e8 del 5,8%, anche se in alcuni tratti arriva al 12%. In cima al passo \u00e8 stata inoltre creata una piccola area panoramica, e posizionata una grande croce in legno."}
{"id": "6323622", "revid": "106908", "url": "https://it.wikipedia.org/wiki?curid=6323622", "title": "Caroline Ingalls", "text": "Biografia.\nCaroline nacque nel 1839 da Henry Newcomb Quiner (1807-1845) e Charlotte Wallis Tucker (1809-1884). Aveva tre fratelli, Joseph, Henry e Thomas, e tre sorelle, Martha Morse (morta prematuramente nel 1836, tre anni prima della nascita di Caroline), Martha Jane e Eliza Ann. Quando Caroline aveva cinque anni, il padre anneg\u00f2 in un incidente nel Lago Michigan, nei pressi dello stretto di Mackinac; nel 1849 la madre si rispos\u00f2 con il contadino Frederick Holbrook, dal quale ebbe un'altra figlia, Charlotte \"Lottie\" Holbrook. Caroline evidentemente amava e rispettava molto il padre adottivo, tanto da chiamare il suo primo figlio Charles Frederick Jr. in suo onore.\nAll'et\u00e0 di sedici anni e mezzo, Caroline inizi\u00f2 a lavorare come insegnante, mentre il 1\u00ba febbraio 1860 spos\u00f2 Charles Ingalls. La coppia ebbe cinque figli: Mary, Laura, Caroline \"Carrie\", Charles Frederick \"Freddy\" (nato il 1\u00ba novembre 1875 e morto prematuramente il 27 agosto dell'anno successivo) e Grace.\nDopo aver vissuto tra il Wisconsin, il Kansas, l'Iowa (Burr Oak) e il Minnesota (Walnut Grove), la famiglia Ingalls si stabil\u00ec nella citt\u00e0 di De Smet, nel Dakota del Sud, dove Charles costru\u00ec la loro casa. Caroline, rimasta vedova nel 1902, mor\u00ec per cause naturali il 20 aprile 1924 all'et\u00e0 di 84 anni.\nNella cultura di massa.\nCaroline fu interpretata dall'attrice Karen Grassle nella popolare serie televisiva \"La casa nella prateria\", basata sulla serie di libri della figlia Laura."}
{"id": "6323623", "revid": "44876", "url": "https://it.wikipedia.org/wiki?curid=6323623", "title": "Angelo Maccagni", "text": "Carriera.\nGiocatore.\nNella stagione 1952-1953 all'et\u00e0 di 18 anni esordisce nel , formazione della sua citt\u00e0 natale, che in quell'annata disputava il campionato di IV Serie; in questa sua prima stagione disputa 16 partite e realizza un gol. Rimane nella rosa barese anche per la stagione 1953-1954, nella quale contribuisce alla vittoria del campionato segnando 2 reti in 28 presenze. Viene riconfermato anche per la stagione 1954-1955, disputata in Serie C, campionato che i \"galletti\" vincono e nel quale Maccagni segna un gol in 11 presenze.\nNell'estate del 1955 viene ceduto al , in IV Serie; nella stagione 1955-1956 con i giallorossi arriva tredicesimo in classifica, mentre l'anno seguente vince il girone G del campionato salvo poi perdere con un complessivo 12-1 contro il negli spareggi per la promozione in Serie C. La promozione in terza serie arriva per\u00f2 al termine della stagione seguente, conclusasi con un sesto posto in classifica nel Campionato Interregionale e con un ripescaggio in Serie C, campionato nel quale Maccagni gioca sempre con la maglia del Lecce nella stagione 1958-1959 e nella stagione 1959-1960, terminate rispettivamente con un quinto ed un settimo posto in classifica. Dopo un altro piazzamento a met\u00e0 classifica nella stagione 1960-1961, nella stagione 1961-1962 i salentini sfiorano la promozione in Serie B, trascorrendo buona parte del campionato in vetta alla classifica ma chiudendo poi al secondo posto a tre punti di distacco dal , nonostante lo scontro diretto vinto per 2-1 sul campo dei rossoneri nella terzultima giornata di campionato. A fine anno lascia la squadra per trasferirsi al , con la cui maglia nella stagione 1962-1963 gioca 29 partite e segna un gol nel campionato di Serie C. Gioca al Trani anche nella stagione 1963-1964, nella quale gioca una partita di campionato, competizione che i pugliesi vincono ottenendo quindi la prima promozione in Serie B della loro storia. Chiude la carriera con un biennio nel Novoli, in Serie D.\nIn carriera ha giocato in totale 207 partite (205 in campionato e 2 in Coppa Italia) con la maglia del Lecce, nelle quali ha segnato in tutto 7 reti; nella sua militanza nel club salentino \u00e8 stato inoltre per diversi anni capitano del club, del quale \u00e8 l'ottavo giocatore di sempre per numero di presenze in partite ufficiali (oltre che il secondo di sempre per numero di partite giocate in terza serie).\nAllenatore.\nNel 1980 ha allenato l', squadra della Serie A femminile, con la quale ha ottenuto un quarto posto in classifica in massima serie. Nel corso degli anni '80 ha anche allenato nelle giovanili del Lecce."}
{"id": "6323624", "revid": "329581", "url": "https://it.wikipedia.org/wiki?curid=6323624", "title": "Salamanca (Guanajuato)", "text": ""}
{"id": "6323626", "revid": "1338710", "url": "https://it.wikipedia.org/wiki?curid=6323626", "title": "Palazzo Arese-Bethlen", "text": "Palazzo Arese-Bethlen era un palazzo di Milano situato nell'attuale via Monte di Piet\u00e0 11.\nStoria e descrizione.\nIl palazzo risale al 1828 quando il conte Francesco Arese Lucini commission\u00f2 il palazzo a Pelagio Palagi: il palazzo anche per l'epoca situato in pieno centro fu costruito sull'ampio giardino del soppresso monastero di Sant'Agostino Neri; Successivamente alla morte del conte Arese il palazzo fu venduto alla famiglia ungherese dei Bethlen. Proprio per via della posizione molto centrale del palazzo e del suo vasto giardino, questo fu progressivamente lottizzato e venduto come spazi destinati all'edificazione: abbandonato come residenza dai Bethlen il palazzo fu diviso in appartamenti pi\u00f9 piccoli, fino a quando, colpito dai bombardamenti alleati fu demolito nel 1943, nonostante questi avessero coinvolto solo la parte centrale del palazzo e non le vaste ali laterali. \nIl palazzo presentava al centro del fronte un cortile d'onore che dava sul corpo centrale, che presentava un pian terreno in bugnato sormontato dagli ordini superiori scanditi da lesene che reggevano un frontone triangolare. Le finestre del piano nobile si presentavano architravate con timpani triangolari, mentre quelle al secondo piano erano decorati da semplici cornici. La stessa decorazione era ripresa nella ali del palazzo."}
{"id": "6323631", "revid": "253269", "url": "https://it.wikipedia.org/wiki?curid=6323631", "title": "Marin Ireland", "text": "Biografia.\nDopo gli studi alla The Hartt School presso l'University di Hartford a West Hartford, Connecticut, debutta a teatro off-Broadway nel 2001 nell'opera teatrale \"Nocturne\". Nel corso degli anni ha preso parte a numerose produzioni teatrali e nel 2009 ha vinto un Theatre World Award. Sempre nel 2009 ha ottenuto una candidatura al Tony Award per la sua interpretazione in \"Reasons to be pretty\" di Neil LaBute.\nIn campo televisivo ha interpretato il ruolo di Aileen Morgan nella serie televisiva \"Homeland - Caccia alla spia\", in seguito ha avuto ruoli di rilievo in altre produzioni televisive come \"The Divide\", \"The Slap\" e \"Sneaky Pete\". Al cinema ha recitato perlopi\u00f9 in pellicole indipendenti. Assidua la sua collaborazione con il regista Noah Buschel, che la dirige in \"Glass Chin\" per cui ottiene una candidatura come miglior attrice non protagonista agli Independent Spirit Awards 2016. "}
{"id": "6323656", "revid": "287204", "url": "https://it.wikipedia.org/wiki?curid=6323656", "title": "Khalid Muhyi al-Din", "text": ""}
{"id": "6323658", "revid": "76963", "url": "https://it.wikipedia.org/wiki?curid=6323658", "title": "Alejo Sauras", "text": "Biografia.\nPur essendo nato a Maiorca, Sauras \u00e8 cresciuto a Madrid nel quartiere di Aluche. Ha studiato elettronica per l'aviazione per un po' ma ha lasciato gli studi per dedicarsi alla recitazione. Ha inoltre studiato il giapponese.\nSauras ha cominciano a ottenere piccoli ruoli in serie televisive e inizia a farsi conoscere grazie al ruolo del giovane gay Santi nella serie TV \"Al salir de clase\", interpretato dal 1997 al 2001. Nel 2006 il primo ruolo da protagonista al cinema nel film \"Bienvenido a casa\" di David Trueba. Diventa popolare il Spagna per il ruolo di Ra\u00fal Mart\u00ednez nella serie televisiva \"Los Serrano\".\nNel 2008 ha ottenuto un ruolo nel film di Pedro Almod\u00f3var \"Gli abbracci spezzati\"."}
{"id": "6323662", "revid": "124574084", "url": "https://it.wikipedia.org/wiki?curid=6323662", "title": "Esteban Pavez", "text": "Carriera.\nClub.\nInizi e i vari prestiti.\nDopo aver vinto il campionato under-15 col Cobreloa, viene prelevato dalle giovanili del Colo Colo. Nel 2008 vince il campionato under-18 e l'anno successivo viene integrato in prima squadra dall'allenatore Marcelo Barticciotto. Il 22 gennaio 2009 debutta come professionista con la maglia del Colo Colo nella sconfitta per 3-0 contro l'Universidad Cat\u00f3lica, match valido per la Copa Entel. Due giorni dopo subentra a Lucas Barrios nel \"Cl\u00e1sico\" del Cile vinto 1-0 contro l'Universidad de Chile. Dopo l'esordio in Primera Divisi\u00f3n nell'1-1 dep 18 marzo contro l'O'Higgins, Pavez riuscir\u00e0 a giocare altre cinque partite. Col Colo Colo vince il suo primo trofeo professionistico in carriera, il titolo di Clausura 2009.\nNel 2010 viene incluso da Vicente De Luise, commissario tecnico della Nazionale Under-20 di calcio a 5 del Cile, nella lista dei convocati per il Campionato sudamericano di calcio a 5 Under-20 2010. Dopo una breve esperienza al Rangers nel 2010 (con sole due presenze), nelle due stagioni successive viene mandato in prestito al San Marcos de Arica e all'Uni\u00f3n Temuco (club di seconda divisione) dove raccoglie un buon minutaggio.\nL'affermazione al Colo Colo.\nA inizio 2013 torna nella squadra che lo ha lanciato tra i professionisti, il Colo Colo. Diventato ormai un titolare fisso, il suo primo gol in maglia \"Cacique\" arriva il 3 febbraio nell'incontro vinto 2-0 contro l'Uni\u00f3n La Calera, valevole per la seconda giornata di Primera Divisi\u00f3n 2013. Dopo aver disputato 13 partite, il 16 maggio 2013 rinnova il suo contratto per altri tre anni.\nAll'inizio della stagione successiva, con il trasferimento di Fernando De la Fuente, diventa il cardine del centrocampo della squadra allenata da Gustavo Ben\u00edtez. Il 10 novembre 2013 con un gol e un assist a Felipe Flores, risulta decisivo nel derby vinto 3-2 contro i rivali dell'Universidad de Chile. A fine campionato il Colo Colo si classifica ottavo e Pavez gioca tutte le partite, marcando in totale due reti.\nIl 13 aprile 2014, a seguito della vittoria per 1-0 contro il Santiago Wanderers, la squadra ottiene il trentesimo titolo di Primera Divisi\u00f3n cilena, a quattro anni dall'ultima volta.\nSuccessivamente Pavez arricchisce la bacheca con un altro campionato cileno (il Torneo di Apertura 2015) e la Coppa del Cile 2016, aggiudicata in finale contro l'Everton de Vi\u00f1a del Mar.\nComplessivamente dalla sua seconda esperienza al Colo Colo il giocatore colleziona 175 presenze e 9 reti, vincendo tre trofei.\nIn Brasile e ritorno al Colo Colo.\nDopo buone stagioni in patria, nel 2017 i brasiliani dell'Athletico Paranaense acquistano il 60% del suo cartellino per 700.000 dollari. Con la squadra di Rio de Janeiro esordisce il 31 luglio nella vittoria per 1-0 contro il Vasco de Gama. L'anno successivo vince la Coppa Sudamericana 2018.\nA fine stagione fa ritorno per la terza volta al Colo Colo, con cui gioca per 26 volte e segna 3 gol.\nL'arrivo negli Emirati Arabi.\nNell'estate 2019 viene ingaggiato dal club degli Emirati Arabi dell'Al Nassr.\nNazionale.\nNell'ottobre 2005 viene convocato per il campionato sudamericano under-15 in Bolivia. Il Cile esce dalla competizione ai gironi, totalizzando due punti, e Pavez disputa soltanto la partita finita 1-1 contro il Per\u00f9 del 31 ottobre 2005. Con la nazionale under-17 partecipa al torneo sudamericano di categoria in Ecuador, valido per il passaggio ai Mondiali under-17\u00a02007 in Corea del Sud. Pavez disputa tutte le partite della manifestazione ma il Cile non riesce a qualificarsi al campionato mondiale.\nIl 16 gennaio 2014 il c.t. Jorge Sampaoli lo convoca per l'amichevole contro la Costa Rica. L'incontro, disputato il 22 gennaio a Coquimbo, termina 3-0 per il Cile e Pavez esordisce in nazionale maggiore, sostituendo nella ripresa Fernando Meneses. Nel marzo 2016 viene convocato da Juan Antonio Pizzi contro il Venezuela a Barinas, nella partita valida per le qualificazioni ai mondiali 2018."}
{"id": "6323664", "revid": "44876", "url": "https://it.wikipedia.org/wiki?curid=6323664", "title": "Statistiche e record della Jesina Calcio", "text": "Nella presente pagina sono riportate le statistiche nonch\u00e9 record riguardanti la Societ\u00e0 Sportiva Dilettantistica Jesina Calcio, societ\u00e0 calcistica italiana con sede a Jesi.\nStatistiche di squadra.\nBilancio incontri nei campionati.\nTutti i dati sono aggiornati al termine della stagione 2018-2019.\nCoppa Italia.\nLa Jesina ha disputato tutte e 4 le Coppe Nazionali vantando i seguenti risultati:\nBilancio incontri nelle coppe nazionali.\nNei dati della Coppa Italia di Serie C mancano quelli delle Edizioni 1986-1987 e 1989-1990 al momento sconosciuti. Tutti i dati sono aggiornati al termine della stagione di coppe 2019-2020."}
{"id": "6323669", "revid": "729019", "url": "https://it.wikipedia.org/wiki?curid=6323669", "title": "Stazione di Basilea (SNCF)", "text": "La stazione di Basilea SNCF (in francese Gare de B\u00e2le SNCF, in tedesco Bahnhof Basel SNCF) \u00e8 una la stazione terminale dei treni francesi, \u00e8 situata a pochi metri da quella FFS, a servizio dell'omonima citt\u00e0 svizzera. \u00c8 gestita dalle Ferrovie Federali Svizzere."}
{"id": "6323670", "revid": "113115825", "url": "https://it.wikipedia.org/wiki?curid=6323670", "title": "Suonando la batteria moderna", "text": "Suonando la batteria moderna \u00e8 il primo album di Tullio De Piscopo, pubblicato nel 1974."}
