{"id": "6680016", "revid": "6923", "url": "https://it.wikipedia.org/wiki?curid=6680016", "title": "Sweatshop", "text": "Sweatshop \u00e8 un termine peggiorativo per indicare un luogo di lavoro caratterizzato da condizioni di lavoro povere e socialmente inaccettabili. Il lavoro pu\u00f2 essere difficile, pericoloso, climaticamente contestabile e sottopagato. I lavoratori \u201csweatshops\u201d possono lavorare per molte ore con bassi stipendi, nonostante le leggi prescriventi il pagamento di un salario minimo; anche le leggi contro il lavoro minorile possono essere violate. La \u201crelazione pubblica annuale\u201d (2006) dell\u2019Associazione per il lavoro equo (FLA) ha esaminato la conformit\u00e0 agli standard FLA di aziende in 18 paesi inclusi Bangladesh, El Salvador, Colombia, Guatemala, Malesia, Sri Lanka, Thailandia, Tunisia, Turchia, Cina, India, Vietnam, Honduras, Indonesia, Brasile, Taiwan, Messico, e gli Stati Uniti. La relazione del Dipartimento del lavoro statunitense: \u201c2015 Findings on the Worst Forms of Child Labor\u201d riporta che \u201c18 paesi non rispettano le raccomandazioni dell\u2019Organizzazione Internazionale del Lavoro per un adeguato numero di ispettori.\u201d\nStoria.\nUno sweatshop \u00e8 una fabbrica o una bottega, specialmente dell\u2019industria della moda, dove i lavoratori manuali sono assunti per molte ore con stipendi molto bassi sotto condizioni di lavoro povere e pericolose. Molti posti di lavoro nella storia sono stati soggetti ad affollamento, bassi salari, senza condizioni di lavoro sicure; ma il concetto di sweatshop ha origine tra il 1830 e il 1850 come specifico posto di lavoro in cui un intermediario, chiamato lo \u201csweater\u201d, dirige altri lavoratori nel confezionamento di vestiti sotto dure condizioni. Il termine \u201csweater\u201d ad indicare l\u2019intermediario, come il termine \u201csweat system\u201d per il processo di esternalizzazione a cottimo, venne usato nelle prime critiche, come nell\u2019opera \u201cCheap Clothes and Nasty\u201d di Charles Kingsley, scritto nel 1850, che descriveva le condizioni a Londra, in Inghilterra. Il posto di lavoro creato per il \u201csweating system\u201d, un sistema di esternalizzazione nel settore del confezionamento, venne chiamato \u201csweatshop\u201d e poteva contenere solo alcuni lavoratori come fino a 100 o pi\u00f9.\nTra il 1850 e il 1900, gli \u201csweatshops\u201d attrassero la popolazione rurali alle citt\u00e0 in rapida espansione, come attirarono immigrati nei distretti della moda di Londra e New York, quest\u2019ultimo ubicato vicino ai complessi della Lower East Side di New York. Questi \u201csweatshops\u201d attirarono le critiche dei leader dei lavoratori che li descrivevano come affollati, poveri, poco ventilati e propensi ad incendi ed infestazioni di ratti. In ogni caso, c\u2019erano molti lavoratori affollati in piccole stanze.\nNel 1890 un gruppo chiamato \u201cNational Anti-Sweating League\u201d venne formato a Melbourne e si batt\u00e9 con successo con l\u2019associazione degli imprenditori per un salario minimo. Un gruppo con lo stesso nome port\u00f2 avanti una campagna nel Regno Unito, che sfoci\u00f2 nel Trade Boards Act del 1909.\nNel 1910 l\u201dInternational Ladies\u2019 Garment Workers Union\u201d venne fondata per migliorare le condizioni dei lavoratori.\nI critici dei laboratori \u201csweatshop\u201d diedero un forte impulso alla regolazione della sicurezza sui posti di lavoro e alle leggi sul lavoro. Da quando alcuni giornalisti cominciarono a lottare per cambiare le condizioni di lavoro, il termine \u201csweatshop\u201d veniva usato in riferimento ad un pi\u00f9 ampio numero di posti di lavoro le cui condizioni venivano considerate inferiori. Negli Stati Uniti i giornalisti d\u2019inchiesta, conosciuti come \u201cpistaroli\u201d, esposero le pratiche commerciali, mentre i politici progressisti si battevano per nuove leggi. Esposizioni rilevanti delle condizioni negli \u201csweatshops\u201d includono il foto documentario \"How the Other Half Lives\" di Jacob Riis, e il libro \"The Jungle\" di Upton Sinclair sulle industrie per il confezionamento della carne.\nNel 1911 la percezione negativa delle \u201csweatshops\u201d venne galvanizzata dall\u2019incendio della fabbrica Triangle a New York. Il ruolo centrale di questi luoghi e di questi spazi \u00e8 documentato al Lower East Side Tenement Museum, parte del Lower East Side Tenement National Historic Site. Mentre le organizzazioni sindacali, le leggi sul salario minimo, il codice sulla protezione antincendio e le leggi sul lavoro resero gli \u201csweatshops\u201d rari nei paesi sviluppati, non riuscirono ad eliminarli e il termine venne sempre pi\u00f9 associato a fabbriche situate nei paesi in via di sviluppo.\nIn una relazione pubblicata nel 1994, il Government Accountability Office degli Stati Uniti scopr\u00ec che erano ancora presenti migliaia di \u201csweatshops\u201d negli USA, usando come definizione di \u201csweatshop\u201d qualsiasi \u201cdatore di lavoro che viola pi\u00f9 di una legge, federale o statale, riguardante il salario minimo e gli straordinari, il lavoro minorile, il lavoro a domicilio, la sicurezza sul lavoro, l\u2019indennizzo dei lavoratori o la registrazione delle industrie\u201d. Questa recente definizione eliminava le storiche distinzioni sul ruolo dell\u2019intermediario o dei prodotti fabbricati, focalizzandosi sugli standard legali delle condizioni di lavoro dei paesi sviluppati. Una controversia tra i sostenitori della produzione esternalizzata nel terzo mondo e il movimento \u201canti-swetashop\u201d riguarda la possibilit\u00e0 di applicazione di questi standard nei paesi in via di sviluppo.\nGli \u201csweatshops\u201d sono anche talvolta implicati nel traffico di essere umani, quando i lavoratori vengono raggirati, iniziando a lavorare senza consenso informato, o quando vengono messi al lavoro attraverso la sottomissione tramite debiti o la coercizione mentale, cosa pi\u00f9 probabile se la forza lavoro \u00e8 composta da bambini o poveri analfabeti rurali. Vista la mancanza di sicurezza sul lavoro e di leggi per l\u2019ambiente, gli \u201csweatshops\u201d danneggiano lavoratori e territorio con maggiore facilit\u00e0 rispetto a quanto sarebbe possibile nei paesi sviluppati. Qualche volta anche le strutture del lavoro dei prigionieri vengono indicate con l\u2019etichetta \u201csweatshop\u201d, proprio perch\u00e9 la condizione degli \u201csweatshops\u201d rispecchia il lavoro in prigione, specialmente da un punto di vista occidentale. Nel 2014 Apple venne accusata di non proteggere i suoi lavoratori in una delle sue fabbriche della Pegatron. Lavoratori esausti vennero trovati a dormire durante i loro turni da 12 ore e un reporter sotto copertura fu messo a lavorare per 18 giorni consecutivi. Gli \u201csweatshops\u201d in questione portano pratiche quali test di gravidanza obbligatori per le donne e sottomissione col terrore da parte dei supervisori, e i lavoratori inoltre finiscono in uno stato di lavoro forzato, se mancano anche per un solo giorno al lavoro, la maggior parte viene subito licenziata. In passato, queste condizioni di lavoro sono state la fonte per suicidi dentro le fabbriche. Gli \u201csweatshops\u201d cinesi conosciute per aver aumentato il numero di dipendenti suicidi, hanno una rete suicidi che copre tutto il sito, al posto di fermare il troppo lavoro e i lavoratori stressati che si gettano verso la loro morte.\nSviluppo contemporaneo del problema degli sweatshops.\nLa frase \u201csweatshops\u201d fu coniata nel 1850 ad indicare una fabbrica o posto di lavoro dove i lavoratori sono trattati ingiustamente, ad esempio con salari bassi, turni di lavoro molto lunghi in condizioni povere. Dal 1850, immigrati sono stati ammassati negli \u201csweatshops\u201d in citt\u00e0 come Londra o New York, per pi\u00f9 di un secolo. Molti di loro lavoravano in minuscole stanze soffocanti, con rischio di incendio o di infestazioni di ratti. Il termine \u201csweatshops\u201d fu utilizzato da Charles Kingsley nel libro \u201cCheap Clothes and Nasty\u201d ad indicare questi posti di lavoro che creavano un \u201csistema \u201csweatshops\u201d\u201d di lavoratori L'idea del salario minimo e del sindacato dei lavoratori non fu sviluppata fino al 1890.\nMarche di moda conosciute a livello mondiale come H&amp;M, Nike, Adidas e Uniqlo sono tutte coinvolte nella questione \u201csweatshops\u201d. Nel 2015, contestatori \u201canti-sweatshops\u201d marciarono contro la marca giapponese Uniqlo, ad Hong Kong. Insieme col movimento \u201canti-sweatshops\u201d giapponese \u201cHuman Rights Now!\u201d, l'associazione del lavoro di Hong Kong \u201cStudents and Scholars against Corporate Misbehaviour\u201d (SACOM) protest\u00f2 per le \u201crigide e pericolose\u201d condizioni di lavoro nelle fabbriche di Uniqlo in Cina. Secondo una recente pubblicazione pubblicata da SACOM, i fornitori di Uniqlo erano accusati di \u201csottopagare i lavoratori sistematicamente, costringendoli a lavorare per molte ore e soggettandoli a pericolose condizioni di lavoro che includevano pavimenti coperti di liquame, poca ventilazione e temperature soffocanti. Dall'altro lato, con riferimento alla campagna abiti puliti (2016);i fornitori strategici di H&amp;M in Bangladesh furono ripresi nel 2016 per il pericoloso ambiente di lavoro, non attrezzato dei necessari equipaggiamenti di sicurezza per i lavoratori, come adeguate uscite antincendio.\nLe marche fast fashion non sono le uniche coinvolte con fabbriche \u201csweatshops\u201d. Il colosso di abiti sportivi tedesco Adidas, fu accusato nel 2000 per degli \u201csweatshops\u201d in Indonesia. Adidas fu soggetta ai problemi di sottopagamento, lavori straordinari, abuso fisico e lavoro minorile. Un altro colosso dei vestiti sportivi, Nike, sta affrontando un'ondata di proteste \u201canti-sweatshops\u201d negli Stati Uniti. Queste vengono organizzate dal movimento \u201cUnited Student Against sweatshops\u201d (USAS) e furono tenute a Boston, Washington DC, Bangalore e San Pedro Sula. I manifestanti contestavano i contratti nelle fabbriche Nike in Vietnam, soggetti a furti del salario, abusi verbali a pessime condizioni di lavoro con temperature sopra il limite legale di 90 gradi. Dal 1990, Nike fu segnalata per l'impiego di fabbriche sweat e di lavoro minorile. Nonostante i suoi tentativi per cambiare le cose, l'immagine di Nike rimase affetta dal problema nell'ultimo ventennio. Nike stabil\u00ec un dipartimento indipendente con l'obbiettivo di migliorare la vita dei lavoratori nel 1996. Fu rinominato \u201cFair Labor Association\u201d nel 1999 e si tratta di una organizzazione no profit che include rappresentanti delle societ\u00e0, sindacati dei lavoratori e dei diritti umani per lavorare nel monitoraggio e nella gestione dei diritti del lavoro. Per migliorare la propria immagine di marca immorale, Nike pubblica annualmente dal 2001 il \u201csustainable business reports\u201d e dal 2005 il \u201ccorporate social responsability report\u201d, menzionando i propri committenti, i propri standard e revisioni. Nonostante ci\u00f2, il problema degli \u201csweatshops\u201d continua a infastidire Nike. Storie simili hanno interessato il mondo della moda nei decenni passati.\nMovimento anti sweatshop.\nUna delle ultime critiche agli \u201csweatshop\u201d fu ritrovata nel movimento abolizionista del XIX secolo che originariamente si un\u00ec in opposizione alla tratta degli schiavi, e molti abolizionisti ritrovarono similitudini tra la schiavit\u00f9 e il lavoro \u201csweatshop\u201d. Se la schiavit\u00f9 fu resa illegali nei paesi industriali tra il 1794 (Francia) e il 1865 (USA), molti abolizionisti cercarono di ampliare il consenso contro la schiavit\u00f9 per includere altre forme di duro lavoro, inclusi gli \u201csweatshops\u201d. Grazie a ci\u00f2, la prima legge significativa per affrontare gli \u201csweatshops\u201d (il Factory Act del 1833) pass\u00f2 nel Regno Unito, nel contempo che il commercio di schiavi (1807) e la propriet\u00e0 di schiavi (1833) diveniva illegale.\nUltimamente, il movimento abolizionista si divise in due. Alcuni sostenitori si concentrarono sulle condizioni di lavoro e trovarono una causa comune con i sindacati e con i partiti marxisti, socialisti o con movimenti progressisti e i \u201cpistaroli\u201d. Altri si concentrarono sul traffico di schiavi e sulla servit\u00f9 involontaria nel mondo coloniale. Per quei gruppi che rimasero concentrati sulla schiavit\u00f9, gli \u201csweatshops\u201d divennero il primo obbiettivo della controversia. I posti di lavoro di diversi settori dell'economia furono categorizzati come \u201csweatshops\u201d. Nonostante ci\u00f2, erano presenti discordie filosofiche sul significato di schiavit\u00f9. Impossibilitati ad accettare lo status degli \u201csweatshops\u201d, il lavoro degli abolizionisti con la Societ\u00e0 Delle Nazioni e con le Nazioni Unite si ritir\u00f2 dal tentativo di dare una definizione di schiavit\u00f9, focalizzandosi invece nei comuni precursori della schiavit\u00f9 \u2013 il traffico di esseri umani..\nQuelli che si focalizzarono sulle condizioni di lavoro, incluso Frierich Engels, il cui libro \u201cLa situazione della classe operaia in Inghilterra\u201d ispir\u00f2 il movimento marxista nominato al suo collaboratore, Karl Marx. Nel Regno Unito il \u201cFactory Act\u201d fu rivisto per 6 volte tra il 1844 e il 1878 per aiutare a migliorare le condizioni dei lavoratori limitando gli orari di lavoro e l'utilizzo di lavoro minorile. La formazione dell'Organizzazione internazionale del Lavoro nel 1919 sotto la Societ\u00e0 delle Nazioni e successivamente delle Nazioni Unite tent\u00f2 di affrontare la piaga dei lavoratori. La preoccupazione per le condizioni di lavoro descritte dai giornalisti pistolari durante l'era progressista negli Stati Uniti, sfociarono nell\u2019approvazione della legge dei diritti di New York che sfoci\u00f2 nel Fair Labor Standards Act del 1938, durante il New Deal.\nIl 4 Febbraio 1997, il Maggiore Ed Boyle del North Olmsted, nello stato dell'Ohio, introdusse la prima legislazione che proibiva al settore pubblico di acquistare, noleggiare, o il prendere in consegna qualsiasi bene prodotto in condizioni \u201csweatshops\u201d, includendo nella definizione quei beni fatti dai prigionieri politici e dai criminali incarcerati. Una legislazione simile pass\u00f2 successivamente in altre citt\u00e0 americane come Detroit, New York e San Francisco. In seguito, il maggiore Boyle introdusse la legislazione anche nel \u201cMayors and Managers Association\u201ds dove fu immediatamente appoggiata, e fu invitato dal presidente Clinton per guidare un gruppo di studio a Washington DC.\nLe industrie di abbigliamento e calzature d'oltremare hanno progressivamente migliorato le condizioni grazie alle richieste del movimento \u201canti-sweatshops\u201d e ai sostenitori dei diritti sul lavoro. Gli \u201csweatshops\u201d d'oltremare hanno ricevuto un enorme pressione sulle condizioni di lavoro, dagli studenti e altri oppositori degli \u201csweatshops\u201d che hanno portato una delle pi\u00f9 potenti compagnie, come Nike, ad acconsentire a togliere il lavoro minorile, a ridurre l'uso di prodotti chimici velenosi, e a far cadere il tasso medio di ore di lavoro ad 80 a settimana, in accordo con i gruppi che monitorano queste fabbriche. I difensori del lavoro dicono che questo pu\u00f2 essere la migliore svolta dopo 4 decenni di lavoratori sottopagati, in condizioni di lavoro insicure in Asia e in America Latina.\nFattori che contribuiscono alla creazione di \"sweatshops\".\nGlobalizzazione.\nCi sono molte cause che contribuiscono alla creazione di questo problema globale, ancora da risolvere. Tra di queste, la globalizzazione \u00e8 sicuramente uno dei problemi maggiori. Essa simboleggia inizialmente una tendenza mondiale che dovrebbe aiutare a bilanciare i rapporti economici tra paesi sviluppati e in via di sviluppo, tuttavia, il continuo e ingiusto outsourcing del lavoro manifatturiero dai paesi ricchi a quelli pi\u00f9 poveri ha portato alla povert\u00e0 estrema definita come il vivere con meno di un dollaro al giorno. (Atal, 2015)\u00a0Balko (2010)\u00a0afferma che quando il mercato mondiale \u00e8 aperto al libero commercio derivato dalla globalizzazione, pu\u00f2 verificarsi un fenomeno chiamato \"corsa al ribasso\". Il problema \"sweatshop\" \u00e8 un classico esempio di questo fenomeno. Senza linee guida transnazionali e apposite regolazioni, le grandi multinazionali nei paesi sviluppati stanno spostando i loro impianti produttivi nei paesi pi\u00f9 vulnerabili, come per esempio quelli con meno restrizioni a livello ambientale e standard del lavoro pi\u00f9 bassi. Per soddisfare la domanda e competere per mantenersi la clientela, le fabbriche nei paesi in via di sviluppo iniziano ad abbassare i propri standard lavorativi, dando salari minimi e ignorando le regole di sicurezza. Da questo risulta quindi che i lavoratori nei paesi in via di sviluppo devono fronteggiare tutte le difficolt\u00e0 mentre le grandi multinazionali guadagnano ingenti profitti.\nIl movimento moderno anti-globalizzazione.\nNegli ultimi decenni, il movimento no-global \u00e8 cresciuto sempre pi\u00f9 in contrapposizione alla globalizzazione creata dalle grandi multinazionali, che riguarda appunto il processo tramite il quale le multinazionali muovono la propria produzione oltreoceano per abbassare i costi e aumentare i profitti. Il movimento anti-sweatshop ha molto in comune con quello no-global. Entrambi considerano le \"fabbriche dello sfruttamento\" nocive, e entrambi hanno accusato molte aziende (come la Walt Disney, The Gap e Nike) di usare \"sweatshops\". Molte persone in questi movimenti accusano la globalizzazione neoliberale di essere simile al sistema \"sweatshop\", dicendo che tende ad esserci una \"corsa al ribasso\" in entrambi i sistemi, perch\u00e9 le multinazionali passano da un paese dove i salari sono bassi ad un altro, cercando costi di produzione sempre inferiori nello stesso modo in cui gli \"sweaters\" (sfruttatori) indirizzerebbero la produzione verso il subappaltatore di minor costo.\nSvariati gruppi rappresentano o supportano oggigiorno i movimenti anti-sweatshop. Il Comitato Nazionale del Lavoro degli USA ha portato il tema \"sweatshops\" all'attenzione dei media durante gli anni '90, quando ha rivelato l'uso di \"fabbriche dello sfruttamento\" e lavoro minorile nella produzione di abbigliamento da parte dell'azienda Wal-Mart di Kathie Lee Gifford. L'associazione \"United Students Against Sweatshops\" \u00e8 attiva all'interno dei campus universitari. Il Fondo per i Diritti del Lavoro Internazionale The International Labor Rights Fund ha fatto causa alla Wal-Mart per conto dei lavoratori in Cina, NIcaragua, Swaziiland, Indonesia e Bangladesh, accusando l'azienda di aver deliberatamente sviluppato politiche di acquisto non compatibili con il proprio codice di condotta (specialmente per quanto riguarda il prezzo e la consegna della merce). I sindacati, come per esempio l'AFL-CIO, hanno aiutato a sostenere il movimento anti-sweatshop per il benessere dei lavoratori sia nei paesi in via di sviluppo sia negli Stati Uniti.\nColoro che criticano lo \"sweatshop\" ritengono che i lavoratori sfruttati spesso non guadagnino abbastanza denaro per riuscire a comprarsi i prodotti che loro stessi fabbricano, anche se spesso questi beni sono semplici e comuni come per esempio magliette, scarpe e giocattoli. Nel 2003, i lavoratori nelle fabbriche di abbigliamento in Honduras erano pagati 0.24 dollari per ogni maglione di Sean John da 50 dollari, 0.15 dollari per ogni maglia e solo 5 centesimi per ogni maglietta - meno della met\u00e0 dell'uno per centro del prezzo di mercato. Anche se compariamo il costo della vita, i 15 centesimi che un lavoratore di Honduras guadagnava per una maglia equivalevano a 50 centesimi in potere d'acquisto negli USA. Nei paesi dove il costo della vita \u00e8 basso, reggiseni che costano 5-7 dollari al pezzo vengono venduti per 50 dollari nei negozi statunitensi, le lavoratrici nelle fabbriche tessili in Sri Lanks guadagnavano circa 2.20 dollari al giorno.\nI sostenitori dei movimenti no-global considerano i grandi risparmi, gli investimenti di capitale nei paesi in via di sviluppo, la diversificazione delle loro esportazioni e il loro status di \"porti di scambio\" come la ragione del loro successo economico, piuttosto che l'uso di \"sweatshops\" e portano come esempio numerosi casi riguardanti le \"tigri economiche\"del Sud-Est asiatico, dove gli sweatshops hanno ridotto gli standard di vita e i salari. Loro sostengono che ci\u00f2 che farebbe realmente avanzare l'economia dell'Africa Sub-sahariana sia un aumento del capitale investito, la presenza di lavori che paghino meglio e la propriet\u00e0 delle risorse. Loro puntano a buoni standard di lavoro che portino ad una forte esportazione del settore manifatturiero nei paesi sub-Sahariani pi\u00f9 ricchi come per esempio le Mauritius e pensano che misure come queste possano migliorare le condizioni economiche dei paesi in via di sviluppo.\nLe organizzazioni no-global affermano che i guadagni minori realizzati dagli impiegati di alcune di queste istituzioni di sfruttamento sono resi pi\u00f9 pesanti dai costi negativi come gli stipendi abbassati per aumentare i margini di profitto e il fatto che le istituzioni pagano meno della spesa giornaliera dei lavoratori. Essi indicano anche il fatto che talvolta lavori locali offrivano remunerazioni pi\u00f9 elevate prima che la liberalizzazione del commercio prevedesse incentivi per permettere al sistema \"sweatshop\" di rimpiazzare i precedenti lavori sindacalizzati. Inoltre, essi affermano che il sistema \"sweatshop\" non \u00e8 necessariamente inevitabile. \u00c9ric Toussaint sostiene che la qualit\u00e0 della vita nei paesi in via di sviluppo era addirittura pi\u00f9 elevata tra il 1945 e il 1980, prima che la crisi internazionale del 1982 colp\u00ec le economie dei paesi pi\u00f9 poveri, obbligandoli a rivolgersi agli \"aggiustamenti strutturali\" organizzati dal Fondo Monetario Internazionale e dalla Banca Mondiale e che i lavori sindacalizzati pagano di pi\u00f9 di lavori legati allo sfruttamento \u2013 \"molti studi di lavoratori di aziende americane in Messico sono rivelatori: i lavoratori nella piantagione Aluminum Company of America's Ciudad Acuna guadagnano tra i 21.44 dollari e i 24.60 dollari alla settimana, ma il costo settimanale di un paniere di cibo costa circa 26.87 dollari. I lavoratori messicani guadagnano abbastanza per comprare un cesto di mele in mezzora di lavoro, mentre i lavoratori negli USA guadagnano lo stesso in 5 minuti.\" I critici del sistema \"sweatshops\" credono che \"gli accordi di libero scambio\" non promuovano davvero il libero scambio, ma invece cercano di proteggere le grandi multinazionali dalla competizione con le industrie locali (che sono talvolta sindacalizzate) Essi ritengono che il libero scambio debba riguardare solamente la riduzione delle tariffe e delle barriere di accesso, e che le multinazionali dovrebbero operare all'interno della legge dei paesi con cui vogliono fare affari piuttosto che ricercare l'immunit\u00e0 rispondendo a leggi locali riguardanti il lavoro e l'ambiente. Essi sostengono che queste condizioni sono ci\u00f2 che incoraggia il sistema \"sweatshops\" piuttosto che la naturale industrializzazione o il progresso economico.\nIn alcuni paesi, come per esempio la Cina, spesso queste istituzioni rifiutano la paga ai lavoratori.\n\"Secondo le organizzazioni del lavoro ad Hong Kong, fino a 365 milioni di dollari sono trattenuti dai manager che restringono la paga in cambio di alcuni servizi, o non pagano del tutto.\"\nInoltre, i fautori della teoria no-global sostengono che coloro che in Occidente difendono le \"fabbriche dello sfruttamento\" mostrano una doppia faccia: da una parte si lamentano delle povere condizioni di lavoro in paesi considerati nemici o ostili ai governi occidentali; dall'altra parte comunque continuano a consumare i loro prodotti, lamentandosi della bassa qualit\u00e0. Essi affermano che il lavoro multinazionale dovrebbe operare secondo le leggi internazionali del lavoro e gli standard minimi di salario, proprio come fanno le aziende in Occidente.\nLo storico Erik Loomis afferma che le condizioni lavorative negli Stati Uniti durante la Gilded Age sono state replicate nei paesi in via di sviluppo, solo le grandi corporazioni usano il sistema \"sweatshop\". In particolare, egli compara l'incendio della fabbrica Triangle Shirtwaist del 1911 a New York con il collasso di Rana Plaza del 2013 in Bangladesh. Egli sostiene che il primo incit\u00f2 la popolazione all'attivismo politico che alla fine port\u00f2 a riforme non solo per quanto riguarda la sicurezza sul lavoro, ma anche il salario minimo, le 8 ore lavorative, la sicurezza sociale, il Clean Air Act e il Clean Water Act. Le corporazioni americane risposero per\u00f2 spostando la produzione nei paesi pi\u00f9 poveri, dove questo tipo di tutela non esistono. Loomis elabora:\nCos\u00ec nel 2013, quando al Rana Plaza in Bangladesh muoiono oltre 1100 lavoratori, \u00e8 la stessa industria della Triangle Fire, con lo stesso sistema di produzione in subappalto che consente alle aziende di abbigliamento di sottrarsi alla responsabilit\u00e0 del lavoro della Triangle Fire, e con la stesso forza lavoro di donne giovani e povere, lo stesso tipo di capi crudeli e gli stessi terribili standard di sicurezza sul lavoro del Triangle Fire. La differenza \u00e8 che la maggior parte di noi non riesce nemmeno a trovare il Bangladesh su una mappa, per non parlare del fatto che ne sa abbastanza per esprimere il tipo di oltraggio che i nostri antenati hanno fatto dopo il Triangolo. Questa separazione della produzione dal consumo \u00e8 una mossa intenzionale delle aziende proprio per evitare di essere ritenuti responsabili dai consumatori delle loro azioni. Ed \u00e8 molto efficace.\nCritiche e anti-globalizzazione.\nNel 1997, l'economista Jeffrey Sachs disse \"La mia preoccupazione non \u00e8 che ci siano troppi \"sweatshops\", ma che ce ne siano troppo pochi\". Egli, come altri sostenitori del libero scambio e del movimento globale dei capitali citano la teoria economica del vantaggio comparato, che afferma che il commercio internazionale far\u00e0 migliorare le condizioni di tutti nel lungo periodo. La teoria afferma che i paesi in via di sviluppo migliorino le proprie condizioni facendo le cose che sanno fare \"meglio\" dei paesi industrializzati (in questo caso, fanno pagare di meno e fanno lo stesso lavoro). I paesi sviluppati migliorerebbero comunque la propria condizione perch\u00e9 i loro lavoratori potrebbero spostarsi e fare i lavori in cui danno il meglio. Secondo alcuni economisti, questi ultimi sarebbero lavori che richiedno un livello di istruzione e preparazione che sono molto difficili da trovare nei paesi in via di sviluppo. Comunque, gli economisti come Sachs dichiarano che i paesi in via di sviluppo ottengono fabbriche e lavori che non potrebbero avere in altro modo. Alcuni potrebbero dire che questa situazione si presenta quando i paesi sottosviluppati provano ad aumentare i salari perch\u00e9 gli \"sweatshops\" tendono a spostarsi in un paese pi\u00f9 proficuo. Tutto ci\u00f2 porta ad una situazione dove spesso gli stati non aumentano i salari per i lavoratori sfruttati per la paura di perdere investimenti e PIL. Comunque, questo significa solo che i salari in media nel mondo cresceranno ad un tasso stabile. Una nazione viene lasciata indietro se richiede remunerazioni del lavoro pi\u00f9 alte rispetto al prezzo corrente di mercato.\nQuando gli vengono fatte delle domande sulle condizioni lavorative negli \"sweatshops\", i sostenitori sostengono che sebbene i salari possano sembrare pi\u00f9 bassi rispetto agli standard delle nazioni sviluppate, sono comunque un miglioramento rispetto a ci\u00f2 che le persone nei paesi in via di sviluppo ricevevano prima. \u00c8 credenza comune tra i sostenitori, ritenere che se queste fabbriche non avessero migliorato gli standard di vita dei lavoratori, essi non avrebbero nemmeno accettato questi lavori. \u00c8 stato anche sottolineato che, a differenza del mondo industrializzato, il sistema \"sweatshops\" non sta rimpiazzando i lavori meglio pagati. Piuttosto, esso offre un miglioramento rispetto all'agricoltura di sussistenza ed altre mansioni faticose, alla prostituzione, alla raccolta di rifiuti o alla fame dovuta dalla disoccupazione.\nQuesto sistema di \"sweatshops\" non solo offre lavori migliori di quelli disponibili nelle comunit\u00e0 locali, ma anche permette ai lavoratori di ricevere salari che portano ad uno standard di vita migliore per le famiglie. Raveena Aulkah, una giornalista per il Mail Online News \u00e8 andata sotto copertura a lavorare in questo fabbriche dello sfruttamento e ha documentato la proprio esperienza. Uno dei suoi pi\u00f9 ricordi pi\u00f9 vividi \u00e8 che sebbene le condizioni lavorative non fossero ottimali, le famiglie potevano ora permettersi \"capre, istruzione e vestiti per le proprie famiglie\".\nL'assenza delle opportunit\u00e0 lavorative fornite dal sistema \"sweatshops\" pu\u00f2 portare velocemente alla malnutrizione o alla fame. Dopo l'introduzione del Child Labor Deterrence Act negli USA, circa 50000 bambini furono dismessi dall'industria vestiaria in Asia, favorendone la ricaduta in lavori quali \"spaccare le pietre, occupare le strade e prostituirsi\". Lo studio \"State of the World's Children\" dell'UNICEF del 1997 trov\u00f2 questi lavori alternativi \"pi\u00f9 pericolosi e complici dello sfruttamento che la stessa produzione di abbigliamento\" . Come afferm\u00f2 nel 1997 l'economista premio Nobel Paul Krugman in un articolo per Slate, \"mentre l'industria manifatturiera cresce nei paesi pi\u00f9 poveri, crea una reazione a catena che d\u00e0 benefici alle persone comuni: 'La pressione sulla terra coltivata si riduce, facendo aumentare i salari rurali; il numero di abitanti delle citt\u00e0 ansiosi di trovare lavoro si riduce, cos\u00ec le fabbriche possono iniziare a competere tra di loro per i lavoratori, favorendo anche l'aumento dei salari urbani.' in tempo i salari minimi raggiungono un livello quasi comparabile al salario-minimo negli USA.\nLo scrittore Johan Norberg, un sostenitore dell'economia di mercato, fa notare un'ironia:\nReagire con risposte pesanti quali diffusi boicottaggi agli abusi dei diritti dei lavoratori e al lavoro infantile pu\u00f2 essere contropruducente se il solo effetto \u00e8 di eliminare i contratti con i fornitori piuttosto che riformare le loro pratiche di impiego. Un articolo del 2005 nel \"Cristian Science Monitor\" afferma, \"Per esempio, in Honduras, paese dello scandalo \"sweatshop\" Kathy Lee Gifford, la media dei lavoratori nell'industrai dell'abbigiamento guadagna 13.10 dollari al giorno, e il 44 % della popolazione del paese vive con meno di 2 dollari al giorno... In Cambogia, Haiti, Nicaragua e Hoduras, la paga media di un'azienda accusata di essere una fabbrica dello sfruttamento \u00e8 il doppio rispetto del guadagno meglio del paese\". In tre occasioni documentate durante gli anni '90, gli attivisti anti-sweatshop nei paesi ricchi hanno apparentemente causato l'aumento della prostituzione minorile nei paesi pi\u00f9 poveri. In Bangladesh, La chiusura di molti \"sweatshops\" operata da una compagnia tedesca ha privato i bambini del lavoro, e alcuni sono finiti in strada a prostituirsi, o a commettere crimini per sopravvivere, o a morire di fame. In Pakistan, molti \"sweatshops\" hanno chiuso, inclusi quelli di Nike, Reebok e altre multinazionali e questo ha favorito l'aumento della prostituzione tra i bambini pakistani. In Nepal, una compagnia manifatturiera di tappeti ha chiuso molti \"sweatshops\", causando anche qui l'aumento della prostituzione minorile.\nUno studio del 1996 da parte del Dipartimento del Lavoro statunitense, analizzando i codici di condotta delle industrie manifatturiere ha concluso che le regole di condotta che vengono monitorate nell'industria dell'abbigliamento, prevedendo una maggior inclusione dei lavoratori e la loro conoscenza degli standard a cui hanno diritto, sono una via pi\u00f9 effettiva per eliminare il lavoro minorile e il suo sfruttamento, piuttosto che boicottare o eliminare i contratti quando si scoprono violazioni delle norme internazionali del lavoro.\nProbabilmente comunque, anche gli USA subirono, durante la propria industrializzazione, un processo simile dove prevalevano il lavoro infantile e la soppressione delle organizzazioni di lavoratori. Secondo un articolo di Gale Opposing Viewpoints in Context, il sistema \"sweatshops\" divent\u00f2 molto comune negli Stati Uniti durante la Rivoluzione industriale: e anche se le condizioni di lavoro e i salari in queste fabbriche erano molto poveri, quando i nuovi lavori in fabbrica cominciarono ad diventare richiesti, le persone lasciarono la dura vita nei campi per andare a lavorare in fabbrica, spostando la produzione economica da quella maggiormente agricola ad una pi\u00f9 industriale proprio a causa dell'industrializzazione. Comunque, durante questa nuova economia industriale, i movimenti sindacali cominciarono ad aumentare, proprio perch\u00e9 i lavoratori chiedevano salari migliori e condizioni lavorative pi\u00f9 favorevoli. Con molta fatica, si cre\u00f2 una sufficiente ricchezza e inizi\u00f2 a emergere la grande classe media. I lavoratori e i loro rappresentanti furono finalmente in grado di raggiungere i diritti fondamentali per i lavoratori, che includevano il diritto di formare delle unioni e negoziare la paga, gli straordinari, l'assicurazione sanitaria e le pensioni; e alla fine essi furono anche capaci di ottenere protezione legale per quanto riguarda il salario minimo e la protezione dalle discriminazioni e dagli abusi sessuali. Oltretutto, il Congresso si impegn\u00f2 ad assicurare uno standard minimo di misure di sicurezza sul lavoro, attuando l'Occupational Safety and Health Act (OSHA) nel 1970. Questi sviluppi riuscirono a migliorare l'ambiente lavorativo per gli americani ma fu comunque attraverso il sistema di \"sweatshops\" che l'economia crebbe e che le persone furono in grado di accumulare ricchezza e uscire dalla povert\u00e0.\nTuttavia, gli stessi sforzi nei paesi in via di sviluppo non hanno prodotto gli stessi risultati, a causa della corruzione e della mancanza di democrazia nelle nazioni comuniste quali Cina e Vietnam, a causa dell'intimidazione e uccisione dei lavoratori in America Latina, e a causa della corruzione presente in tutti i paesi in via di sviluppo. Questi barriere ostacolano la creazione di protezioni legali per i lavoratori, come sottolineano numerosi studi dell'Organizzazione Internazionale del Lavoro. Nonostante questo, un approccio volto al boicottaggio per protestare contro queste condizioni dannegger\u00e0 pi\u00f9 probabilmente i lavoratori che sono disposti ad accettare un impiego anche in condizioni di lavoro povere, e una perdita delle occupazioni vorrebbe dire un aumento del livello di povert\u00e0. Secondo un articolo della BBC del novembre 2001, nei due mesi precedenti, circa 100.000 lavoratori \"sweatshop\" in Bangladesh hanno perso il lavoro, e hanno quindi mandato una petizione al proprio governo per spingere gli USA a revocare le loro barriere commerciali in modo da riottenere i propri lavori.\nI difensori del sistema \"sweatshops\" citano Hong Kong, Singapore, la Corea del Sud e Taiwan come i pi\u00f9 recenti esempi di paesi che hanno beneficiato dall'avere questo sistema.\n\u00c8 comunque da notare che, in questi paesi, sono presenti le strutture legislative che proteggono e promuovono il diritto del lavoro e dei lavoratori contro le condizioni ingiuste di lavoro e di sfruttamento, e degli studi hanno mostrato come non ci sia una sistematica correlazione tra i diritti del lavoro (come le trattative collettive e la libert\u00e0 di associazione) e la crescita economica nazionale.\nLo sviluppo della fast-fashion.\nAnche lo sviluppo della fast fashion contribuisce all'emergere di \"sweatshops\". Con il termine fast fashion ci si riferisce al \"il rapido utilizzo di ordini e riordini di merce con cui i commercianti seguono i trend delle vendite in tempo reale\". (Ross, 2015)\u00a0Per stare al passo con la moda sempre in movimento e soddisfare la crescente domanda dei consumatori, questi marchi di moda devono creare dei prodotti adeguati. Per abbassare i costi di produzione e di magazzino, essi sono sempre in cerca di lavoro pi\u00f9 economico che pu\u00f2 servire ordini in un periodo di tempo limitato. Tutto ci\u00f2 porta per\u00f2 alla sofferenza dei lavoratori a causa delle lunghe ore lavorative senza una paga ragionevole. Un documentario, \"The True Cost\" (2015), mostra come il sistema \"sweatshop\" sia una storia di pressioni che passano dai commercianti ai dirigenti di fabbrica e finisce sui lavoratori (compresi gli operatori alla macchina da cucito, chi taglia e chi stira). I lavoratori sono sfruttati nel nome dei vestiti a basso costo.\nCorruzione del governo e legislazione favorevole al lavoro minorile.\nAnche la corruzione a livello di governo e le leggi di protezione del lavoro inadeguate nei paesi in via di sviluppo contribuiscono alla sofferenza degli impiegati. Una debole attuazione della legge ha attirato molti investimenti nei paesi in via di sviluppo, e questo fa s\u00ec che aumentino le cosiddette fabbriche dello sfruttamento. Senza ragionevoli restrizioni legislative, possono essere impiantate fabbriche manifatturiere ad un costo pi\u00f9 basso. Secondo Zamen (2012), i governi nei paesi in via di sviluppo spesso non riescono a garantire adeguati standard di sicurezza nelle fabbriche locali proprio a causa della corruzione e della bassa incidenza della legge. Questi punti di debolezza permettono alle fabbriche di far lavorare le persone in condizioni pericolose. Osservando l'indice di percezione della corruzione del 2016 vediamo come i paesi con un alto rischio di corruzione come il Bangladesh, il Vietnam, l'India, il Pakistan e la Cina sono quelli che hanno sul proprio territorio il maggior numero di fabbriche manifatturiere non sicure. Quando Zamen (2012) disse \"la corruzione uccide\", i primi casi furono proprio i sistemi \"sweatshop\" nei paesi in via di sviluppo.\nBasso livello di istruzione.\n\u00c8 stato spesso suggerito che i lavoratori dovrebbero ribellarsi e proteggere i propri diritti sul lavoro, purtroppo per\u00f2 molti di loro nei paesi in via di sviluppo non sono a conoscenza dei propri diritti a causa della loro bassa istruzione. Secondo l'Istituto di Statistica dell'UNESCO (2016), molti di questi \"sweatshops\" sono situati in paesi che hanno bassi livelli di istruzione e educazione. Harrison, A. &amp; Scorse, J. (2004)\u00a0afferma che la maggior parte dei lavoratori non conoscono i propri diritti, come per esempio i salari e le condizioni di lavoro che dovrebbero ricevere, ma comunque loro non hanno le capacit\u00e0 di combattere collettivamente (per esempio tramite scioperi); la loro ignoranza gli rende difficile migliorare con le proprie forze la loro condizione.\nLavoro infantile.\nIl lavoro infantile \u00e8 una delle conseguenze pi\u00f9 serie che le \"fabbriche dello sfruttamento\" abbiano portato. Secondo l'Ufficio Internazionale del Lavoro (2013), pi\u00f9 di 250 milioni di bambini hanno un'occupazione e 170 milioni di questi lavorano nell'industria tessile e di abbigliamento nei paesi in via di sviluppo. Sperando di guadagnarsi da vivere, molte ragazze in questi paesi, come per esempio Bangladesh e India, sono disposte a lavorare per pochissimo e per molte ore, afferma Sofie Ovaa, una funzionaria di Stop Child Labour (Moulds, 2013). La maggior parte delle fabbriche manifatturiere utilizzano il lavoro poco qualificato, e dato che il lavoro infantile \u00e8 pi\u00f9 facile da gestire e anche pi\u00f9 adatto per alcuni lavori come per esempio la raccolta del cotone, esso diventa un problema significativo negli \"sweatshops\" perch\u00e9 essi sono ancora pi\u00f9 vulnerabili.\nInquinamento ambientale.\nNon sono solamente i lavoratori ad essere sfruttati dal sistema \"sweatshops\", ma anche l'ambiente. Spesso, leggi ambientali permissive vengono introdotte nei paesi in via di sviluppo per contribuire a ridurre i costi di produzioni dell'industria dell'abbigliamento. Le fabbriche di vestiario, infatti, sono ancora una delle industrie pi\u00f9 inquinanti del mondo. Nonostante questo, l'ambiente dei paesi in via di sviluppo rimane gravemente inquinato dai rifiuti non trattati. Il fiume Burigana in Bangladesh \u00e8 ora di colore nero ed \u00e8 stato dichiarato biologicamente morto perch\u00e9 le vicine concerie riversano al suo interno pi\u00f9 di 20.000 cubi di liquido di scarto al giorno. (Stanko, 2013) La vita quotidiana delle persone del posto \u00e8 significativamente influenzata dal fiume Burigana, perch\u00e9 esso \u00e8 la loro fonte di irrigazione, trasporto e di balneazione. Molti lavoratori delle concerie, infatti, soffrono di una seria malattia della pelle poich\u00e9 sono esposti alle sostanze chimiche tossiche per un lungo periodo di tempo; in quest'area, l'aria viene anche inquinata perch\u00e9 le fabbriche non installano appropriati sistemi di ventilazione. Il sistema \"sweatshops\" \u00e8, oltre a quanto detto, un problema ambientale anche perch\u00e9 non danneggia solo il diritto degli esseri umani al lavoro ma anche le condizioni dell'ambiente in cui vivono.\nSweatshop-free.\nSweatshop-free \u00e8 un termine creato dal marchio di moda American Apparel che significa \"senza coercizione\" e prevede compensi adeguati per i lavoratori che producono i loro prodotti. La American Apparel afferma che i suoi impiegati guadagnano in media il doppio rispetto al salario minimo federale e ricevono anche alcuni benefici per gli impiegati, dall'assicurazione sanitaria ai sussidi alimentari e per i trasporti; e possono anche accedere ad una clinica medica sul posto. Questo concetto \u00e8 apparso nelle pubblicit\u00e0 della compagnia per quasi un decennio ed \u00e8 diventato un termine comune dell'industria tessile."}
{"id": "6680022", "revid": "110157", "url": "https://it.wikipedia.org/wiki?curid=6680022", "title": "Rochester (Wisconsin)", "text": "Rochester \u00e8 un comune degli Stati Uniti d'America, situato in Wisconsin, nella contea di Racine."}
{"id": "6680024", "revid": "132266", "url": "https://it.wikipedia.org/wiki?curid=6680024", "title": "Hailu Tekle Haymanot", "text": ""}
{"id": "6680025", "revid": "110157", "url": "https://it.wikipedia.org/wiki?curid=6680025", "title": "Rock Springs (Wisconsin)", "text": "Rock Springs \u00e8 un comune degli Stati Uniti d'America, situato in Wisconsin, nella contea di Sauk."}
{"id": "6680026", "revid": "8660", "url": "https://it.wikipedia.org/wiki?curid=6680026", "title": "K\u00f6nigsbrunn Ants", "text": "I K\u00f6nigsbrunn Ants sono la squadra di football americano di K\u00f6nigsbrunn, in Germania. Fondati nel 1983 come Augsburg Ants, nel 1987 si sono trasferiti a K\u00f6nigsbrunn."}
{"id": "6680029", "revid": "287204", "url": "https://it.wikipedia.org/wiki?curid=6680029", "title": "Radisson", "text": "Radisson pu\u00f2 riferirsi a:"}
{"id": "6680030", "revid": "110157", "url": "https://it.wikipedia.org/wiki?curid=6680030", "title": "Radisson (Wisconsin)", "text": "Radisson \u00e8 un comune degli Stati Uniti d'America, situato in Wisconsin, nella contea di Sawyer."}
{"id": "6680031", "revid": "110157", "url": "https://it.wikipedia.org/wiki?curid=6680031", "title": "Random Lake", "text": "Random Lake \u00e8 un comune degli Stati Uniti d'America, situato in Wisconsin, nella contea di Sheboygan."}
{"id": "6680033", "revid": "767487", "url": "https://it.wikipedia.org/wiki?curid=6680033", "title": "Roberts (Wisconsin)", "text": "Roberts \u00e8 un comune degli Stati Uniti d'America, situato in Wisconsin, nella contea di St. Croix."}
{"id": "6680035", "revid": "767487", "url": "https://it.wikipedia.org/wiki?curid=6680035", "title": "Rib Lake", "text": "Rib Lake \u00e8 un comune degli Stati Uniti d'America, situato in Wisconsin, nella contea di Taylor."}
{"id": "6680036", "revid": "33689", "url": "https://it.wikipedia.org/wiki?curid=6680036", "title": "CRL Group", "text": "CRL Group PLC \u00e8 stata un'azienda editrice di videogiochi britannica, attiva tra il 1982 e il 1990. Pubblic\u00f2 numerosi giochi per home computer a 8 bit, principalmente Commodore 64 e ZX Spectrum, e solo pochi titoli per computer a 16 bit.\nStoria.\nVenne fondata a Londra dal giovane Clement Chambers con il nome Computer Rentals Limited, da cui deriva la sigla CRL, e si occupava inizialmente di noleggio di attrezzature informatiche, ma pass\u00f2 molto presto alla pubblicazione di software. Il primo prodotto fu \"Jackpot\" (1983), un semplice gioco di slot machine per Spectrum, che ebbe tuttavia un buon successo di vendite. Nel 1985 venne formato uno studio di sviluppo interno, The Zen Room. Le vendite della CRL ammontarono a cassette nel 1985, ponendola tra le prime dieci societ\u00e0. Nel 1986 venne fondato il marchio Alpha Omega per le edizioni economiche, poi rinominato The Power House. Nel 1987 inizi\u00f2 una collaborazione con Electronic Arts, che si occupava della distribuzione dei titoli CRL. Nel 1988 ci furono licenziamenti e l'azienda chiuse definitivamente nel 1990.\nVideogiochi.\nSecondo la rivista , tra i giochi migliori ci furono \"Formula One\", \"Tau Ceti\", \"Bored of the Rings\", \"iD\" (uscito con etichetta Nu Wave Software), \"Dracula\", \"Academy\". Segue un elenco alfabetico (non esaustivo) dei titoli pubblicati:\nThe Power House.\nElenco approssimativo dei giochi pubblicati con l'etichetta secondaria The Power House o con la precedente denominazione Alpha Omega."}
{"id": "6680037", "revid": "767487", "url": "https://it.wikipedia.org/wiki?curid=6680037", "title": "Readstown", "text": "Readstown \u00e8 un comune degli Stati Uniti d'America, situato in Wisconsin, nella contea di Vernon."}
{"id": "6680038", "revid": "767487", "url": "https://it.wikipedia.org/wiki?curid=6680038", "title": "Redgranite", "text": "Redgranite \u00e8 un comune degli Stati Uniti d'America, situato in Wisconsin, nella contea di Waushara."}
{"id": "6680040", "revid": "486946", "url": "https://it.wikipedia.org/wiki?curid=6680040", "title": "Dick Afflis", "text": ""}
{"id": "6680041", "revid": "110157", "url": "https://it.wikipedia.org/wiki?curid=6680041", "title": "Rudolph (Wisconsin)", "text": "Rudolph \u00e8 un comune degli Stati Uniti d'America, situato in Wisconsin, nella contea di Wood."}
{"id": "6680042", "revid": "124270599", "url": "https://it.wikipedia.org/wiki?curid=6680042", "title": "Kamala Khan", "text": "Kamala Khan \u00e8 un personaggio immaginario esordito nella serie a fumetti dei vendicatori, \"Avengers\", pubblicata negli Stati Uniti d'America dalla Marvel Comics; \u00e8 una inumana con la capacit\u00e0 di allungarsi ed \u00e8 una delle incarnazioni di Ms. Marvel.\nBiografia del personaggio.\nKamala viene da Karachi, in Pakistan, dove viveva una vita normale. La manifestazione dei suoi poteri avviene dopo una festa quando, a seguito dell'offerta di un bicchiere di vodka, scappa lontano venendo a contatto con le Nebbie Terrigene. Scoperto il suo potere, Kamala decide di intraprendere una carriera da supereroina con il nome del suo idolo: Ms. Marvel (che allora aveva preso il nome di Capitan Marvel). Inizialmente con una buona carriera, col tempo capir\u00e0 che il mondo \u00e8 pi\u00f9 difficile di quel che sembra e durante gli eventi del crossover \"Civil War 2\" si unisce al gruppo dei Vendicatori, ma a causa del comportamento non condiviso assunto dal suo idolo, perde la stima nei confronti di Capitan Marvel. Decisa a fare la differenza, si unisce a Nova (Sam Alexander), Spider-Man (Miles Morales), Hulk (Amadeus Cho), Viv Visione (figlia di Visione) e al giovane Ciclope nel formare il supergruppo dei Champions, erede dell'omonimo team degli anni '70. L'amicizia con Ciclope l'aiuter\u00e0 a fermare una guerra durante lo scontro fra Inumani e X-Men. Durante \"Secret Empire\", \u00e8 una dei pochi supereroi contro Capitan America.\nStoria editoriale.\nIl personaggio esordisce nel 2014 nella serie \"Ms. Marvel\" (vol. 3) edita fino al 2015 quando, all'interno del progetto editoriale All New All Different Marvel, la serie viene rilanciata nuovamente con \"Ms. Marvel\" (vol. 4)."}
{"id": "6680043", "revid": "124123", "url": "https://it.wikipedia.org/wiki?curid=6680043", "title": "Francisco Guterres", "text": ""}
{"id": "6680052", "revid": "298229", "url": "https://it.wikipedia.org/wiki?curid=6680052", "title": "Miss Kitty", "text": ""}
{"id": "6680053", "revid": "767487", "url": "https://it.wikipedia.org/wiki?curid=6680053", "title": "Neopit", "text": "Neopit \u00e8 un census-designated place (CDP) degli Stati Uniti d'America, situato in Wisconsin, nella contea di Menominee."}
{"id": "6680061", "revid": "110157", "url": "https://it.wikipedia.org/wiki?curid=6680061", "title": "New Post (Wisconsin)", "text": "New Post \u00e8 un census-designated place (CDP) degli Stati Uniti d'America, situato in Wisconsin, nella contea di Sawyer."}
{"id": "6680066", "revid": "110157", "url": "https://it.wikipedia.org/wiki?curid=6680066", "title": "Odanah", "text": "Odanah \u00e8 un census-designated place (CDP) degli Stati Uniti d'America, situato in Wisconsin, nella contea di Ashland."}
{"id": "6680067", "revid": "200568", "url": "https://it.wikipedia.org/wiki?curid=6680067", "title": "Okauchee Lake", "text": "Okauchee Lake \u00e8 un census-designated place (CDP) degli Stati Uniti d'America, situato in Wisconsin, nella contea di Waukesha."}
{"id": "6680070", "revid": "77594", "url": "https://it.wikipedia.org/wiki?curid=6680070", "title": "Oneida (Wisconsin)", "text": "Oneida \u00e8 una comunit\u00e0 non incorporata (ex-CDP) degli Stati Uniti d'America, situata in Wisconsin, nella contea di Outagamie."}
{"id": "6680071", "revid": "110157", "url": "https://it.wikipedia.org/wiki?curid=6680071", "title": "Pell Lake", "text": "Pell Lake \u00e8 un census-designated place (CDP) degli Stati Uniti d'America, situato in Wisconsin, nella contea di Walworth."}
{"id": "6680074", "revid": "110157", "url": "https://it.wikipedia.org/wiki?curid=6680074", "title": "Potter Lake", "text": "Potter Lake \u00e8 un census-designated place (CDP) degli Stati Uniti d'America, situato in Wisconsin, nella contea di Walworth."}
{"id": "6680075", "revid": "6923", "url": "https://it.wikipedia.org/wiki?curid=6680075", "title": "Societ\u00e0 Sportiva Macerata 1930-1931", "text": "Questa pagina raccoglie i dati riguardanti la Societ\u00e0 Sportiva Macerata nelle competizioni ufficiali della stagione 1930-1931."}
{"id": "6680076", "revid": "481666", "url": "https://it.wikipedia.org/wiki?curid=6680076", "title": "Movita Castaneda", "text": ""}
{"id": "6680077", "revid": "110157", "url": "https://it.wikipedia.org/wiki?curid=6680077", "title": "Powers Lake (Wisconsin)", "text": "Powers Lake \u00e8 un census-designated place (CDP) degli Stati Uniti d'America, situato in Wisconsin, nella contea di Walworth."}
{"id": "6680078", "revid": "125852694", "url": "https://it.wikipedia.org/wiki?curid=6680078", "title": "Compianto sul Cristo morto (Plautilla Nelli)", "text": "Il Compianto sul Cristo morto o Lamentazione \u00e8 un dipinto che la suora domenicana Plautilla Nelli ha realizzato per la chiesa del convento, dove viveva in clausura.\nDescrizione e storia.\nLe poche notizie biografiche sono tratte dal Vasari che elogia suor Plautilla Nelli, dichiarandola \"virtuosa\" nell'arte della pittura. Questo suo dipinto era stato ideato come pala per un altare della chiesa fiorentina di Santa Caterina da Siena, appartenente al convento domenicano dove suor Nelli viveva e che era stato fondato da un seguace di Savonarola.\nLa composizione della scena deriva dal dipinto di Fra Bartolomeo \"Lamentazione con santi\" (1511-1512), conservato oggi alla Galleria Palatina di Firenze e da cui probabilmente suor Nelli trasse uno schizzo, oppure un disegno. Ella aggiunse tuttavia tre figure, le due donne inginocchiate accanto a Maria Vergine e Nicodemo, in piedi, al centro, con le sue ricche vesti. Il corpo del Cristo \u00e8 semi sdraiato sopra una fredda pietra squadrata che simboleggia la tomba e sostenuto da una figura maschile e non da Maria. I volti delle donne hanno maggiore realismo, esprimono dolore, molto pi\u00f9 di quelli degli uomini. La Maddalena, inginocchiata e di profilo, bacia i piedi del Cristo.\nSullo sfondo si vede la citt\u00e0 di Gerusalemme, cinta da solide mura turrite. Sul colle del Golgota, con le tre croci ormai vuote, vari personaggi, a piedi o a cavallo, percorrono i sentieri. Di fronte sta un'altra collina, con in cima una fortificazione. Il paesaggio s'impone per ampiezza e ricchezza di dettagli: grandi nubi sono in cielo e sullo sfondo c'\u00e8 una cinta di colline azzurrine. \nAnche nell'\"Ultima Cena\" (Firenze, Convento della basilica di Santa Maria Novella) suor Nelli ha dato rilievo ai particolari, tra cui i cibi che sono in tavola (verdure amare e arrosti di agnello, per la Cena della vigilia di Pasqua - le monache avevano l'usanza di preparare pietanze), le maioliche decorate e i vetri soffiati veneziani. Firmato: \"Suor Plautilla. Orate Pro Pictora\", questo dipinto, per l'impostazione dei commensali, s'ispira al \"Cenacolo\" di Leonardo da Vinci. Nel 2017 \u00e8 partita una \"gara\" per reperire fondi per restaurare di questo dipinto, di grandi proporzioni e con le figure a grandezza naturale.\nAnnibal Caro possedeva un'opera pittorica di suor Nelli e una \"Pentecoste\", da lei dipinta, si trova nella basilica di San Domenico a Perugia, per cui fu realizzata. Opere assegnate a Plautilla Nelli - riscoperte e restaurate per la mostra che gli Uffizi le hanno dedicato nel 2017 - sono due grandi lunette su tavola con \"San Domenico\" e \"Santa Caterina\", esposte al Cenacolo di San Salvi; una \"Madonna addolorata\" che si trova nei depositi di Palazzo Pitti e una Crocefissione \u00e8 alla Certosa di Firenze. Allieva - come sostiene Giorgio Vasari - di Fra Paolino da Pistoia, Suor Plautilla, che divent\u00f2 madre priora del suo convento, \u00e8 stata anche abile miniaturista e ha curato un cenacolo di allieve pittrici, miniaturiste e ceramiste."}
{"id": "6680083", "revid": "775372", "url": "https://it.wikipedia.org/wiki?curid=6680083", "title": "Commissione Politiche dell'Unione europea del Senato della Repubblica", "text": "La Commissione permanente 14\u00aa Politiche dell'Unione europea \u00e8 un organo del Senato della Repubblica che si occupa di tutte le questioni legate alla politica europea. Ha il compito di valutare progetti di legge riguardanti il diritto europeo\nLa 14\u00aa Commissione permanente - Politiche dell'Unione europea - \u00e8 stata costituita nel 2003, andando a sostituire la Giunta per gli affari delle Comunit\u00e0 europee (nata nel 1968), nel quadro di un intervento di profonda revisione delle norme del Regolamento concernenti i rapporti tra il Senato e l'Unione europea.\nComposizione.\nRispetto alle altre Commissioni del Senato, essa ha una composizione particolare: il Regolamento prevede che i suoi componenti siano anche membri di una delle altre tredici Commissioni permanenti. Il meccanismo della doppia appartenenza tende a far s\u00ec che nella 14\u00aa Commissione trovino espressione, al contempo, una speciale sensibilit\u00e0 per le questioni europee e una conoscenza qualificata delle problematiche degli specifici settori delle Commissioni di appartenenza dei singoli senatori. Si tratta a livello europeo di uno dei pochi organi parlamentari ad avere una tale composizione, cosa che contribuisce allo spessore e all'analiticit\u00e0 dei dibattiti e delle deliberazioni.\nCompetenza.\nAi sensi dell'articolo 23 del Regolamento del Senato, la 14\u00aa Commissione ha competenza generale sugli aspetti ordinamentali connessi con l'attivit\u00e0 e i provvedimenti dell'Unione europea e delle sue istituzioni, nonch\u00e9 sul recepimento degli atti legislativi e degli altri obblighi derivanti dall'ordinamento europeo. Essa cura, inoltre, i rapporti con il Parlamento europeo e con la Conferenza degli organi parlamentari specializzati negli affari dell'Unione dei parlamenti dell'Unione europea (COSAC).\nLa legge 24 dicembre 2012, n. 234, recante \"norme generali sulla partecipazione dell'Italia alla formazione e all'attuazione della normativa e delle politiche dell'Unione europea\", ha riformato e sostituito la precedente legge n. 11 del 2005. Le novit\u00e0 pi\u00f9 rilevanti della riforma consistono nelle norme sulla partecipazione del Parlamento alla fase ascendente del diritto europeo e sui relativi obblighi posti in capo al Governo, nonch\u00e9 nella sostituzione della legge comunitaria con la \"legge di delegazione europea\" e la \"legge europea\", al fine di assicurare maggiore celerit\u00e0 nel recepimento delle direttive e degli altri obblighi derivanti dall'Unione europea.\nPartecipazione alla formazione del diritto europeo.\nFase ascendente.\nL'attivit\u00e0 della 14\u00aa Commissione in \"fase ascendente\" \u00e8 rappresentata principalmente dall'esame degli atti preparatori della legislazione dell'Unione europea. Questi atti sono catalogati in Senato sotto le denominazioni di \"Atti comunitari\" (tra cui figurano le proposte legislative non sottoposte a scrutinio di sussidiariet\u00e0 e gli atti non legislativi come libri bianchi o verdi, relazioni e rapporti) e di \"Atti comunitari sottoposti a parere di sussidiariet\u00e0\", e sono assegnati per l'esame alle Commissioni permanenti competenti per materia.\nL'esito dell'esame \u00e8 costituito, ai sensi dell'articolo 144, comma 6, del Regolamento, da una risoluzione della Commissione competente che, essendo approvata in presenza del quorum della maggioranza dei componenti, esprime la volont\u00e0 del Senato ed impegna il Governo nelle fasi di negoziazione presso il Consiglio UE o presso le altre sedi istituzionali europee.\nLa medesima risoluzione \u00e8 al contempo trasmessa alle istituzioni europee (Parlamento europeo, Consiglio UE e Commissione europea), sia ai fini della procedura di verifica sul rispetto del principio di sussidiariet\u00e0, ai sensi del Protocollo n. 2 allegato ai Trattati, sia ai fini del pi\u00f9 ampio \"dialogo politico\" tra parlamenti nazionali e istituzioni europee, avviato sin dal 2006 con la cosiddetta \"procedura Barroso\" e ora codificato nell'ordinamento nazionale con l'articolo 9 della citata legge n. 234. La risoluzione verte quindi non solo sul rispetto del principio di sussidiariet\u00e0 ma anche sul principio di proporzionalit\u00e0, sulla base giuridica e sui contenuti di merito della proposta.\nCon riferimento alla procedura sullo scrutinio di sussidiariet\u00e0, ai fini di una celere espressione del parere del Senato, l'articolo 144, comma 5, del Regolamento, consente alla 14\u00aa Commissione di trasformare le proprie osservazioni, formulate in sede consultiva, in una risoluzione definitiva, mediante una seconda deliberazione, svolta in presenza del prescritto quorum qualificato, qualora entro 15 giorni la Commissione competente non si sia ancora pronunciata (cosiddetta \"doppia deliberazione\").\nPer quanto riguarda gli atti non sottoposti a scrutinio di sussidiariet\u00e0, particolare menzione meritano il programma annuale di lavoro della Commissione europea e il programma di 18 mesi del Consiglio UE, assegnati in via principale alla 14\u00aa Commissione permanente, la quale pu\u00f2 adottare risoluzioni con cui indicare al Governo i principi e le linee che dovranno caratterizzare il suo operato nell'ambito delle attivit\u00e0 dell'Unione europea, e al contempo indirizzare alle Istituzioni europee eventuali osservazioni di merito.\nIn questo contesto, ai sensi dell'articolo 142 del Regolamento, la 14\u00aa Commissione ha la facolt\u00e0 di effettuare un dibattito con l'intervento del ministro competente, nonch\u00e9 di acquisire elementi informativi, sia dai membri del Parlamento europeo, sia dai componenti della Commissione europea. Specifiche procedure sono previste, inoltre, per l'esame delle risoluzioni del Parlamento europeo e delle sentenze della Corte di giustizia (rispettivamente articoli 143 e 144-ter del Regolamento).\nLa trattazione della fase ascendente \u00e8 realizzata dalla 14\u00aa Commissione anche attraverso la Sottocommissione pareri \"fase ascendente\".\nLa 14\u00aa Commissione permanente, infine, partecipa ai lavori della Conferenza degli organi parlamentari specializzati negli affari dell'Unione dei parlamenti dell'Unione europea (COSAC), nel cui contesto essa ha avuto modo a pi\u00f9 riprese di manifestare il proprio orientamento favorevole al rafforzamento della Conferenza stessa, nella prospettiva di una maggiore integrazione tra i parlamenti nazionali per quanto riguarda il controllo sul rispetto del principio di sussidiariet\u00e0 e il dialogo politico.\nFase discendente.\nNell'ambito della fase discendente, ovvero di attuazione del diritto europeo e pi\u00f9 in generale di verifica della compatibilit\u00e0 dell'ordinamento interno rispetto all'ordinamento europeo, alla 14\u00aa Commissione sono attribuite competenze referenti e consultive.\nCompetenze referenti.\nLa 14\u00aa Commissione ha anzitutto competenza primaria (referente) sull'esame dell'annuale disegno di legge comunitaria (articolo 23 del Regolamento). Tale norma deve, tuttavia, essere applicata in combinato disposto con la nuova legge n. 234 del 2012, la quale dispone che il Governo presenti al Parlamento annualmente un disegno di \"legge di delegazione europea\" e un disegno di \"legge europea\". La stessa legge ha introdotto inoltre la possibilit\u00e0 di presentare un secondo disegno di legge di delegazione, entro il 31 luglio, nel caso di ulteriori esigenze di adempimento di obblighi europei.\nNell'attesa di un complessivo adeguamento del Regolamento del Senato alla legge n. 234 del 2012, analoga interpretazione deve essere applicata anche alle altre norme regolamentari concernenti il disegno di legge comunitaria, tra cui l'articolo 144-bis che ne prevede l'esame congiunto con la relazione annuale sulla partecipazione dell'Italia all'Unione europea. Peraltro, la nuova legge prevede due relazioni annuali: una consuntiva, relativa all'anno pregresso, e una programmatica, relativa all'anno in corso.\nLa procedura regolamentare, nel suo complesso, presenta talune divergenze rispetto allo schema tipico della sede referente prevista dal Regolamento per gli altri disegni di legge, caratterizzandosi principalmente per la brevit\u00e0 dei termini stabiliti per il suo iter e per le analogie con l'esame dei documenti di bilancio, tanto da fare ritenere che si tratti di un vero e proprio procedimento speciale.\nCompetenze consultive.\nOltre alle predette competenze referenti, alla 14\u00aa Commissione sono attribuite ampie competenze consultive su tutti gli altri disegni di legge che hanno attinenza diretta con il diritto europeo, sui quali essa esercita un vaglio di compatibilit\u00e0 con l'ordinamento europeo, formulando le proprie osservazioni alle Commissioni competenti per materia.\nAnalogamente, la 14a Commissione rende il proprio parere alle Commissioni di merito sugli schemi di decreto legislativo recanti disposizioni di recepimento della normativa europea, che il Governo \u00e8 tenuto a sottoporre al vaglio parlamentare in attuazione di una delega legislativa normalmente conferita mediante la \"legge di delegazione europea\".\nIn tale contesto, qualora la Commissione di merito non si uniformi al parere della 14\u00aa Commissione disegni di legge, e connessi emendamenti, per i quali sia prevista la procedura decentrata dell'esame e definitiva approvazione in Commissione, senza che debba farsi luogo a una successiva votazione dell'Assemblea (approvazione \"in sede deliberante\"), l'autorizzazione alla procedura decentrata in questione si intende revocata. Il disegno di legge dovr\u00e0 quindi essere esaminato dalla Commissione stessa secondo la procedura ordinaria (referente), con necessit\u00e0 di un successivo esame, ed approvazione, da parte dell'Assemblea (articolo 40 del Regolamento). Si tratta di un potere analogo a quelli attribuiti alla 1\u00aa Commissione (Affari costituzionali), per quanto riguarda la compatibilit\u00e0 dei disegni di legge con la Costituzione, e alla 5\u00aa Commissione (Bilancio), per quanto riguarda i disegni di legge che incidono negativamente sul bilancio dello Stato.\nIl Regolamento precisa infine, all'articolo 23, che la 14a Commissione, nell'esaminare in sede consultiva i disegni di legge e gli schemi di atti normativi del Governo sopra citati, debba tenere conto dei profili inerenti ai rapporti delle Regioni italiane con l'Unione europea, e alla loro partecipazione nella fase di formazione e di attuazione degli atti europei, con riguardo anche al potere sostitutivo nel caso di mancato rispetto dei Trattati o della normativa europea da parte delle Regioni, ai sensi degli articoli 117 e 120 della Costituzione.\nSottocommissioni per i pareri.\nLa 14\u00aa Commissione permanente ha istituito al suo interno, sin dalla XV Legislatura, una Sottocommissione per la fase ascendente. Questo organo che, come tutti i comitati ristretti \u00e8 composto dai rappresentanti di tutti i Gruppi parlamentari presenti nella Commissione, \u00e8 dedicato all'esame consultivo delle proposte legislative dell'Unione europea e di ogni altro atto europeo non legislativo, come le comunicazioni della Commissione europea, i libri verdi e i libri bianchi. In particolare, tale Sottocommissione si fa carico di gran parte del lavoro di esame delle proposte in fase ascendente, ai fini sia dello scrutinio di sussidiariet\u00e0, sia della cosiddetta \"procedura Barroso\" sul dialogo politico tra i parlamenti nazionali e le Istituzioni europee. La valutazione riguarda, quindi, oltre che il rispetto dei principi di sussidiariet\u00e0, anche il principio di proporzionalit\u00e0, la base giuridica e i contenuti di merito delle proposte.\nAlla Sottocommissione per la fase ascendente si affianca, inoltre, la Sottocommissione per la fase discendente che, analogamente a quanto avviene per le altre Commissioni permanenti, \u00e8 dedicata all'esame consultivo delle proposte legislative nazionali di recepimento di obblighi europei o che abbiano comunque profili attinenti all'ordinamento dell'Unione.\nComposizione nella XVIII legislatura (2018 - \"in corso\").\nElenco dei membri al dicembre 2021"}
{"id": "6680084", "revid": "1573940", "url": "https://it.wikipedia.org/wiki?curid=6680084", "title": "Rheobates pseudopalmatus", "text": "Rheobates pseudopalmatus () \u00e8 un anfibio anuro, appartenente alla famiglia Aromobatidae.\nEtimologia.\nL'epiteto specifico si riferisce al fatto che probabilmente in passato veniva confusa con la specie congenerica \"R. palmatus\".\nDistribuzione e habitat.\n\u00c8 endemica della Colombia. Si trova tra i 100 e i 1.500 metri di altitudine ad Amalfi nel dipartimento di Antioquia.\nCollegamenti esterni.\n\"Rheobates pseudopalmatus\" su amphibiaweb.org"}
{"id": "6680124", "revid": "8660", "url": "https://it.wikipedia.org/wiki?curid=6680124", "title": "R\u00fcsselsheim Crusaders", "text": "I R\u00fcsselsheim Crusaders sono una squadra di football americano di R\u00fcsselsheim am Main, in Germania. Fondati nel 1981, hanno chiuso nel 1994. Sono stati rifondati nel 2016."}
{"id": "6680128", "revid": "1573940", "url": "https://it.wikipedia.org/wiki?curid=6680128", "title": "Ptilinopus wallacii", "text": "La colomba frugivora di Wallace (Ptilinopus wallacii ) \u00e8 un uccello della famiglia Columbidae diffuso in Indonesia.\nIl nome della specie \u00e8 un omaggio al naturalista britannico Alfred Russel Wallace (1823\u20131913).\nDistribuzione e habitat.\nLa specie \u00e8 diffusa nella parte sud-occidentale della Nuova Guinea, nelle isole Molucche e nelle Piccole Isole della Sonda."}
{"id": "6680132", "revid": "1865216", "url": "https://it.wikipedia.org/wiki?curid=6680132", "title": "Episodi di Ulisse. Il mio nome \u00e8 Nessuno", "text": ""}
{"id": "6680133", "revid": "6923", "url": "https://it.wikipedia.org/wiki?curid=6680133", "title": "Marion J. Levy Jr.", "text": "Levy \u00e8 stato allievo di Talcott Parsons.\nPort\u00f2 a nove i requisiti funzionali di una societ\u00e0:"}
{"id": "6680135", "revid": "767487", "url": "https://it.wikipedia.org/wiki?curid=6680135", "title": "Biyaya ng Lupa", "text": "Biyaya ng Lupa \u00e8 un film del 1959 diretto da Manuel Silos.\nNel 1960 \u00e8 stato presentato in concorso alla 10\u00aa edizione del Festival di Berlino ed ha guadagnato una certa popolarit\u00e0 internazionale soprattutto dopo che il giovane Leroy Salvador \u00e8 stato premiato come miglior attore non protagonista all'Asian Film Festival tenutosi a Tokyo.\nTrama.\nMaria e Jose sono una giovane coppia sposata che vive in campagna curando il proprio frutteto. Col tempo nascono quattro figli, Miguel, Arturo, Angelita e Lito, e la vita scorre felice fino a quando al villaggio arriva il vedovo Bruno, che si dice abbia ucciso la moglie. Deciso a risposarsi, Bruno corteggia Choleng, una nipote di Jose, che lo evita in tutti i modi fin quando un giorno muore cadendo da una scogliera nel tentativo di sfuggirgli. L'episodio scatena la rabbia di tutto il villaggio e Bruno \u00e8 costretto a fuggire e nascondersi tra le montagne, da dove trama la sua vendetta.\nDistribuzione.\nIl film \u00e8 stato distribuito nelle Filippine dal 16 dicembre 1959. L'anno successivo \u00e8 stato proiettato al Festival internazionale del cinema di Berlino e all'Asian Film Festival e nel settembre 1969 all'Adelaide Film Festival, con il titolo \"Blessings of the Land\"."}
{"id": "6680145", "revid": "1186766", "url": "https://it.wikipedia.org/wiki?curid=6680145", "title": "CNPAIALP", "text": ""}
{"id": "6680151", "revid": "775372", "url": "https://it.wikipedia.org/wiki?curid=6680151", "title": "Vittoria Ligari", "text": "Biografia.\nFiglia primogenita del pittore valtellinese Pietro Ligari, e sorella di Cesare Ligari, sin dalla sua infanzia si affaccia al mondo della pittura seguendo le orme del padre, con il quale collabor\u00f2 realizzando, per suo conto, diversi dipinti di pregio. Per questo motivo risulta difficile attribuirle diverse opere, in quanto non si riesce ad individuare dove termina la mano del padre e dove continua la mano della figlia. Legata al padre e poi al fratello, Vittoria, quando pu\u00f2 agire in autonomia, offre prove di notevole livello, sia che si tratti di dipingere soavi Madonne sia quando le vengono commissionate grandi pale d'altare.\nSi trova traccia di quanto da lei realizzato solo da fonti esterne e dallo stesso libro di famiglia, il cosiddetto Mastro N, custodito al Museo Valtellinese di Storia e Arte, redatto inizialmente da suo padre e in seguito dal fratello e da lei stessa.\nL'unico dipinto che reca la firma di Vittoria \u00e8 la pala di Ganda in Lanzada (Sondrio) del 1756, la cui vicenda risulta essere ben documentata nella corrispondenza avvenuta con il cugino Mottalini, parroco di quella citt\u00e0. \nDi Vittoria si sa poco e nulla e ci sono poche testimonianze riguardo alla sua vita. \nQuesto perch\u00e9, essendo donna, ha dovuto ricoprire sempre dei ruoli marginali, relegata ad occuparsi dell'economia domestica familiare, badare al fratello e agli undici nipoti, svolgere incarichi di secondo piano, come intelaiare le tende seriche per coprire le nicchie delle statue mariane nei giorni feriali.\nFu una donna di carattere, con grandi doti di mediatrice (come confermano le cronache del tempo) e, pur di continuare a coltivare e praticare la sua passione artistica, ha rinunciato a sposarsi. \nMuore a Sondrio nel febbraio 1783."}
{"id": "6680153", "revid": "709565", "url": "https://it.wikipedia.org/wiki?curid=6680153", "title": "Doug Jones (politico)", "text": "Biografia.\nNato a Fairfield, Jones si laure\u00f2 in legge ed intraprese la professione di avvocato e consulente legale, lavorando anche come collaboratore del senatore Howell Heflin.\nNel 1997 il Presidente Bill Clinton lo nomin\u00f2 \"United States Attorney\" per il distretto settentrionale dell'Alabama. In queste vesti contribu\u00ec a coordinare una task force federale per la cattura del terrorista Eric Rudolph, autore di un attentato a Birmingham e successivamente si spese a favore di un processo in Alabama prima dell'estradizione in Georgia, dove Rudolph si era reso responsabile dell'attentato durante le Olimpiadi di Atlanta.\nInoltre, persegu\u00ec penalmente due dei membri del Ku Klux Klan per un attentato del 1963 nel quale avevano perso la vita quattro adolescenti afroamericane, riuscendo a farli condannare all'ergastolo. Dopo la fine del suo mandato, Jones torn\u00f2 a lavorare come avvocato nel settore privato.\nNel 2017 Jones annunci\u00f2 la propria candidatura, come membro del Partito Democratico, nelle elezioni speciali che avrebbero assegnato il seggio del Senato lasciato vacante da Jeff Sessions, che era stato nominato procuratore generale degli Stati Uniti dal Presidente Donald Trump. Qualche mese prima, l'allora governatore dell'Alabama Robert J. Bentley aveva nominato come sostituto temporaneo di Sessions il repubblicano Luther Strange, con il compito di occupare il seggio fino a nuova elezione. In tale competizione, Strange figur\u00f2 come candidato ma venne sconfitto nelle primarie repubblicane dall'ex magistrato ultraconservatore Roy Moore; Jones si aggiudic\u00f2 invece la nomination dei democratici, ma una sua vittoria nelle elezioni generali venne bollata come assai improbabile in uno stato estremamente favorevole ai repubblicani come l'Alabama.\nLa campagna elettorale tuttavia si rivel\u00f2 quanto mai combattuta, dal momento che Roy Moore fin\u00ec al centro di una grossa controversia mediatica dopo essere stato accusato di molestie sessuali ai danni di ragazze minorenni. Moore rigett\u00f2 tutte le numerose accuse, ma venne criticato da molti esponenti del suo partito, che lo invitarono ad abbandonare la competizione elettorale e a farsi sostituire da un altro candidato, mentre fu appoggiato dal Presidente Trump; il senatore repubblicano Jeff Flake, in polemica con Trump, dichiar\u00f2 pubblicamente il proprio appoggio a Jones e contribu\u00ec con una donazione economica alla sua campagna elettorale.\nLa competizione elettorale assunse una grande importanza in quanto una vittoria di Jones avrebbe determinato un indebolimento della maggioranza repubblicana al Senato, nonch\u00e9 un danno per lo stesso Trump, spesosi personalmente a favore di Moore. Al termine della corsa, Jones riusc\u00ec a prevalere su Moore in quella che divenne una circostanza storica: l'Alabama, uno stato estremamente conservatore, non eleggeva un democratico al Senato da venticinque anni.\nNel 2020 si ricandid\u00f2 per un mandato completo ma fu nettamente sconfitto dallo sfidante repubblicano Tommy Tuberville."}
{"id": "6680156", "revid": "830939", "url": "https://it.wikipedia.org/wiki?curid=6680156", "title": "Vita di Pitagora (Porfirio)", "text": "La Vita di Pitagora (; ) consiste in una biografia redatta dal filosofo neoplatonico Porfirio.\nL'opera di Porfirio.\nPorfirio fu discepolo di Plotino, cur\u00f2 e pubblic\u00f2 le Enneadi e fu autore di \"Vita di Plotino\".\nI neoplatonici dimostravano interesse verso la filosofia di Pitagora e dei pitagorici.\nLukas Holste, umanista, tradusse l'opera nel 1630 Roma sotto il titolo latino di Liber de vita Pythagorae."}
{"id": "6680174", "revid": "287204", "url": "https://it.wikipedia.org/wiki?curid=6680174", "title": "Officine Elettro-Ferroviarie Tallero", "text": "Le Officine Elettro-Ferroviarie Tallero (OEFT) erano una fabbrica italiana di materiale meccanico, elettrico e rotabile per ferrovie e tranvie con sede a Milano.\nStoria.\nNel 1906 fu realizzata la Ferrovia sopraelevata dell'Esposizione di Milano; gli equipaggiamenti di trazione e di alimentazione erano stati progettati e prodotti dal \"Comitato per la Trazione Elettrica\" del Dottor Giorgio Finzi, con stabilimento in via Giambellino.\nIl 29 ottobre 1905 venne costituita una societ\u00e0 anonima a Milano, a rogito del notaio Gerolamo Serina, con la ragione sociale di \"Officine Elettro-Ferroviarie\" e con capitale di Lire (interamente italiano) elevabile a , che prese il posto del \"Comitato\" con lo scopo di costruire materiale meccanico, ferroviario ed elettrico di ogni tipologia. Il primo consiglio di amministrazione fu composto da Luigi Fortina (che assunse la carica di presidente) Emilio Schiapparelli, Amico Finzi, Luigi Lebolo, Mois\u00e9 Jarach; Giorgio Finzi ne divenne Consigliere delegato. Direttori generali erano gli ingegneri Emilio ed Ugo Tallero.\nLa sede era in via Giambellino 115 su un'area di m\u00b2 collegata allo scalo ferroviario di Milano Porta Genova e alla rete tranviaria.\nLe officine nel corso degli anni avviarono la produzione di numerose tipologie di rotabili tranviari e ferroviari, di autobus e di filobus. Furono realizzate anche opere di carpenteria metallica e perfino aeroplani.\nLa ragione sociale venne modificata in seguito all'ingresso tra gli azionisti degli ingegneri Emilio ed Ugo Tallero assumendo il nome di Officine Elettro-Ferroviarie Tallero, il 30 marzo 1930, in seguito a delibera dell'assemblea degli azionisti e all'elevazione del capitale sociale a di Lire. Nello stesso anno fu coniata per il solo personale dipendente una medaglia commemorativa per il 25\u00ba anniversario.\nGli impianti vennero danneggiati dai bombardamenti durante la seconda guerra mondiale. Nel dopoguerra, dopo le riparazioni, riprese la produzione con crescita fino all'inizio degli anni cinquanta. Entrata in crisi economica, venne posta in liquidazione il 24 febbraio 1954.\nAlcune tra le produzioni delle Officine Tallero.\nLa Tallero produsse anche attrezzature per lo Sport, su tutti: Tennis, Sci e sport acquatici. Nel 1933, in omaggio al transatlantico REX, che guadagn\u00f2 il Nastro Azzurro, commercializz\u00f2 un particolare modello di racchetta da tennis denominata appunto Nastro Azzurro, riportando la decalcomania del mitico vessillo."}
{"id": "6680176", "revid": "1987129", "url": "https://it.wikipedia.org/wiki?curid=6680176", "title": "Disco di rotazione", "text": "Un disco di rotazione (in inglese: spin disk) \u00e8 un accessorio per chiavi per bussole usato per ruotare velocemente un dado dopo che \u00e8 stato allentato con la chiave.\nI dischi di rotazione sono solitamente dei dischi piatti, comunemente di plastica, con un foro quadrato al centro per calzare sull'attacco quadro maschio della chiave per bussole. I bordi sono zigrinati per una presa salda.\nUsare il disco di rotazione \u00e8 molto pi\u00f9 veloce che usare il manico della chiave per bussole, specialmente se l'ampiezza di movimento \u00e8 limitata. Se il dado \u00e8 molto lento, usare solo le proprie dita pu\u00f2 essere l'opzione migliore."}
{"id": "6680178", "revid": "287204", "url": "https://it.wikipedia.org/wiki?curid=6680178", "title": "Tour DuPont", "text": "Il Tour DuPont \u00e8 stata una corsa a tappe maschile di ciclismo su strada che si svolgeva negli Stati Uniti d'America. La manifestazione ha come principale sponsor l'azienda americana DuPont; sponsor secondario fu Donald Trump (infatti la corsa non \u00e8 altro che il Tour de Trump, soppresso nel 1990).\nAlbo d'oro.\n\"Aggiornato all'edizione 1996.\"\nStatistiche.\nVittorie per nazione.\n\"Aggiornato all'edizione 1996.\""}
{"id": "6680180", "revid": "1379212", "url": "https://it.wikipedia.org/wiki?curid=6680180", "title": "Elezioni parlamentari in Argentina del 2017", "text": "Le elezioni parlamentari in Argentina del 2017 si sono tenute il 22 ottobre per il rinnovo di 127 dei 257 seggi della Camera dei deputati e di 24 dei 72 seggi del Senato."}
{"id": "6680181", "revid": "132266", "url": "https://it.wikipedia.org/wiki?curid=6680181", "title": "Tafar\u00ec Maconn\u00e8n", "text": ""}
{"id": "6680182", "revid": "74801", "url": "https://it.wikipedia.org/wiki?curid=6680182", "title": "Tomonori Toyofuku", "text": "Biografia.\nTomonori Toyofuku nasce nel 1925 a Kurume, nell'isola di Kiushu, in Giappone. Frequenta l'Universit\u00e0 Kokugakuin, nella quale studia letteratura giapponese antica nel 1946 decide di dedicarsi alla scultura in legno seguendo gli insegnamenti di Tominaga Chodo. Nel 1950 espone per la prima volta in una collettiva del gruppo giapponese d'avanguardia Shinseisaku-Kyokai, di seguito diventer\u00e0 membro nel 1957. Le sue opere fondono sensibilit\u00e0 moderna e concezione della forma propria dell'antica arte giapponese. La sua prima mostra personale si tiene alla Tokyo Gallery di Tokyo nel 1960, sempre nello stesso anno partecipa per la prima volta alla Biennale di Venezia. \nNegli anni '60 espone molto in Europa. Nel 1961 partecipa al Concorso Internazionale di Architettura e Arte di Copenhagen. In Italia espone alla Galleria del Cavallino di Venezia e nella Galleria del Naviglio. Nel 1964 espone una personale alla Biennale di Venezia, partecipa e si aggiudica la vittoria al Carnegie International di Pittsburgh riceve il William Frew Memorial Prize. Espone alla Biennale di San Paolo del 1965 e due anni dopo partecipa al Concorso internazionale del Bronzetto di Padova, dove la sua opera riceve il secondo premio. \nL'artista, offre la sua originale espressione astratta manifestandola nelle sculture di bronzo, legno di mogano o pietra traforate ripetendo un motivo ovoidale infinite volte, con infinite variazioni, ha creato gioielli e monumenti pubblici come la fontana in granito a Kurume (1983) e la scultura commemorativa in ferro nel porto di Fukuoka (1997). Le sculture di Toyofuku fanno ormai parte delle pi\u00f9 importanti collezioni pubbliche e private; si trovano al Museum of Modern Art di New York, al National Museum of Modern Art di Tokyo, alla Albright-Knox Art Gallery di Buffalo e alla Galleria d'Arte Moderna di Roma. Tomonori Toyofuku si \u00e8 trasferito nel 1960 a Milano, dove ha vissuto e lavorato fino a ritrasferirsi in Giappone nel 2003.\nMuore il 18 maggio 2019 nell'ospedale di Fukuoka."}
{"id": "6680186", "revid": "93182424", "url": "https://it.wikipedia.org/wiki?curid=6680186", "title": "Anirban Dhar", "text": ""}
{"id": "6680200", "revid": "36426", "url": "https://it.wikipedia.org/wiki?curid=6680200", "title": "Badia di San Salvatore a Settimo", "text": ""}
{"id": "6680204", "revid": "31886", "url": "https://it.wikipedia.org/wiki?curid=6680204", "title": "December, 1963 (Oh, What a Night)", "text": "December, 1963 (Oh, What a Night) \u00e8 un singolo del 1975 del gruppo statunitense The Four Seasons (altres\u00ec noto come \"Frankie Valli &amp; The Four Seasons\").\nScritto dal tastierista della band Bob Gaudio e dalla sua futura moglie Judy Parker, il brano fu prodotto dallo stesso Gaudio ed incluso nell'album \"Who Loves You\" del 1975. La voce principale \u00e8 quella del batterista Gerry Polci, con il frontman Frankie Valli presente nelle sezioni di bridge e nel coro; il bassista Don Ciccone (ex cantante dei The Critters) canta invece nella parte in falsetto (\"And I felt a rush like a rolling ball of thunder / Spinning my head around and taking my body under\").\nSecondo Bob Gaudio, coautore del brano, il brano avrebbe dovuto essere ambientato nel 1933 e avere come titolo \"December 5th, 1933\", per celebrare l'abrogazione del proibizionismo,ma fu cambiato a causa della volont\u00e0 di Frankie Valli e del paroliere Parker di intendere il singolo come un nostalgico ricordo della prima relazione di un giovane uomo con una donna, e, pi\u00f9 specificamente, del corteggiamento di Gaudio nei confronti di sua moglie, Judy Parker.\nLa canzone ha avuto un significativo successo in diverse parti del mondo, raggiungendo la vetta delle classifiche settimanali britanniche, statunitensi ed australiane."}
{"id": "6680226", "revid": "2134764", "url": "https://it.wikipedia.org/wiki?curid=6680226", "title": "Nick Kellogg", "text": " "}
{"id": "6680227", "revid": "767487", "url": "https://it.wikipedia.org/wiki?curid=6680227", "title": "Nashotah", "text": "Nashotah \u00e8 un villaggio degli Stati Uniti d'America, situato in Wisconsin, nella contea di Waukesha."}
{"id": "6680229", "revid": "767487", "url": "https://it.wikipedia.org/wiki?curid=6680229", "title": "North Prairie", "text": "North Prairie \u00e8 un villaggio degli Stati Uniti d'America, situato in Wisconsin, nella contea di Waukesha."}
{"id": "6680230", "revid": "298229", "url": "https://it.wikipedia.org/wiki?curid=6680230", "title": "Blue Pants", "text": ""}
{"id": "6680231", "revid": "110157", "url": "https://it.wikipedia.org/wiki?curid=6680231", "title": "Oconomowoc Lake", "text": "Oconomowoc Lake \u00e8 un villaggio degli Stati Uniti d'America, situato in Wisconsin, nella contea di Waukesha."}
{"id": "6680232", "revid": "287204", "url": "https://it.wikipedia.org/wiki?curid=6680232", "title": "Necedah", "text": "Necedah \u00e8 un villaggio degli Stati Uniti d'America, situato in Wisconsin, nella contea di Juneau."}
{"id": "6680233", "revid": "110157", "url": "https://it.wikipedia.org/wiki?curid=6680233", "title": "Nelson (Wisconsin)", "text": "Nelson \u00e8 un villaggio degli Stati Uniti d'America, situato in Wisconsin, nella contea di Buffalo."}
{"id": "6680234", "revid": "6923", "url": "https://it.wikipedia.org/wiki?curid=6680234", "title": "Agnieszkowo (W\u0142oc\u0142awek)", "text": ""}
{"id": "6680235", "revid": "6923", "url": "https://it.wikipedia.org/wiki?curid=6680235", "title": "Annowo", "text": ""}
{"id": "6680236", "revid": "110157", "url": "https://it.wikipedia.org/wiki?curid=6680236", "title": "Nelsonville (Wisconsin)", "text": "Nelsonville \u00e8 un villaggio degli Stati Uniti d'America, situato in Wisconsin, nella contea di Portage."}
{"id": "6680237", "revid": "6923", "url": "https://it.wikipedia.org/wiki?curid=6680237", "title": "Bielawy (W\u0142oc\u0142awek)", "text": ""}
{"id": "6680238", "revid": "6923", "url": "https://it.wikipedia.org/wiki?curid=6680238", "title": "Biernatki", "text": ""}
{"id": "6680239", "revid": "110157", "url": "https://it.wikipedia.org/wiki?curid=6680239", "title": "Neosho (Wisconsin)", "text": "Neosho \u00e8 un villaggio degli Stati Uniti d'America, situato in Wisconsin, nella contea di Dodge."}
{"id": "6680240", "revid": "6923", "url": "https://it.wikipedia.org/wiki?curid=6680240", "title": "Bodzanowo", "text": ""}
{"id": "6680241", "revid": "6923", "url": "https://it.wikipedia.org/wiki?curid=6680241", "title": "Borek (Lubraniec)", "text": ""}
{"id": "6680242", "revid": "767487", "url": "https://it.wikipedia.org/wiki?curid=6680242", "title": "Neshkoro", "text": "Neshkoro \u00e8 un villaggio degli Stati Uniti d'America, situato in Wisconsin, nella contea di Marquette."}
{"id": "6680243", "revid": "3732", "url": "https://it.wikipedia.org/wiki?curid=6680243", "title": "Omnibus (1937)", "text": ""}
{"id": "6680245", "revid": "6923", "url": "https://it.wikipedia.org/wiki?curid=6680245", "title": "Czajno", "text": ""}
{"id": "6680246", "revid": "3732", "url": "https://it.wikipedia.org/wiki?curid=6680246", "title": "Omnibus (1833)", "text": ""}
{"id": "6680247", "revid": "6923", "url": "https://it.wikipedia.org/wiki?curid=6680247", "title": "D\u0105bie Kujawskie", "text": ""}
{"id": "6680248", "revid": "6923", "url": "https://it.wikipedia.org/wiki?curid=6680248", "title": "D\u0105bie Poduchowne", "text": ""}
{"id": "6680249", "revid": "110157", "url": "https://it.wikipedia.org/wiki?curid=6680249", "title": "New Auburn (Wisconsin)", "text": "New Auburn \u00e8 un villaggio degli Stati Uniti d'America, situato in Wisconsin, diviso tra la contea di Chippewa e la contea di Barron."}
{"id": "6680250", "revid": "6923", "url": "https://it.wikipedia.org/wiki?curid=6680250", "title": "D\u0119by Janiszewskie", "text": ""}
{"id": "6680251", "revid": "6923", "url": "https://it.wikipedia.org/wiki?curid=6680251", "title": "Dobierzyn", "text": ""}
{"id": "6680252", "revid": "6923", "url": "https://it.wikipedia.org/wiki?curid=6680252", "title": "Florianowo", "text": ""}
{"id": "6680253", "revid": "287204", "url": "https://it.wikipedia.org/wiki?curid=6680253", "title": "Viaggio in Italia (album)", "text": ""}
{"id": "6680254", "revid": "110157", "url": "https://it.wikipedia.org/wiki?curid=6680254", "title": "New Glarus", "text": "New Glarus \u00e8 un villaggio degli Stati Uniti d'America, situato in Wisconsin, nella contea di Green."}
{"id": "6680255", "revid": "6923", "url": "https://it.wikipedia.org/wiki?curid=6680255", "title": "Go\u0142\u0119bin-Parcele", "text": ""}
{"id": "6680256", "revid": "6923", "url": "https://it.wikipedia.org/wiki?curid=6680256", "title": "G\u00f3rniak (Lubraniec)", "text": ""}
{"id": "6680257", "revid": "6923", "url": "https://it.wikipedia.org/wiki?curid=6680257", "title": "Janiszewo", "text": ""}
{"id": "6680258", "revid": "6923", "url": "https://it.wikipedia.org/wiki?curid=6680258", "title": "J\u00f3zefowo (Lubraniec)", "text": ""}
{"id": "6680259", "revid": "200568", "url": "https://it.wikipedia.org/wiki?curid=6680259", "title": "Newburg (Wisconsin)", "text": "Newburg \u00e8 un villaggio degli Stati Uniti d'America, situato in Wisconsin, diviso tra la contea di Washington e la contea di Ozaukee."}
{"id": "6680260", "revid": "6923", "url": "https://it.wikipedia.org/wiki?curid=6680260", "title": "Kazanie", "text": ""}
{"id": "6680261", "revid": "6923", "url": "https://it.wikipedia.org/wiki?curid=6680261", "title": "K\u0142obia", "text": ""}
{"id": "6680262", "revid": "767487", "url": "https://it.wikipedia.org/wiki?curid=6680262", "title": "Nichols (Wisconsin)", "text": "Nichols \u00e8 un villaggio degli Stati Uniti d'America, situato in Wisconsin, nella contea di Outagamie."}
{"id": "6680263", "revid": "6923", "url": "https://it.wikipedia.org/wiki?curid=6680263", "title": "K\u0142obia Nowa", "text": ""}
{"id": "6680264", "revid": "212348", "url": "https://it.wikipedia.org/wiki?curid=6680264", "title": "North Bay (Wisconsin)", "text": "North Bay \u00e8 un villaggio degli Stati Uniti d'America, situato in Wisconsin, nella contea di Racine."}
{"id": "6680265", "revid": "6923", "url": "https://it.wikipedia.org/wiki?curid=6680265", "title": "Kolonia \u0141\u00f3d\u017a", "text": ""}
{"id": "6680266", "revid": "6923", "url": "https://it.wikipedia.org/wiki?curid=6680266", "title": "Kolonia Piaski", "text": ""}
{"id": "6680267", "revid": "767487", "url": "https://it.wikipedia.org/wiki?curid=6680267", "title": "North Fond du Lac", "text": "North Fond du Lac \u00e8 un villaggio degli Stati Uniti d'America, situato in Wisconsin, nella contea di Fond du Lac."}
{"id": "6680268", "revid": "6923", "url": "https://it.wikipedia.org/wiki?curid=6680268", "title": "Koniec", "text": ""}
{"id": "6680270", "revid": "767487", "url": "https://it.wikipedia.org/wiki?curid=6680270", "title": "North Freedom", "text": "North Freedom \u00e8 un villaggio degli Stati Uniti d'America, situato in Wisconsin, nella contea di Sauk."}
{"id": "6680271", "revid": "6923", "url": "https://it.wikipedia.org/wiki?curid=6680271", "title": "Korzeszynek", "text": ""}
{"id": "6680272", "revid": "6923", "url": "https://it.wikipedia.org/wiki?curid=6680272", "title": "Krowice", "text": ""}
{"id": "6680273", "revid": "767487", "url": "https://it.wikipedia.org/wiki?curid=6680273", "title": "North Hudson (Wisconsin)", "text": "North Hudson \u00e8 un villaggio degli Stati Uniti d'America, situato in Wisconsin, nella contea di St. Croix."}
{"id": "6680274", "revid": "6923", "url": "https://it.wikipedia.org/wiki?curid=6680274", "title": "Lubra\u0144czyk", "text": ""}
{"id": "6680275", "revid": "101768", "url": "https://it.wikipedia.org/wiki?curid=6680275", "title": "Volksbund", "text": ""}
{"id": "6680276", "revid": "6923", "url": "https://it.wikipedia.org/wiki?curid=6680276", "title": "Lubraniec-Parcele", "text": ""}
{"id": "6680277", "revid": "767487", "url": "https://it.wikipedia.org/wiki?curid=6680277", "title": "Norwalk (Wisconsin)", "text": "Norwalk \u00e8 un villaggio degli Stati Uniti d'America, situato in Wisconsin, nella contea di Monroe."}
{"id": "6680283", "revid": "6923", "url": "https://it.wikipedia.org/wiki?curid=6680283", "title": "Marysin", "text": ""}
{"id": "6680285", "revid": "110157", "url": "https://it.wikipedia.org/wiki?curid=6680285", "title": "Oakdale (Wisconsin)", "text": "Oakdale \u00e8 un villaggio degli Stati Uniti d'America, situato in Wisconsin, nella contea di Monroe."}
{"id": "6680286", "revid": "6923", "url": "https://it.wikipedia.org/wiki?curid=6680286", "title": "Mil\u017cyn", "text": ""}
{"id": "6680287", "revid": "6923", "url": "https://it.wikipedia.org/wiki?curid=6680287", "title": "Mil\u017cynek", "text": ""}
{"id": "6680288", "revid": "110157", "url": "https://it.wikipedia.org/wiki?curid=6680288", "title": "Oakfield (Wisconsin)", "text": "Oakfield \u00e8 un villaggio degli Stati Uniti d'America, situato in Wisconsin, nella contea di Fond du Lac."}
{"id": "6680289", "revid": "6923", "url": "https://it.wikipedia.org/wiki?curid=6680289", "title": "Ossowo", "text": ""}
{"id": "6680290", "revid": "6923", "url": "https://it.wikipedia.org/wiki?curid=6680290", "title": "Piaski (W\u0142oc\u0142awek)", "text": ""}
{"id": "6680291", "revid": "6923", "url": "https://it.wikipedia.org/wiki?curid=6680291", "title": "Rabinowo", "text": ""}
{"id": "6680293", "revid": "6923", "url": "https://it.wikipedia.org/wiki?curid=6680293", "title": "Redecz Kalny", "text": ""}
{"id": "6680295", "revid": "6923", "url": "https://it.wikipedia.org/wiki?curid=6680295", "title": "Redecz Wielki-Parcele", "text": ""}
{"id": "6680296", "revid": "6923", "url": "https://it.wikipedia.org/wiki?curid=6680296", "title": "Redecz Wielki-Wie\u015b", "text": ""}
{"id": "6680297", "revid": "1186766", "url": "https://it.wikipedia.org/wiki?curid=6680297", "title": "Sarnowo (Lubraniec)", "text": "Sarnowo \u00e8 un villaggio nel distretto amministrativo di Lubraniec, all'interno del Distretto di W\u0142oc\u0142awek nel Voivodato della Cuiavia-Pomerania, nella Polonia centro-settentrionale.\nNella foresta vicino al villaggio \u00e8 presente un gruppo di 9 tombe megalitiche, risalenti al 4000 a.C., nell'ambito della cultura del bicchiere imbutiforme."}
{"id": "6680298", "revid": "6923", "url": "https://it.wikipedia.org/wiki?curid=6680298", "title": "Siarczyce", "text": ""}
{"id": "6680299", "revid": "6923", "url": "https://it.wikipedia.org/wiki?curid=6680299", "title": "Siemn\u00f3wek", "text": ""}
{"id": "6680300", "revid": "6923", "url": "https://it.wikipedia.org/wiki?curid=6680300", "title": "Skaszyn", "text": ""}
{"id": "6680301", "revid": "6923", "url": "https://it.wikipedia.org/wiki?curid=6680301", "title": "Smogorzewo", "text": ""}
{"id": "6680302", "revid": "6923", "url": "https://it.wikipedia.org/wiki?curid=6680302", "title": "Stok", "text": ""}
{"id": "6680303", "revid": "6923", "url": "https://it.wikipedia.org/wiki?curid=6680303", "title": "Su\u0142kowo", "text": ""}
{"id": "6680304", "revid": "6923", "url": "https://it.wikipedia.org/wiki?curid=6680304", "title": "\u015awi\u0105tniki", "text": ""}
{"id": "6680305", "revid": "6923", "url": "https://it.wikipedia.org/wiki?curid=6680305", "title": "Turowo", "text": ""}
{"id": "6680306", "revid": "6923", "url": "https://it.wikipedia.org/wiki?curid=6680306", "title": "Wola Sosnowa", "text": ""}
{"id": "6680307", "revid": "6923", "url": "https://it.wikipedia.org/wiki?curid=6680307", "title": "Zg\u0142owi\u0105czka", "text": ""}
{"id": "6680308", "revid": "6923", "url": "https://it.wikipedia.org/wiki?curid=6680308", "title": "\u017bydowo", "text": ""}
{"id": "6680310", "revid": "6923", "url": "https://it.wikipedia.org/wiki?curid=6680310", "title": "Agnieszkowo (Sierpc)", "text": ""}
{"id": "6680311", "revid": "1894831", "url": "https://it.wikipedia.org/wiki?curid=6680311", "title": "Katia Colturi", "text": "Carriera.\n\u00c8 stata campionessa del mondo nella staffetta 3000 metri ai campionati mondiali de L'Aia 1996, con le compagne Marinella Canclini, Mara Urbani e Barbara Baldissera.\nDetentrice del record del mondo di staffetta ottenuto nel Campionato del mondo di L'Aia 1996. \nHa rappresentato l'Italia ai Giochi olimpici di Albertville 1992 Lillehammer 1994 e Nagano 1998. Durante i Giochi di Lillehammer al fianco delle compagne, Marinella Canclini, Mara Urbani, Barbara Baldissera e Katia Mosconi ha ottenuto la 4\u00aa piazza nella specialit\u00e0 di staffetta. \n5 volte campionessa europea nella specialit\u00e0 staffetta \n1993 a Budapest, ha vinto il titolo del mondo a squadre. \nMedaglia di bronzo nei 500 metri ai Campionati Europei di Oberstdorf dove ha stabilito la 3^ prestazione mondiale sulla distanza. \n1 podio di Coppa del Mondo: Bormio 1998 argento sulla distanza dei 1000 mt\nRitirata dall'attivit\u00e0 nel 1999 \u00e8 diventata Giornalista Pubblicista presso l'Ordine dei Giornalisti della Lombardia. \nNel 2006 2010 2014 e 2018 \u00e8 stata commentatrice Tv durante le edizioni dei Giochi Olimpici invernali di Torino, Vancouver, Sochi e Pyeongchang"}
{"id": "6680312", "revid": "6923", "url": "https://it.wikipedia.org/wiki?curid=6680312", "title": "Bia\u0142asy", "text": ""}
{"id": "6680313", "revid": "6923", "url": "https://it.wikipedia.org/wiki?curid=6680313", "title": "Blinno", "text": ""}
{"id": "6680314", "revid": "6923", "url": "https://it.wikipedia.org/wiki?curid=6680314", "title": "Blizno", "text": ""}
{"id": "6680315", "revid": "287204", "url": "https://it.wikipedia.org/wiki?curid=6680315", "title": "B\u00e1nh", "text": "In vietnamita, il termine b\u00e1nh (Hanoi: o Saigon: ), traducibile approssimativamente come \"torta\" o \"pane\", designa un'ampia variet\u00e0 di cibi preparati. Con l'aggiunta di aggettivi qualificativi, \"b\u00e1nh\" si riferisce a un'ampia variet\u00e0 di torte, focaccine, pasticcini, panini e altri generi alimentari caratteristici, dolci o salati, che possono essere cotti al vapore, al forno, mediante frittura, frittura profonda o bollitura. I cibi fatti con farina di riso o di frumento sono chiamati generalmente \"b\u00e1nh\", ma il termine pu\u00f2 riferirsi anche a certe variet\u00e0 di piatti di torte a base di pasta o di pesce, come il \"b\u00e1nh canh\" e il \"b\u00e1nh h\u1ecfi\".\nOgni variet\u00e0 di \"b\u00e1nh\" \u00e8 designata da una parola o espressione descrittiva che segue la parola \"b\u00e1nh\", come \"b\u00e1nh b\u00f2\" (letteralmente \"torta di mucca\" o \"torta strisciante\") e \"b\u00e1nh chu\u1ed1i\" (letteralmente \"torta di banana\"). I \"b\u00e1nh\" che sono avvolti in foglie prima di essere cotti al vapore si chiamano \"b\u00e1nh l\u00e1\" (letteralmente \"torte di foglia\").\nIn vietnamita, il termine ' non si limita alla cucina vietnamita: si applica ugualmente ad alimenti vari come i biscotti della fortuna ('), il pudding, il cr\u00e8me caramel (') e l'ostia ('). In alcuni casi, la parola pu\u00f2 riferirsi anche a oggetti non commestibili che hanno la forma di una torta, come pneumatici, saponi da bagno e rotelle di tabacco pressato.\nVariet\u00e0.\nEsiste una enorme variet\u00e0 di piatti chiamati con il prefisso \"b\u00e1nh\"."}
{"id": "6680316", "revid": "6923", "url": "https://it.wikipedia.org/wiki?curid=6680316", "title": "Ca\u0142ownia", "text": ""}
{"id": "6680317", "revid": "6923", "url": "https://it.wikipedia.org/wiki?curid=6680317", "title": "Cisse", "text": ""}
{"id": "6680319", "revid": "6923", "url": "https://it.wikipedia.org/wiki?curid=6680319", "title": "D\u0105bkowa Parowa", "text": ""}
{"id": "6680320", "revid": "6923", "url": "https://it.wikipedia.org/wiki?curid=6680320", "title": "Dziki B\u00f3r", "text": ""}
{"id": "6680321", "revid": "6923", "url": "https://it.wikipedia.org/wiki?curid=6680321", "title": "G\u00f3jsk", "text": ""}
{"id": "6680322", "revid": "6923", "url": "https://it.wikipedia.org/wiki?curid=6680322", "title": "Gorze\u0144", "text": ""}
{"id": "6680323", "revid": "6923", "url": "https://it.wikipedia.org/wiki?curid=6680323", "title": "Grabal", "text": ""}
{"id": "6680326", "revid": "6923", "url": "https://it.wikipedia.org/wiki?curid=6680326", "title": "Gr\u0105dy", "text": ""}
{"id": "6680343", "revid": "6923", "url": "https://it.wikipedia.org/wiki?curid=6680343", "title": "Gugo\u0142y", "text": ""}
{"id": "6680344", "revid": "6923", "url": "https://it.wikipedia.org/wiki?curid=6680344", "title": "Ja\u017awiny", "text": ""}
{"id": "6680345", "revid": "6923", "url": "https://it.wikipedia.org/wiki?curid=6680345", "title": "J\u00f3zefowo (Sierpc)", "text": ""}
{"id": "6680346", "revid": "6923", "url": "https://it.wikipedia.org/wiki?curid=6680346", "title": "Karlewo", "text": ""}
{"id": "6680347", "revid": "6923", "url": "https://it.wikipedia.org/wiki?curid=6680347", "title": "\u0141azy (Sierpc)", "text": ""}
{"id": "6680348", "revid": "6923", "url": "https://it.wikipedia.org/wiki?curid=6680348", "title": "Maluszyn", "text": ""}
{"id": "6680349", "revid": "6923", "url": "https://it.wikipedia.org/wiki?curid=6680349", "title": "Mierz\u0119cin", "text": ""}
{"id": "6680350", "revid": "6923", "url": "https://it.wikipedia.org/wiki?curid=6680350", "title": "Modrzewie (Masovia)", "text": ""}
{"id": "6680351", "revid": "1564499", "url": "https://it.wikipedia.org/wiki?curid=6680351", "title": "Crispignano", "text": ""}
{"id": "6680352", "revid": "6923", "url": "https://it.wikipedia.org/wiki?curid=6680352", "title": "Mo\u015bciska", "text": ""}
{"id": "6680353", "revid": "1793900", "url": "https://it.wikipedia.org/wiki?curid=6680353", "title": "Podlesie", "text": ""}
{"id": "6680354", "revid": "124123", "url": "https://it.wikipedia.org/wiki?curid=6680354", "title": "Mara Urbani", "text": " \u00c8 stata campionessa del mondo nella staffetta 3000 metri ai campionati mondiali de L'Aia 1996, con le compagne Marinella Canclini, Katia Colturi e Barbara Baldissera.\nHa rappresentato l'Italia ai Giochi olimpici di Lillehammer 1994 e Nagano 1998."}
{"id": "6680355", "revid": "6923", "url": "https://it.wikipedia.org/wiki?curid=6680355", "title": "S\u0142upia (Sierpc)", "text": ""}
{"id": "6680356", "revid": "6923", "url": "https://it.wikipedia.org/wiki?curid=6680356", "title": "Stara Wola", "text": ""}
{"id": "6680357", "revid": "6923", "url": "https://it.wikipedia.org/wiki?curid=6680357", "title": "Szczechowo", "text": ""}
{"id": "6680358", "revid": "1592097", "url": "https://it.wikipedia.org/wiki?curid=6680358", "title": "Lucien N Luciano", "text": ""}
{"id": "6680367", "revid": "599013", "url": "https://it.wikipedia.org/wiki?curid=6680367", "title": "Patrick Burner", "text": "Carriera.\nCresciuto nel settore giovanile del , esordisce in prima squadra l'8 dicembre 2016, nel corso della partita di Europa League vinta per 2-1 contro il , giocando da titolare l'intera partita.\nIl 25 settembre 2020 viene ceduto al , con cui firma un quadriennale.\nStatistiche.\nPresenze e reti nei club.\n\"Statistiche aggiornate al 11 gennaio 2021.\""}
{"id": "6680368", "revid": "124766625", "url": "https://it.wikipedia.org/wiki?curid=6680368", "title": "Orchestra Giovanile Italiana", "text": "L'OGI, Orchestra Giovanile Italiana, \u00e8 un'orchestra fondata da Piero Farulli all'interno della Scuola di Musica di Fiesole nel 1984, destinata ad accogliere giovani musicisti di un'et\u00e0 compresa tra i 18 e i 27 anni.\nStoria.\nL\"'Orchestra del perfezionamento\".\nPiero Farulli aveva istituito nel 1974 la Scuola di Musica di Fiesole, la cui filosofia verteva su quattro punti fondamentali: aprire il mondo della musica alle fasce d'et\u00e0 allora escluse dalla didattica musicale dei conservatori, e cio\u00e8 i bambini, gli adulti e gli anziani; rendere la musica patrimonio comune della comunit\u00e0; adoperarsi per non lasciare la musica disgiunta dalle altre espressioni culturali; non offrire un'educazione esclusivamente solistica agli allievi, cos\u00ec che, suonando insieme, potessero educarsi alla concordia e all'armonia non solo musicale. \nQuest'ultima componente venne potenziata a partire dal 1978, quando Farulli e Riccardo Muti, allora direttore del Maggio Musicale Fiorentino, assistendo alle audizioni d'orchestra, constatarono che i musicisti italiani erano del tutto impreparati. Insieme si rammaricarono che nelle orchestre italiane la percentuale dei musicisti stranieri fosse molto elevata, e che pochissimi orchestrali italiani fossero presenti all'estero. Farulli decise di aprire dei corsi di perfezionamento orchestrale (dal 1980), che offrissero una specifica preparazione, diversa sia dalla pratica solistica sia da quella cameristica, da tenersi in sinergia con il Maggio fiorentino, e dapprima rivolti solo agli archi. Tali corsi si concludevano con un concerto all'interno dell\"'Estate Fiesolana\" (il primo fu diretto da Massimo de Bernart e molti furono affidati a Piero Bellugi), e furono salutati da Claudio Abbado, Mstislav Rostropovi\u010d e Muti come i primi esempi pratici del concetto di \"musica d'insieme\". Proprio Muti diresse una prova per la fine del corso del 1981, quando si aprirono le iscrizioni anche ai fiati. All'interno della scuola, l\u2019\"orchestra del perfezionamento\" venne presto ribattezzata \"Giovani Strumentisti Italiani\".\nFondazione.\nNella primavera del 1983 la European Community Youth Orchestra fu ospite a Venezia per l\"'Anno Europeo della Musica\" e la sua dirigente Joy Bryer si rammaric\u00f2 pubblicamente dell'inesistenza di un'orchestra giovanile nazionale italiana. Farulli, quasi sentendo le parole di Bryer come una sfida, decise di rendere i \"Giovani Strumentisti Italiani\" una effettiva \"Orchestra Giovanile Italiana\", e organizz\u00f2 debutti alla Scala, al San Carlo e all'Universit\u00e0 di Roma nell'estate dello stesso anno, dove Bellugi diresse musiche di Boccherini, Haydn e l'impegnativo \"Concerto per orchestra\" di Bart\u00f3k. \nNel 1984 l'orchestra fu parte integrante del programma estivo della scuola, e fu diretta da Bellugi, con Angelo Faja e Vinko Globokar tra i preparatori dei fiati. Il concerto finale si svolse a Montecampione diretto da Eliahu Inbal, con un successo tale da richiedere un'organizzazione diversa: dal 1985 l'orchestra si apr\u00ec ai cittadini europei e pass\u00f2 da attivit\u00e0 scolastica a vera orchestra di alto livello giovanile, i cui membri non avrebbero potuto mantenere il loro posto per pi\u00f9 di tre anni onde lasciare spazio a nuovi membri. \nDa allora, e dopo un trionfale concerto con Riccardo Muti al Teatro Morlacchi di Perugia, dove si eseguirono la \"Jupiter\" di Mozart e la sinfonia \"Primavera\" di Robert Schumann, l'orchestra, finora ospitata a Villa Rasponi, si trasfer\u00ec a Villa La Torraccia e si adoper\u00f2 in numerose produzioni. Nel 1987 esegu\u00ec \"L'occasione fa il ladro\" di Rossini al Rossini Opera Festival con la direzione di Salvatore Accardo, e apr\u00ec l' \"Estate Fiesolana\" l'8 giugno, con un concerto nel Salone dei Cinquecento in cui Krzysztof Penderecki diresse, con Accardo solista, il suo \"Concerto per violino\", abbinato alla Sesta sinfonia di \u0160ostakovi\u010d: l'esecuzione fu registrata dall'etichetta Nuova Era.\nEspansione.\nNel 1988 l'OGI, diretta da Bellugi, fece il suo primo \"tour\" europeo toccando il Concertgebouw di Amsterdam, Radio France a Parigi, il Belgio e il Festival di Edimburgo: per l'occasione Sylvano Bussotti compose appositamente per l'orchestra \"A Fiesole un poema giovanile\". Tra il 1988 e il 1991 l'orchestra \u00e8 ospitata dal comune di Rosignano Marittimo a Castiglioncello e durante l'estate svolge \"stages\" anche all'Accademia Filarmonica di Trento. Nell'agosto del '91 viene invitata al Teatro di Francoforte sul Meno dove il direttore Diego Masson dirige \"Bergkristall\" di Bussotti e la \"Alpensinfonie\" di Strauss. Nel 1991, Piero Bellugi viene sostituito da Angelo Faja come direttore-docente, e da allora l'orchestra inizia un fruttuoso sodalizio con Carlo Maria Giulini, che aiuta l'OGI a guadagnarsi sempre pi\u00f9 prestigio internazionale. Dal 1994 Giuseppe Sinopoli dirige molti progetti (il primo fu l'esecuzione di tutte le opere orchestrali di Franz Liszt), in un rapporto artistico che si interromper\u00e0 solo con la sua morte nel 2001 (a lui verr\u00e0 intitolata la sala prove dell'OGI a Villa La Torraccia). Negli anni '90 ha frequenti contatti con l'OGI anche Luciano Berio. Dal 1996 la sede degli \"stages\" estivi diventa Aosta, dove nel '97 l'OGI inaugura il festival \"Aosta Classica\". Dal 2000, l'OGI inizia una collaborazione con l'Orchestra della Toscana (ORT), e nello stesso anno esegue al Berliner Festspiele (nel Konzerthaus) la prima assoluta di \"Studio da \u00abL'elogio della lentezza\u00bb\" di Giorgio Battistelli, con la direzione di Daniele Gatti. Ancora nel 2000 Nicola Paszkowski sostituisce Angelo Faja come direttore-docente. Nel 2001 Gabriele Ferro inizia una serie di progetti che lo porteranno alla guida di \"tourn\u00e9e\" internazionali con l'orchestra, in Germania (dove si esegue il \"Concerto per flauto\" di Petrassi con Giampaolo Pretto solista), in Sud America (nel 2004, con un programma di musiche di Brahms: la Quarta sinfonia e il Concerto per violino con Accardo solista), e sul Baltico (nel 2007). Nel giugno del 2002, Claudio Abbado fa un seminario con i ragazzi, incentrato sulla Terza sinfonia di Brahms, e l'orchestra, tramite la Fondazione Scuola di Musica di Fiesole, ottiene finanziamenti europei e regionali che implementano la sua natura di orchestra giovanile \"nazionale\". Nel 2004, per il suo ventennale, l'OGI viene insignita del Premio Abbiati. Dal 2007 Riccardo Muti riprende i suoi contatti con l'OGI gemellandola con la sua Orchestra Cherubini per gli spettacoli del Festival di Ravenna. Dal 2012 Giampaolo Pretto assume la carica di direttore-docente mentre Andrea Lucchesini, direttore artistico dal 2008 al 2016, crea il Festival estivo di musica da camera \"Spazi Armonici\", che propone concerti degli \"ensemble\" cameristici dell\u2019OGI con artisti di chiara fama quali Giuliano Carmignola, Pietro De Maria, Lorenza Borrani, Marco Pierobon, Danusha Waskiewicz, Elisso Virsaladze, Cristina Zavalloni; compositori \"in residence\" del Festival sono stati Betty Olivero, Giorgio Battistelli e Louis Andriessen. Nel 2013, l'OGI, diretta da Pascal Roph\u00e9, accompagna il nuovo pezzo di Silvia Colasanti, \"Responsorium\", al Festival Young Euro Classic: la composizione vince la competizione European Composer Award. Dal 2016 l'OGI \u00e8 il complesso strumentale del corso di direzione d'orchestra di Daniele Gatti all'Accademia Chigiana di Siena. Nel 2016, l'Orchestra \u00e8 stata al centro del film documentario \"Primo movimento\" di Francesco Matera e Lorenzo Scoles, prodotto da Fabio Mancini e Angela Del Vecchio per la RAI, che lo ha distribuito nel 2017: il film segue le prove con il direttore-docente Gianpaolo Pretto e alcune esibizioni, tra cui i concerti nell'Auditorium RAI di Torino con Andris Poga (con l'esecuzione della \"Quinta sinfonia\" di Gustav Mahler), al Teatro Dal Verme di Milano con Pretto direttore e Lucchesini pianista (Concerto KV 491 di Mozart e Terzo concerto di Beethoven), al Nuovo Teatro dell'Opera di Firenze con Pretto (\"Aus Italien\" di Strauss, \"Pini di Roma\" di Respighi), nella Sala Santa Cecilia del Parco della Musica di Roma con John Axelrod (con ancora \"Aus Italien\" e \"Pini\" e col \"Capriccio italiano\" di \u010cajkovskij).\nL'OGI oggi.\nL'OGI \u00e8 il pi\u00f9 alto degli \"ensemble\" della Scuola di Musica di Fiesole, quello che educa al maggiore grado di professionalit\u00e0 musicale. Gli iscritti partecipano a un corso specialistico annuale di effettiva preparazione al professionismo orchestrale, che prevede un esame finale. Dopo l'esperienza in OGI gli allievi possono venire segnalati nelle audizioni per le orchestre professionali. I concerti finali sono insieme il \"saggio\" di fine corso e un'ulteriore occasione di affinamento stilistico con gli esperti direttori coinvolti. La natura di orchestra \"giovanile\" impone agli allievi di non avere pi\u00f9 di 27 anni, ed ogni anno le audizioni permettono a nuovi giovani musicisti di entrare a far parte della compagine."}
{"id": "6680369", "revid": "72396", "url": "https://it.wikipedia.org/wiki?curid=6680369", "title": "Breakthrough Energy Coalition", "text": "Breakthrough Energy Coalition \u00e8 un gruppo mondiale di 28 investitori ad alto patrimonio provenienti da 10 nazioni che si impegnano ad investire in imprese emergenti coinvolte nel settore dell'\"energia pulita\" con l'iniziativa di Mission Innovation annunciata nel 2015 alla XXI Conferenza delle Parti dell'UNFCCC, conferenza delle nazioni unite sul cambiamento climatico.\nMembri.\nIl gruppo \u00e8 guidato da Bill Gates, che annunci\u00f2 un investimento di 2 miliardi di dollari, e include:"}
{"id": "6680386", "revid": "767487", "url": "https://it.wikipedia.org/wiki?curid=6680386", "title": "Roller Coaster DataBase", "text": "Il Roller Coaster DataBase (RCDB, letteralmente \"database di montagne russe\") \u00e8 un database di montagne russe e parchi di divertimento. Il sito \u00e8 stato creato nel 1996 da Duane Marden e conta pi\u00f9 di 9700 montagne russe e 4700 parchi di divertimento.\nStoria.\nRCDB \u00e8 stato creato nel 1996 da Duane Marden, un programmatore di Brookfield.\nContenuti.\nOgni voce su una montagna russa include le seguenti informazioni: parco di divertimenti di appartenenza, tipo, stato (operativa, non operativa o defunta), data di apertura, modello, costo, capacit\u00e0, lunghezza della prima discesa e lunghezza totale del tracciato, altezza massima, numero di inversioni, velocit\u00e0 di punta, durata, angolo di inclinazione verticale massima, treni ed altri dati. Le pagine possono anche contenere foto e/o comunicati stampa, contributi per mano di appassionati o semplici visitatori.\nIl sito prevede anche a stilare delle classifiche di montagne russe, tra cui un elenco di quelle pi\u00f9 alte, veloci, lunghe, con il maggior numero di inversioni, ecc. Ogni voce sulle montagne russe si collega a una pagina che elenca tutte le montagne russe del parco di appartenenza, passate e presenti, che include anche una breve storia e dei collegamenti ai fan site principali.\nLingue.\nIl sito \u00e8 disponibile in dieci lingue: inglese, tedesco, francese, spagnolo, neerlandese, portoghese, italiano, svedese, giapponese e cinese semplificato."}
{"id": "6680389", "revid": "767487", "url": "https://it.wikipedia.org/wiki?curid=6680389", "title": "Cucina aragonese", "text": "La cucina aragonese \u00e8 la cucina della comunit\u00e0 autonoma di Aragona in Spagna. \u00c8 influenzata dal nord montano e dall'est mediterraneo.\nTeodoro Bardaj\u00ed \u00e8 stato considerato come il principale teorico e ricercatore sulla cucina aragonese durante buona parte del XX secolo.\nVini.\nI vini di aragona con Denominaciones de Origen (denominazione di origine):\nVini di Aragona con denominazione: Vinos de la Tierra:\nVengono prodotti anche spumanti come la cava, moscato, rataf\u00eda e pachar\u00e1n.\nAltri prodotti D.O..\nAltri prodotti con Denominaciones de Origen (denominazione di origine):"}
{"id": "6680393", "revid": "1554815", "url": "https://it.wikipedia.org/wiki?curid=6680393", "title": "RCDB", "text": ""}
{"id": "6680395", "revid": "767487", "url": "https://it.wikipedia.org/wiki?curid=6680395", "title": "Gerlikon", "text": "Gerlikon \u00e8 una frazione del comune svizzero di Frauenfeld, nel Canton Turgovia (distretto di Frauenfeld).\nStoria.\nGi\u00e0 comune autonomo (\"Ortsgemeinde\") che comprendeva anche le frazioni di Bewangen, Hungersb\u00fchl e Teuschen, nel 1998 \u00e8 stato accorpato al comune di Frauenfeld assieme alle localit\u00e0 di Sch\u00f6nenhof e Zelgli, gi\u00e0 frazioni del comune soppresso di Oberwil.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6680406", "revid": "767487", "url": "https://it.wikipedia.org/wiki?curid=6680406", "title": "Langdorf (Frauenfeld)", "text": "Langdorf \u00e8 una frazione del comune svizzero di Frauenfeld, nel Canton Turgovia (distretto di Frauenfeld).\nStoria.\nGi\u00e0 comune autonomo (\"Ortsgemeinde\"), nel 1919 \u00e8 stato accorpato al comune di Frauenfeld assieme agli altri comuni soppressi di Herten, Horgenbach, Huben e Kurzdorf.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6680409", "revid": "447535", "url": "https://it.wikipedia.org/wiki?curid=6680409", "title": "Giovannino Agnelli", "text": ""}
{"id": "6680410", "revid": "122400353", "url": "https://it.wikipedia.org/wiki?curid=6680410", "title": "Houthaven", "text": "Houthaven \u00e8 un quartiere della citt\u00e0 di Amsterdam, nei Paesi Bassi. Letteralmente il nome significa 'porto di legno', Ad Houthaven c'\u00e8 l'omonimo porto situato lungo il fiume e lago IJ.\n\u00c8 circondato da una diga dalla parte di IJ a nord e da Spaarndammerbuurt a sud.\n\u00c8 attualmente usato per lo pi\u00f9 da chiatte, ma ora ci sono dei piani per cambiare radicalmente la zona costruendo nuove aree residenziali su 7 isole artificiali.\nStoria.\nLo Houthaven \u00e8 stato scavato nel 1876,insieme al Canale del Mare del Nord. Fu il primo porto ad Amsterdam a essere recuperato al mare (i precedenti esistevano su acque esistenti). Il suo scopo era di trasbordare e stoccare il legname.\nQuando il trasporto di legname passo su gomma parti del porto furono adibite ad altri scopi a partire dal 1945.\nRimase solo il Minervahaven per il trasporto di legname e l'industria del legno fu rilocalizzata l\u00ec ma le attivit\u00e0 del porto decrementarono."}
{"id": "6680412", "revid": "547034", "url": "https://it.wikipedia.org/wiki?curid=6680412", "title": "Pugnaces Britanniae", "text": "I Pugnaces Britanniae, lett. \"Combattivi britannici\", erano una razza canina ora estinta diffusa nelle Isole britanniche al tempo dell'Impero romano. Selezionata dai Celti, la razza era molto apprezzata dai romani per le \"Venationes\".&lt;br&gt;\n\u00c8 ad oggi oggetto di discussione quale fosse l'aspetto dei \"Pugnaces\": taluni cinofili sostengono si trattasse di una razza molossoide antenata dell'attuale mastiff, tal'altri ritengono invece si trattasse di cani del tipo levriero affatto dissimili dall'odierno Irish wolfhound.\nIl confronto delle fonti.\nLa teoria secondo la quale i \"Pugnaces\" furono una razza molossoide autoctona delle Isole britanniche origin\u00f2 nell'ambiente cinofilo inglese nel corso del XIX secolo e venne \"canonizzata\" nel volume \"The history of the mastiff\" di MB Wynn, segretario del \"Mastiff Club\" ed egli stesso noto allevatore di mastini. Wynn sostenne la tesi che i \"Pugnaces\" fossero grossi bulldog dai quali sarebbero discesi, per tramite d'incroci con altre razze molossoidi d'importazione romana (fond. il Cane Molosso vero e proprio), i moderni mastiff e bulldog.\nL'analisi delle fonti storiche rende per\u00f2 arduo supportare le argomentazioni di Wynn e dei suoi predecessori (es. J Wilson).&lt;br&gt;\nAnzitutto, le testimonianze letterarie ed archeologiche relative alle razze canine selezionate dai Celti, il ceppo etnico dei Britanni ai quali i Romani strapparono le Isole britanniche, attestano la preferenza di questo popolo per razze s\u00ec di grandi dimensioni ma non espressamente del tipo mollosoide. Gi\u00e0 al Sacco di Delfi (279 a.C.), i Celti impiegavano, anche in battaglia, cani di grandi dimensioni. Caio Giulio Cesare menziona questi cani nel \"De bello gallico\", due secoli dopo, seppur non faccia riferimento all'impiego da parte dei Britanni di cani da guerra quando descrive le spedizioni britanniche del 55-54 a.C..\nLe fonti storiche relative ai cani impiegati dai celti stanziati in Britannia datano all'epoca dell'Impero romano.&lt;br&gt;\n\u00c8 per primo Grazio Falisco a tessere le lodi del cane britannico nel suo \"Cynegeticon\", un'opera panegirica dedicata alla pratica venatoria:\nFonti celtiche coeva, tre poemi appartenenti al c.d. \"Ciclo dell'Ulster\" (spec. \"Sc\u00e9la Muicce Maic Dath\u00f3\", \"T\u00e1in B\u00f3 C\u00faailnge\" e \"T\u00e1in B\u00f3 Flidaise\"), confermano l'abitudine dei Celti (in questo caso specifico i Gaeli d'Irlanda) di scendere in battaglia accompagnati dai loro cani da caccia.\nNel I secolo, il geografo greco Strabone riporta l'uso romano di importare dalla Britannia i cani ivi impiegati dai Celti per la guerra e riutilizzati a Roma nelle \"Venationes\". Nel medesimo periodo, Publio Cornelio Tacito conferma che i cani figurano, insieme a grano, pellame, armenti, ferro, argento e schiavi, tra le principali merci esportate dalla Britannia: il romano parla espressamente di cani da caccia dalla particolare intelligenza confermando la vocazione venatoria della razza britannica come Falisco e Strabone.&lt;br&gt;\nNel III secolo, \u00e8 il poeta Marco Aurelio Olimpio Nemesiano a definire i cani britannici \"rapidi ed adatti alla caccia\". Un secolo dopo, a Roma i cani britannici sono ancora impiegati nelle \"Venationes\": nel 391 lo scrittore Quinto Aurelio Simmaco ricevette in dono sette di questi cani, ora definiti \"Canes Scotici\", che si esibirono nei giochi dedicati alle fiere contro orsi e leoni e \"tutta Roma li vide [combattere] con meraviglia\". Il contemporaneo Claudio Claudiano conferma la capacit\u00e0 dei cani britannici di abbattere prede di grandi dimensioni.\nLe antiche testimonianze figurative confermano i dati letterari circa la linea aggraziata e la vocazione venatoria dei cani britannici.&lt;br&gt;\nNelle arti figurative celtiche, il cane \u00e8 solitamente raffigurato con forme allungate, molto lontane dal archetipo molossoide. Molto importanti in questo senso i ritrovamenti di numerose statue di cani presso il tempio del dio Nodens a Lydney (Gloucestershire), tutti con fogge di levrieri.\nLa tesi della derivazione molossoide dei \"Pugnaces\" introdotta da Wynn trov\u00f2 comunque un fertile uditorio nell'ambiente cinofilo anglosassone. Al principio del XX secolo, Leighton sostenne che cani di tipo molossoide provenienti dal Medioriente furono tradotti in Britannia dai mercanti fenici nel VI secolo a.C. (tesi questa che lo stesso Wynn si era limitato a presentare come ipotetica), originando i \"Pugnaces\" intesi come diretti progenitori molossoidi del Mastiff e del Bulldog. La medesima fonte confermava l'esistenza gi\u00e0 al tempo dei Romani, nella sola Irlanda, di una razza di cani giganti del tipo levriero molto amata dai Celti e dalla quale deriverebbe direttamente l'Irish Wolfhound.&lt;br&gt;\nNelle recenti pubblicazioni cinofile che difendono la tesi dei \"Pugnaces\" molossoidi si tende oltretutto a riportare in auge la del tutto infondata credenza che, in epoca romana, stanziasse in Britannia un ufficiale incaricato di selezionare (forse allevare) mastiff-bulldog da inviare a Roma per gli spettacoli circensi, il \"Procurator Cynegii\", gi\u00e0 smentita dallo stesso Wynn in quanto basata sulla mala-traduzione della \"Notitia dignitatum\" da parte dell'umanista austriaco Wolfgang Lazius (1514-1565) prima e dall'inglese William Camden (1551-1623) poi."}
{"id": "6680413", "revid": "767487", "url": "https://it.wikipedia.org/wiki?curid=6680413", "title": "Kurzdorf", "text": "Kurzdorf \u00e8 una frazione del comune svizzero di Frauenfeld, nel Canton Turgovia (distretto di Frauenfeld).\nStoria.\nGi\u00e0 comune autonomo (\"Ortsgemeinde\"), nel 1919 \u00e8 stato accorpato al comune di Frauenfeld assieme agli altri comuni soppressi di Herten, Horgenbach, Huben e Langdorf.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6680414", "revid": "1784492", "url": "https://it.wikipedia.org/wiki?curid=6680414", "title": "Pepe Reyes Cup 2017", "text": "La 17\u00aa edizione della Pepe Reyes Cup si \u00e8 svolta il 24 settembre 2017 al Victoria Stadium di Gibilterra tra l', vincitrice della Premier Division 2016-2017 (Gibilterra) della Rock Cup 2016-2017, e il , secondo classificato in campionato."}
{"id": "6680415", "revid": "76963", "url": "https://it.wikipedia.org/wiki?curid=6680415", "title": "Orazio Ludovisi, I duca di Fiano", "text": "Biografia.\nI primi anni.\nOrazio Ludovisi nacque a Bologna nel 1561, figlio del conte Pompeo Ludovisi e di sua moglie, Camilla Bianchini. Rampollo di una delle principali casate aristocratiche bolognesi, venne avviato alla carriera amministrativa nella citt\u00e0 natale ottenendo nel 1590 e nel 1595 di essere compreso nel Consiglio degli Anziani, e la carica di gonfaloniere nel 1611 e nel 1617. Fu infine senatore a Bologna nel 1618.\nDopo la morte del padre e quella successiva del fratello Girolamo (defunto nel 1591 senza eredi), Orazio si ritrov\u00f2 erede dei feudi di Samoggia e Tiola su cui poggiava il titolo di conte.\nL'elezione di Gregorio XV ed il consolidamento della propria casata.\nInfluente nella sua vita e nelle fortune della sua casata, ad ogni modo, fu l'elezione nel 1621 di suo fratello Alessandro al soglio pontificio col nome di Gregorio XV. Nel marzo del 1621, a breve distanza dall'elezione di suo fratello, venne nominato da quest'ultimo prefetto sovrintendente delle fortezze militari di Perugia, Ancona, Ascoli e del governatorato di Benevento, cariche che giunsero a fruttargli un notevole patrimonio d'entrate annue. L'11 marzo di quello stesso anno venne nominato \"governatore generale delle armi e di tutte le milizie di Santa Romana Chiesa\". Dopo che il fratello ebbe raggiunto il soglio pontificio, prese la decisione di trasferirsi a Roma con la moglie ed i figli giungendo il 12 marzo 1621 a Bracciano e poi accolto alle porte di Roma da due cardinali inviati appositamente dal fratello pontefice che lo scortarono sino ai propri alloggi a Palazzo Orsini presso Campo de' Fiori. Il 17 marzo prest\u00f2 giuramento come militare e comandante supremo dell'esercito pontificio.\nMalgrado gli onori militari ricevuti, il Ludovisi non oper\u00f2 mai sul campo in quanto, quando pure Gregorio XV decise nel giugno dell'anno della sua elezione di arruolare un reggimento di mercenari tedeschi per venire in aiuto alle truppe imperiali impegnate nella prima fase della Guerra dei Trent'anni, comandante del contingente venne nominato Pietro Aldobrandini, figlio del generale Giovanni Francesco che gi\u00e0 aveva combattuto per il papa contro gli imperiali. La necessit\u00e0 di mantenere Orazio a Roma era dovuta anche al fatto che a lui era affidata la prosecuzione della casata e suo fratello papa per primo era intenzionato a garantirgli innanzitutto un feudo: venne prescelto quello di Fiano che gli Sforza di Santa Fiora avevano acquistato all'inizio del XVII secolo e che erano intenzionati ora a venderlo, ma sul quale pure si trovarono a mercanteggiare i Borghese. Pur di strappare a questi ultimi il ricco feudo e ribadire la potenza del pontefice e della sua casata, il titolo e le terre feudali ad esso annesse vennero pagate la straordinaria cifra di 220.000 scudi.\nSua figlia Ippolita spos\u00f2, come da accordi, Giorgio Aldobrandini, primogenito del nobile casato romano, apponendovi una dote di 100.000 scudi che vennero in gran parte finanziati col debito pubblico pontificio. Il matrimonio tra i due venne celebrato il 25 aprile 1621 nella Cappella Sistina alla presenza del pontefice.\nGli incarichi miliari e la missione in Valtellina.\nFu dal 1622 che il Ludovisi inizi\u00f2 seriamente ad occuparsi dei provvedimenti militari che la sua carica gli imponeva, riorganizzando i compartimenti militari territoriali e promuovendo una nuova edizione dei regolamenti per tutte le milizie (in totale 60.170 fanti e circa 6000 cavalieri). Sempre nel 1622 ottenne da Gregorio XV il permesso di guidare un corpo di spedizione militare inviato a combattere in Valtellina, nell'unico episodio italiano della Guerra dei Trent'anni: i cattolici locali, liberatisi dal secolare dominio dei Grigioni nel 1620 con l'aiuto dei soldati spagnoli, avevano dovuto ritornare nel 1621 sotto il dominio svizzero in virt\u00f9 del Trattato di Madrid, per placare i disaccordi sorti con la Francia. Malgrado queste disposizioni il trattato non era mai stato effettivamente messo in pratica e gli spagnoli continuavano a detenere il pieno controllo dell'area. Per evitare lo scoppio di nuovi conflitti, venne chiesto al pontefice di mediare e Gregorio XV dispose che i forti sarebbero stati dati in affidamento alle truppe pontificie che avrebbero provveduto gradualmente al loro smantellamento. A capo di queste operazioni venne posto proprio Orazio il quale diede al fratello alcune istruzioni da rispettare tassativamente: in quanto comandante pontificio avrebbe dovuto prendere contatti e mantenere ottimi rapporti con G\u00f3mez Su\u00e1rez de Figueroa y C\u00f3rdoba, governatore spagnolo del Ducato di Milano; mantenere buoni rapporti coi rappresentanti della Valtellina; non intervenire in questioni politiche locali; vigilare sulla disciplina dei soldati.\nIl 5 aprile 1623, Orazio lasci\u00f2 Roma accompagnato dai generali Giovanni Antonio Orsini, Federico Savelli e Pierfrancesco Colonna, imbarcandosi poi a Civitavecchia e giungendo successivamente al porto di Genova da dove, il 27 aprile, giunse a Milano per preparare adeguatamente l'ingresso delle armate pontificie in Valtellina di modo che tale operazione non sembrasse un'invasione, ma nel contempo per far mantenere una forte impronta cattolica a tutto il territorio, dato che la minaccia del ritorno sotto il governo dei Grigioni protestanti avrebbe potuto capovolgere i delicati sforzi compiuti anche a livello diplomatico.\nLe operazioni ad ogni modo incontrarono da subito numerose difficolt\u00e0: \"in primis\" la scarsa collaborazione del governatore spagnolo di Milano e poi gli alti costi del mantenimento delle truppe pontificie cos\u00ec lontane dai confini di Roma, presagendo quindi l'enorme pericolo del lasciare i militari senza stipendio in terra straniera dove facilmente avrebbero potuto compiere razzie a danno della popolazione e dell'immagine della chiesa stessa.\nNel giugno del 1623, ad ogni modo, l'operazione di occupazione di tutti i forti poteva dirsi conclusa ed il Ludovisi cedette il comando del resto delle operazioni a Niccol\u00f2 Guidi di Bagno, suo luogotenente, tornando a Roma presso il fratello, passando per Bologna. Il suo arrivo nella Citt\u00e0 Eterna venne festeggiato il 30 giugno, seguito dal luttuoso evento della morte del pontefice l'8 luglio di quello stesso anno.\nOrazio mor\u00ec a Roma nel novembre dell'anno successivo.\nMatrimonio e figli.\nOrazio spos\u00f2 Lavinia Albergati dalla quale ebbe i seguenti figli:"}
{"id": "6680437", "revid": "143542", "url": "https://it.wikipedia.org/wiki?curid=6680437", "title": "Grazie dei fiori bis", "text": "Grazie dei fiori bis \u00e8 un brano musicale di Renzo Arbore e Nino Frassica del 1988.\nScritto da Arbore e musicato da Claudio Mattone, era stato inizialmente pensato per il Festival di Sanremo 1986, ma lo stesso Arbore prefer\u00ec poi portare \"Il clarinetto\", che si classificher\u00e0 al secondo posto della manifestazione.\nLa canzone, che allude ironicamente a \"Grazie dei fiori\" di Nilla Pizzi, \u00e8 diventata nota perch\u00e9 eseguita da Arbore e Frassica all'interno della trasmissione televisiva \"Indietro tutta!\" in concomitanza con l'inizio del Festival di Sanremo 1988. Insieme alle altre canzoni proposte nella trasmissione, il brano \u00e8 stato quindi inserito nell'album \"Discao Meravigliao\", pubblicato nello stesso anno."}
{"id": "6680438", "revid": "767487", "url": "https://it.wikipedia.org/wiki?curid=6680438", "title": "Herten (Frauenfeld)", "text": "Herten \u00e8 una frazione del comune svizzero di Frauenfeld, nel Canton Turgovia (distretto di Frauenfeld).\nStoria.\nGi\u00e0 comune autonomo (\"Ortsgemeinde\") che comprendeva anche le frazioni di Ergeten, Griesen, Hub e Oberherten, nel 1919 \u00e8 stato accorpato al comune di Frauenfeld assieme agli altri comuni soppressi di Horgenbach, Huben, Kurzdorf e Langdorf.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6680439", "revid": "999533", "url": "https://it.wikipedia.org/wiki?curid=6680439", "title": "Maro Engel", "text": "Carriera.\nInizi.\nDopo aver esordito nei Kart nel 1998, ed averci corso fino al 2000, il tedesco ha debuttato nelle monoposto nel 2001 in Formula BMW Junior, finendo terzo in campionato. Dopo varie stagioni senza risultati di rilievo in F. BMW ADAC, F3 Euro Series, F3 tedesca, F. 3000 Italia, ha militato due stagioni nella F3 inglese giungendo 2\u00ba nella stagione 2007.\nDTM.\nDal 2008 al 2011 disputa 4 stagioni nel DTM, senza per\u00f2 mai ottenere risultati di rilievo e classificandosi al 12\u00ba posto nel 2009 come miglior risultato. Nella stagione 2017 torna nella categoria ed ottiene la sua prima vittoria a Mosca ma nonostante ci\u00f2 a fine anno risulta 15\u00ba in classifica generale.\nSupercar Car Championship.\nNel 2013 partecipa al campionato delle V8 Supercars, ma senza ottenere risultati di rilievo.\nFormula E.\n2016-2017.\nNel 2016 viene assunto dalla Venturi Grand Prix per disputare la stagione 2016-2017 della Formula E. La vettura per\u00f2 si dimostra poco competitiva e il tedesco ottenne come miglior risultato un 5\u00ba posto a Monte Carlo (in qualifica un secondo posto a Citt\u00e0 del Messico) oltre ad altri due 9\u00ba posti a Hong Kong e a Berlino. Non riesce a prendere parte all'E-Prix di Parigi a causa della concomitanza con il DTM. A fine stagione sar\u00e0 17\u00ba con 16 punti conquistati.\n2017-2018.\nNella sua seconda stagione in Formula E rimane accasato al team monegasco, venendo affiancato dall'italiano Edoardo Mortara.\nLa prima parte di stagione si rivela avara di risultati, con un solo settimo posto nelle prime 4 gare. Durante la stagione invece le cose migliorano, con diversi piazzamenti a punti, tra cui il 4\u00b0 posto a Parigi e il dodicesimo posto in classifica generale."}
{"id": "6680440", "revid": "1104133", "url": "https://it.wikipedia.org/wiki?curid=6680440", "title": "Maldito", "text": "Maldito \u00e8 un singolo del cantante italiano Nesli, pubblicato l'8 dicembre 2017 in anticipazione del nuovo album di inediti di prossima uscita.\nDescrizione.\nIl brano, scritto dallo stesso Nesli e prodotto da Brando, rappresenta una svolta e una sorta di nuovo inizio nella carriera del cantautore.\nA proposito della canzone, Nesli ha dichiarato:\nVideo musicale.\nIl video ufficiale \u00e8 stato pubblicato il 12 dicembre sul canale VEVO ufficiale dell'artista. Il videoclip \u00e8 diretto da Luca Tartaglia e ha come operatori Gabriele Villa e Morris Bragazzi.\nTracce.\nDownload digitale\nEsibizioni.\nL\u2019esibizione live del brano \u00e8 stata eseguita in anteprima in due show case a fine novembre all\u2019Orion di Roma e al Fabrique di Milano."}
{"id": "6680441", "revid": "585241", "url": "https://it.wikipedia.org/wiki?curid=6680441", "title": "Cacao meravigliao", "text": ""}
{"id": "6680443", "revid": "767487", "url": "https://it.wikipedia.org/wiki?curid=6680443", "title": "Horgenbach", "text": "Horgenbach \u00e8 una frazione del comune svizzero di Frauenfeld, nel Canton Turgovia (distretto di Frauenfeld).\nStoria.\nGi\u00e0 comune autonomo (\"Ortsgemeinde\") che comprendeva anche le frazioni di Erzenholz e Osterhalden, nel 1919 \u00e8 stato accorpato al comune di Frauenfeld assieme agli altri comuni soppressi di Herten, Huben, Kurzdorf e Langdorf.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6680444", "revid": "6923", "url": "https://it.wikipedia.org/wiki?curid=6680444", "title": "Strike the Blood", "text": " \u00e8 una serie di light novel giapponese scritta da Gakuto Mikumo e disegnata da Manyako. La serie \u00e8 stata adattata a manga e serializzata nel giugno del 2012 dall'editore ASCII Media Works sulla rivista \"Dengeki Daioh\". Il manga \u00e8 stato adattato da Silver Link e da Connect a serie animata, trasmessa in Giappone tra il 4 ottobre del 2013 e il 28 marzo del 2014. Una serie OAV intitolata \"Strike the Blood II\" \u00e8 stata distribuita in quattro volumi tra il novembre del 2016 e il maggio del 2017. Una terza serie intitolata \"Strike the Blood III\" \u00e8 stata rilasciata tra il dicembre del 2018 e il settembre del 2019. Una quarta serie serie intitolata \"Strike the Blood IV\" \u00e8 stata rilasciata nel aprile del 2020 e giugno 2021. Una quinta serie intitolata \"Strike the Blood Final\" \u00e8 stata annunciata.\nTrama.\nLa storia segue le avventure di Kojou Akatsuki, un vampiro frequentante la scuola superiore, schietto nel mostrare i suoi poteri a gli altri, e Yukina Himeragi, una giovane sciamana guerriera dell'organizzazione del Re Leone, incaricata di tenere d'occhio il vampiro, in quanto si tratta del Quarto Progenitore, ovvero uno dei quattro vampiri pi\u00f9 potenti del mondo e la sua esistenza stessa potrebbe incrinare l'equilibrio mondiale stabilito dagli altri tre progenitori. Le vicende si svolgono soprattutto nel distretto dei demoni nella citt\u00e0 di Itogami, un'isola artificiale al largo delle coste del Giappone dove vivono molte specie soprannaturali oltre agli umani. Kojou e Yukina stringono amicizie con altre persone cos\u00ec come si ritrovano anche ad affrontare situazioni molto pericolose, durante le quali Kojou dovr\u00e0 sempre prendere pi\u00f9 consapevolezza del suo potere e di dover liberare e controllare i suoi potentissimi famigli.\nMedia.\nLight novel.\n\"Strike the Blood\" \u00e8 una serie di light novel scritta da Gakuto Mikumo e disegnata da Manyako. ASCII Media Works ne ha iniziato la pubblicazione il 10 maggio 2011.\nManga.\nIl manga \u00e8 stato serializzato nel giugno del 2012 dall'editore ASCII Media Works sulla rivista \"Dengeki Daioh\". Il primo volume \"tank\u014dbon\" \u00e8 stato pubblicato il 15 dicembre 2012.\nAnime.\nL'adattamento anime \u00e8 stato prodotto da Silver Link e Connect, il direttore della serie \u00e8 Hideyo Yamamoto con la supervisione dei testi di Hiroyuki Yoshino e il design dei personaggi prodotto da Keiichi Sano. La serie \u00e8 andata in onda dal 4 ottobre 2013 al 28 marzo 2014. Le sigle di apertura sono di Kisida Kyoudan &amp; The Akebosi Rockets e \"Fight 4 Real\" di Altima, mentre le sigle di chiusura sono \"Strike my soul\" di Yuka Iguchi e \"Signal\" di Kanon Wakeshima. \nIl 15 marzo 2015, l'editore Dengeki Bunko ha annunciato che un OVA in due parti basato su una storia originale del creatore Gakuto Mikumo sarebbe stato rilasciato entro la fine dell'anno. Il 14 agosto 2015, sono stati annunciati ulteriori dettagli per Strike the Blood: Valkyria's Kingdom che sarebbe stato rilasciato su DVD/BRD il 25 novembre e il 23 dicembre dello stesso anno.\nUna seconda serie OVA composta da otto episodi, coprodotta da Silver Link e Connect e con il ritorno alla regia di Hideyo Yamamoto, \u00e8 stata pubblicata tra il 21 novembre 2016 e il 24 maggio 2017.\nUna terza serie OVA di 10 episodi, \u00e8 stata rilasciata il 19 dicembre 2018 e si \u00e8 conclusa il 29 settembre 2019. \nUn altro OVA intitolato Strike the Blood: Kieta Seis\u014d-hen \u00e8 stato rilasciato il 29 gennaio 2020. \nUna quarta serie OVA, proiettata in 12 episodi, \u00e8 stata pubblicata tra l'8 aprile 2020 e il 30 giugno 2021.\nDopo la conclusione di Strike the Blood IV, \u00e8 stata annunciata una quinta e ultima serie OVA intitolata Strike the Blood Final."}
{"id": "6680445", "revid": "838137", "url": "https://it.wikipedia.org/wiki?curid=6680445", "title": "Benedetto Andrea Doria", "text": "Biografia.\nNato nell'allora Corsica genovese nel paese capocorsino di Rogliano da un ramo della famiglia Doria, nel 1748 divenne presbitero.\nIl 28 maggio 1759 venne nominato vescovo di Ajaccio da papa Clemente XIII; ricevette l'ordinazione episcopale il 4 giugno successivo dal cardinale Joaqu\u00edn Fern\u00e1ndez de Portocarrero, prefetto della Congregazione per le indulgenze e le sacre reliquie, coconsacranti Diego Andrea Tomacelli, vescovo di Marsico Nuovo, e Gerardo Giannattasio, vescovo di Lavello.\nSi oppose a Pasquale Paoli e durante la Repubblica Corsa si rifugi\u00f2 a Genova nel 1755, poi ritorn\u00f2 nell'isola dopo il passaggio alla Francia dopo il trattato di Versailles nel 1768; In seguito fu contrario anche alla Costituzione civile del clero del 1790 assieme ai vescovi isolani.\nMor\u00ec alla Spezia a 72 anni e il corpo venne traslato nel presbiterio della Collegiata di Santa Maria Assunta alla Spezia dopo il solenne funerale alla presenza di suo nipote Giacomo Giustiniani e delle pi\u00f9 importanti cariche della citt\u00e0.\nGenealogia episcopale.\nLa genealogia episcopale \u00e8:"}
{"id": "6680446", "revid": "767487", "url": "https://it.wikipedia.org/wiki?curid=6680446", "title": "Huben", "text": "Huben \u00e8 una frazione del comune svizzero di Frauenfeld, nel Canton Turgovia (distretto di Frauenfeld).\nStoria.\nGi\u00e0 comune autonomo (\"Ortsgemeinde\") che comprendeva anche le frazioni di B\u00fchl, Murkart e Neuhausen, nel 1919 \u00e8 stato accorpato al comune di Frauenfeld assieme agli altri comuni soppressi di Herten, Horgenbach, Kurzdorf e Langdorf.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6680455", "revid": "132266", "url": "https://it.wikipedia.org/wiki?curid=6680455", "title": "Mulughiet\u00e0 Ieggaz\u00f9", "text": ""}
{"id": "6680458", "revid": "30610", "url": "https://it.wikipedia.org/wiki?curid=6680458", "title": "XXV", "text": "XXV \u00e8 il dodicesimo album in studio del gruppo industrial metal tedesco OOMPH! \u00c8 stato pubblicato nel 2015 dalla Universal Music."}
{"id": "6680471", "revid": "767487", "url": "https://it.wikipedia.org/wiki?curid=6680471", "title": "Bruno Grassi", "text": "Statistiche.\nPresenze e reti nei club.\n\"Statistiche aggiornate al 14 dicembre 2017\"."}
{"id": "6680477", "revid": "2162086", "url": "https://it.wikipedia.org/wiki?curid=6680477", "title": "Andrea La Mantia", "text": "Caratteristiche tecniche.\nRende al meglio nel ruolo di punta centrale. Molto forte fisicamente, \u00e8 abile nel gioco aereo e partecipa alla costruzione dell'azione nella manovra corale.\nCarriera.\nClub.\nGli inizi al Frosinone e il prestito alla Flaminia.\nCresce calcisticamente nelle giovanili del Frosinone, nella stagione 2008-2009 passa in prestito in Serie D nella societ\u00e0 viterbese della Flaminia Calcio, con cui realizza 3 reti in 12 gare. Tornato dal prestito fa il suo debutto in prima squadra con il Frosinone il 28 novembre 2009 facendo il suo esordio da professionista in Serie B a 18 anni e sei mesi nella partita interna giocata contro l' entrando al 61\u00ba al posto di Caetano Calil.\nPrestiti al Foligno, Andria, Barletta e San Marino.\nNell'agosto 2010 passa in prestito al , in Prima Divisione. Nell'estate del 2011 torna al Frosinone, dove rimane fino al gennaio 2012. Durante il mercato invernale passa in prestito per sei mesi all'Andria, in Prima Divisione.\nIl 31 agosto 2012 si accasa in prestito annuale con diritto di riscatto al Barletta, in Prima Divisione, per poi essere riscattato definitivamente nell'estate del 2013 dalla societ\u00e0 biancorossa. Il 2 agosto 2014 viene girato in prestito al San Marino, sempre in Lega Pro.\nCosenza e Pro Vercelli.\nRimasto svincolato, il 7 luglio 2015 firma un contratto annuale con opzione per il Cosenza, con cui disputa un'ottima annata in Lega Pro 2015-2016 giocando in campionato 24 partite e realizzando 13 reti..\nNel giugno 2016 \u00e8 acquistato a titolo definitivo dalla Pro Vercelli, societ\u00e0 di Serie B, facendo cos\u00ec ritorno dopo sette anni nella serie cadetta. Dopo un buon avvio con la squadra piemontese, si infortuna l'11 febbraio 2017 nella partita in trasferta contro lo Spezia, gara in cui gli viene diagnosticata una lesione al gemello della gamba destra che lo costringe a restare fuori dal campo per almeno due mesi.\nVirtus Entella.\nIl 12 agosto 2017 viene ceduto definitivamente alla Virtus Entella per circa 800.000 euro. Segna la prima rete con la maglia dei liguri l'8 ottobre seguente, nella partita vinta 3-0 in casa contro il Brescia. La stagione si chiude con 42 presenze e 12 reti, compresi i play-out.\nLecce.\nIl 16 agosto 2018 passa a titolo definitivo al Lecce nell'ambito di uno scambio con Salvatore Caturano. Il 25 settembre successivo trova la propria prima rete con la maglia dei salentini nella vittoria per 0-3 in trasferta contro il . Conclude la stagione con 17 reti in Serie B, risultando il miglior realizzatore dei giallorossi, che ottengono la promozione in Serie A.\nIl 26 agosto 2019, all'et\u00e0 di 28 anni, esordisce nella massima serie italiana, nella partita persa per 4-0 al Meazza contro l'. Il 10 novembre seguente sigla la propria prima rete in Serie A allo stadio Olimpico di Roma in -Lecce 4-2. Il 30 novembre realizza la rete del successo per 1-0 in trasferta contro la .\nEmpoli.\nL'11 gennaio 2020 viene ceduto all' in prestito con obbligo di riscatto. Il 27 luglio segna la sua prima rete con la maglia azzurra, in occasione della sconfitta casalinga con il (1-5). Con i toscani segna 11 reti in Serie B nella stagione 2020-2021, contribuendo alla vittoria del campionato e alla promozione della squadra in Serie A.\nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "6680479", "revid": "767487", "url": "https://it.wikipedia.org/wiki?curid=6680479", "title": "Gabriel Rybar Blos", "text": "Caratteristiche tecniche.\n\u00c8 un difensore centrale.\nCarriera.\nClub.\nHa esordito in S\u00e9rie A il 20 luglio 2013 con la maglia del in un match perso 2-1 contro il .\nStatistiche.\nPresenze e reti nei club.\n\"Statistiche aggiornate al 21 novembre 2017\"."}
{"id": "6680533", "revid": "712828", "url": "https://it.wikipedia.org/wiki?curid=6680533", "title": "Capitoli di Pok\u00e9mon Adventures", "text": "Questa \u00e8 la lista dei capitoli di \"Pok\u00e9mon Adventures\", manga scritto da Hidenori Kusaka e illustrato da Mato per i primi nove volumi e da Satoshi Yamamoto dal decimo in poi. La storia \u00e8 suddivisa in archi narrativi, i quali sono caratterizzati da cambi di ambientazione e di personaggi che rispecchiano i titoli della serie principale di videogiochi \"Pok\u00e9mon\". La serializzazione presenta alcuni ritardi dovuti al fatto che gli autori devono prima visionare i videogiochi per continuare la trama. Il manga viene serializzato dalla Shogakukan dal marzo 1997 sulle riviste mensili \"CoroCoro Ichiban!\", \"Pok\u00e9mon Fan\" e \"Sunday Webry\", quest'ultima presente esclusivamente via Internet, mentre in passato era presente anche sulle testate \"Club Sunday\" (sempre via web) e \"Shogakukan's Separate Grade Learning Magazines\". I capitoli vengono poi raccolti dalla casa editrice in formato \"tank\u014dbon\" e pubblicati a partire dall'8 agosto 1997 in poi.\nDal 2002, la Panini Comics ne ha curato un'edizione in italiano nella collana \"Pok\u00e9mon: Le grandi storie a fumetti\" in un formato diverso da quello originale e operando delle divisioni non presenti nella versione giapponese basandosi sui volumi inglesi distribuiti da Viz Media, interropendosi poi all'ottavo volume e proseguendo con due numeri del manga \"Il magico viaggio dei Pok\u00e9mon\", anch'esso poi sospeso.\nNell'autunno 2013, al \"Lucca Comics &amp; Games 2013\", J-Pop annunci\u00f2 la pubblicazione dell'arco narrativo di \"Nero e Bianco\", il quale fu pubblicato dal 30 settembre 2014 al 29 giugno 2016. Tale edizione si basava su quella statunitense edita da Viz Media, la cui differenza \u00e8 legata alla divisione di ogni volume in due o tre rispetto agli originali giapponesi. Nel novembre 2016 lo stesso editore ha iniziato a distribuire l'arco \"Rosso, Blu e Giallo\" in tre volumi maxi, che raccolgono i primi 90 capitoli, corrispondenti ai primi 7 \"tank\u014dbon\" originali e con il titolo Pok\u00e9mon \u2013 La grande avventura. Nel novembre 2017 invece \u00e8 uscito l'arco \"Oro, Argento e Cristallo\". Nell'ottobre 2018 \u00e8 stato pubblicato l'arco \"Rubino e Zaffiro\". Nel giugno 2019 \u00e8 uscito l'arco \"Rosso Fuoco, Verde Foglia e Smeraldo\". Nel novembre 2019 \u00e8 uscito l'arco \"Diamante e Perla\". Nell'ottobre 2020 sono usciti gli archi \"Platino, Oro HeartGold e Argento SoulSilver\"."}
{"id": "6680664", "revid": "712828", "url": "https://it.wikipedia.org/wiki?curid=6680664", "title": "Pok\u00e9mon \u2013 La grande avventura", "text": ""}
{"id": "6680667", "revid": "640277", "url": "https://it.wikipedia.org/wiki?curid=6680667", "title": "Pace di Pressburg (1491)", "text": ""}
{"id": "6680679", "revid": "640277", "url": "https://it.wikipedia.org/wiki?curid=6680679", "title": "K2-18", "text": "K2-18, nota anche come EPIC 201912552, \u00e8 una stella nana rossa situata a circa 111 anni luce dalla Terra, in direzione della costellazione del Leone. Attorno ad essa, nel 2015, tramite la missione estesa del telescopio spaziale Kepler, \u00e8 stato scoperto un pianeta extrasolare, K2-18 b, che orbita all'interno della zona abitabile della propria stella. Nel 2017 \u00e8 stato scoperto un secondo pianeta, K2-18 c, che orbita pi\u00f9 in prossimit\u00e0 della propria stella rispetto al compagno. Questa secondo pianeta \u00e8 stato scoperto con il metodo della velocit\u00e0 radiale, tramite lo spettrografo HARPS situato all'Osservatorio di La Silla, in Cile. \nCaratteristiche.\nLa stella \u00e8 una nana rossa avente una massa e un raggio rispettivamente del 41% e del 34% di quelli del Sole, e una temperatura superficiale attorno ai 3500 K.\nSistema planetario.\nEntrambi i pianeti sono pi\u00f9 massicci della Terra, ma sembrano comunque rientrare nella categoria delle super Terre con superficie rocciosa, con masse comprese tra 5,6 e 8,6 volte quella terrestre. K2-18 b, il pianeta pi\u00f9 esterno, ha un periodo orbitale di 33 giorni, un semiasse maggiore di 0,143 UA e una temperatura di equilibrio attorno ai 257 K, molto prossima alla temperatura di equilibrio terrestre (255 K). Studi effettuati sui dati di archivio del telescopio Hubble integrati da modelli computerizzati hanno consentito di rilevare un'atmosfera nella quale sarebbe presente vapore acqueo con pressione e temperatura sufficienti affinch\u00e9 si formino goccioline di acqua liquida.\nDato il raggio gli astronomi avevano catalogato inizialmente il pianeta b come un mininettuno senza superficie solida. Nel 2017 tuttavia altri studi hanno ipotizzano due scenari da super Terra per il pianeta potenzialmente abitabile: potrebbe essere un pianeta roccioso con acqua liquida in superficie o un pianeta ricoperto da una spessa coltre di ghiaccio. Nel 2020 ulteriori studi hanno proposto un ulteriore scenario, quello di un pianeta oceano sulla cui superficie la temperatura potrebbe essere favorevole a mantenere l'acqua liquida, seppur con un'alta pressione atmosferica.\nI ricercatori ritengono che tramite il telescopio spaziale James Webb, che sar\u00e0 lanciato nel 2021, sar\u00e0 possibile avere maggiori informazioni sulla sua atmosfera."}
{"id": "6680681", "revid": "93188513", "url": "https://it.wikipedia.org/wiki?curid=6680681", "title": "Officine Elettroferroviarie Tallero", "text": ""}
{"id": "6680682", "revid": "93188514", "url": "https://it.wikipedia.org/wiki?curid=6680682", "title": "OEFT", "text": ""}
{"id": "6680694", "revid": "599013", "url": "https://it.wikipedia.org/wiki?curid=6680694", "title": "Jenna Laukkanen", "text": ""}
{"id": "6680695", "revid": "287204", "url": "https://it.wikipedia.org/wiki?curid=6680695", "title": "Associazione Calcio Savona 1930-1931", "text": "Questa pagina raccoglie i dati riguardanti l'Associazione Calcio Savona nelle competizioni ufficiali della stagione 1930-1931."}
{"id": "6680696", "revid": "61051", "url": "https://it.wikipedia.org/wiki?curid=6680696", "title": "Scisti blu", "text": ""}
{"id": "6680707", "revid": "88812", "url": "https://it.wikipedia.org/wiki?curid=6680707", "title": "Filosofia del come se", "text": ""}
{"id": "6680708", "revid": "767487", "url": "https://it.wikipedia.org/wiki?curid=6680708", "title": "La danseuse de corde", "text": "La danseuse de corde \u00e8 un cortometraggio del 1897 diretto da Georges Hatot."}
{"id": "6680715", "revid": "287204", "url": "https://it.wikipedia.org/wiki?curid=6680715", "title": "Nesjar Futsal 2012-2013", "text": "Questa voce raccoglie le informazioni riguardanti il Nesjar Futsal nelle competizioni ufficiali della stagione 2012-2013.\nStagione.\nIl Nesjar, neopromosso in Futsal Eliteserie, ha affrontato il primo campionato nella massima divisione locale nella stagione 2012-2013. La squadra ha chiuso l'annata al 9\u00ba posto finale, retrocedendo pertanto in 1. divisjon."}
{"id": "6680745", "revid": "729019", "url": "https://it.wikipedia.org/wiki?curid=6680745", "title": "ISO 10007", "text": "La norma ISO 10007 \"\"Quality management systems \u2014 Guidelines for configuration management\" in italiano \"Sistemi di gestione per la qualit\u00e0 - linea guida per la gestione della configurazione\"\", \u00e8 una norma internazionale che fornisce indicazioni sull'uso della gestione della configurazione all'interno di un'organizzazione. \u00c8 applicabile al supporto di prodotti e servizi dall'ideazione allo smaltimento.\n\u00c8 applicabile alle organizzazioni pubbliche e private di qualsiasi dimensione, sia a livello di grandi multinazionali e organizzazioni governative, che per organizzazioni di tipo non-profit, come pure per micro e piccole imprese.\nStoria.\nLa ISO 10007 \u00e8 stata sviluppata dall'ISO/TC 176/SC 2 Quality Systems, ed \u00e8 stata pubblicata per la prima volta nel 1995. La seconda edizione \u00e8 stata aggiornata nel 2003 e l'attuale versione \u00e8 stata pubblicata a marzo 2017.\nL'ISO/TC 176/Sc 2 \u00e8 stato costituito nell'anno 1982.\nPrincipali requisiti della norma.\nLa ISO 10007 adotta uno schema in 5 capitoli nella seguente suddivisione:"}
{"id": "6680753", "revid": "547034", "url": "https://it.wikipedia.org/wiki?curid=6680753", "title": "Vinicoltura", "text": "Il termine vinicoltura si riferisce a tutte le attivit\u00e0 dedicate alla produzione del vino, compresa la viticoltura. Trattandosi di un'attivit\u00e0 puramente agricola il cui scopo \u00e8 la produzione generale di uve, la viticoltura tende a designare stricto sensu soltanto l'insieme delle operazioni relative alle cure in vigneto, mancando nel significato italiano tutta la parte di elaborazione del vino nonch\u00e9 dei prodotti provenienti da quest'ultimo e dalle vinacce: spumante, vino dolce, grappa, acquavite, vino liquoroso, aceto di vino, ecc. Pertanto, la vinicoltura \u00e8 quella parte del settore agro-alimentare, che comprende tutte le operazioni precedenti e successive alla vendemmia, a partire dalla coltivazione del vigneto, passando dalla vinificazione, fino all'eventuale invecchiamento in bottiglia e alla commercializzazione in forma pi\u00f9 o meno diretta.\nLe fasi della vinicoltura.\nOperazioni in vigneto.\nTutte le operazioni relative alla coltivazione dell'uva da vino, ovvero la viticoltura, tra le quali:\nOperazioni immediatamente successive alla vendemmia.\nCome si vedr\u00e0 molte delle operazioni elencate sotto non sono obbligate, perch\u00e9 i processi di vinificazione possono differire tra loro anche in modo sostanziale.\nVinificazione.\nLa Vinificazione pu\u00f2 comprendere eventualmente una mutizzazione per la produzione di vino dolce e / o un'aromatizzazione (vino aromatizzato)\nIl neologismo \"vinicoltura\".\nEtimologia.\nIl termine vinicoltura deriva dal neologismo francese \"viniculture\", termine nato dall'esigenza di definire in modo pi\u00f9 completo l'insieme della attivit\u00e0 di produzione del vino, fino ad ora in italiano indicato con altri termini.\nDeriva da qui vinicoltore, alternativa lessicale al termine fin qui in uso vignaiolo, per indicare la persona che segue la produzione del vino dalla vigna alla bottiglia."}
{"id": "6680755", "revid": "599013", "url": "https://it.wikipedia.org/wiki?curid=6680755", "title": "Alan Franco", "text": "Caratteristiche tecniche.\n\u00c8 un difensore centrale molto fisico, capace di giocare anche da mediano; dotato di grande velocit\u00e0, \u00e8 abile nel controllo di palla e nel tackle.\nCarriera.\nClub.\nCresciuto nel settore giovanile dell', il 20 dicembre 2016 firma il primo contratto professionistico, valido fino al 2020. Esordisce in prima squadra il 18 marzo 2017, nella partita pareggiata per 0-0 contro il San Mart\u00edn, disputando l'intero match da titolare. Il 13 dicembre vince la Coppa Sudamericana, battendo dopo il doppio confronto di finale il .\nL'8 aprile 2021 viene ceduto all'.\nNazionale.\nIl 17 agosto 2018 viene convocato per la prima volta in nazionale maggiore dal neo-CT Lionel Scaloni. Debutta il 7 settembre seguente in occasione dell'amichevole vinta 3-0 contro il .\nStatistiche.\nPresenze e reti nei club.\n\"Statistiche aggiornate al 14 dicembre 2017.\""}
{"id": "6680767", "revid": "1564499", "url": "https://it.wikipedia.org/wiki?curid=6680767", "title": "Vulgano", "text": "Il Vulgano \u00e8 un torrente situato nella provincia di Foggia, della lunghezza di circa . Esso sgorga dai versanti nord-occidentali del monte Cornacchia e del monte Saraceno (le due vette pi\u00f9 alte della Puglia, tra Biccari e Roseto Valfortore), discende quindi dai monti Dauni per attraversare il Tavoliere scorrendo poco a sud di Lucera, per sfociare infine nel torrente Salsola (un affluente del Candelaro) tra Foggia e San Severo.\nLungo il suo corso, in profondit\u00e0, sono presenti giacimenti di idrocarburi."}
{"id": "6680768", "revid": "29583", "url": "https://it.wikipedia.org/wiki?curid=6680768", "title": "Vinicoltore", "text": ""}
{"id": "6680770", "revid": "107797848", "url": "https://it.wikipedia.org/wiki?curid=6680770", "title": "Teodoro Stratelate", "text": ""}
{"id": "6680773", "revid": "1543377", "url": "https://it.wikipedia.org/wiki?curid=6680773", "title": "Jonas Simonsen", "text": "Carriera.\nSimonsen ha cominciato la carriera con la maglia del Bardufoss/Omegn. Nel 2011 \u00e8 stato ingaggiato dal Senja, compagine militante in 2. divisjon (terzo livello del campionato norvegese).\n\u00c8 rimasto in squadra fino al mese di agosto 2012, quando \u00e8 passato all'Harstad, in 3. divisjon. Nel 2013 \u00e8 stato tesserato dal Finnsnes. Ha debuttato in campionato, in 3. divisjon, in data 20 aprile: \u00e8 stato schierato titolare nel 5-1 inflitto al Bj\u00f8rnevatn. Il 29 aprile ha trovato la prima rete, con cui ha sancito il successo per 0-1 sul campo del Senja 2. Al termine di quella stessa annata, il Finnsnes ha centrato la promozione in 2. divisjon.\nA dicembre 2014, ha rinnovato il contratto che lo legava al Finnsnes. Attivo anche nel calcio a 5, Simonsen ha giocato per l'Hinn\u00f8ya nel campionato 2015-2016, in 1. divisjon. In Norvegia, infatti, i campionati di futsal iniziano al termine delle stagioni calcistiche, rendendo compatibili entrambe le attivit\u00e0.\nIl 2 settembre 2016 ha ulteriormente prolungato l'accordo che lo legava al Finnsnes, fino al 31 dicembre 2018. Ha giocato anche per il Sjarmtrollan a partire dalla Futsal Eliteserie 2016-2017, massima divisione del campionato di calcio a 5, proprio in quella stagione vinta dalla sua squadra.\nIl 14 agosto 2017 \u00e8 stato reso noto il trasferimento in prestito di Simonsen dal Finnsnes al Mj\u00f8lner. Ha debuttato con questa maglia il 19 agosto, trovando anche una rete nella vittoria per 2-4 sul campo dello Skjerv\u00f8y. Nello stesso mese, con il Sjarmtrollan ha giocato il turno preliminare della Coppa UEFA 2017-2018, in virt\u00f9 dell'affermazione arrivata in campionato. Ha contribuito alla promozione del Mj\u00f8lner in 2. divisjon.\nIl 15 novembre 2017 \u00e8 stato convocato dal commissario tecnico della Sergio Gargelli per la Nordic Futsal Cup. Simonsen ha esordito in Nazionale nel corso della manifestazione.\nStatistiche.\nPresenze e reti nei club.\n\"Statistiche aggiornate al 14 dicembre 2017.\""}
{"id": "6680774", "revid": "164044", "url": "https://it.wikipedia.org/wiki?curid=6680774", "title": "Jonas Nikolaisen Simonsen", "text": ""}
{"id": "6680781", "revid": "1100311", "url": "https://it.wikipedia.org/wiki?curid=6680781", "title": "Fabricio Bustos", "text": "Caratteristiche tecniche.\n\u00c8 un terzino destro molto veloce, con spiccate doti offensive (\u00e8 bravo nel dribbling); \u00e8 nondimeno capace anche in fase difensiva, essendo abile nei tackles e avendo un buon senso della posizione. I suoi punti di debolezza sono il fisico esiguo e l'eccessiva intemperanza, che lo porta spesso a essere ammonito. Per le sue caratteristiche \u00e8 stato soprannominato \"El Tractor\" (in italiano \"il trattore\"); \u00e8 stato paragonato allo spagnolo H\u00e9ctor Beller\u00edn.\nCarriera.\nClub.\nCresciuto nel settore giovanile dell', ha esordito in prima squadra il 5 dicembre 2016, nella partita vinta per 1-0 contro il River Plate, disputando l'intero match da titolare. Il 13 dicembre 2017 vince la Coppa Sudamericana, battendo dopo il doppio confronto di finale il .\nNazionale.\nDopo aver partecipato con la nazionale under-17 al campionato sudamericano del 2013, concluso con la vittoria finale, nell'agosto 2017 viene convocato per la prima volta da Jorge Sampaoli in nazionale maggiore per le sfide valide alle qualificazioni ai Mondiali 2018 contro Uruguay e Venezuela, tuttavia senza mai scendere in campo. Il 23 marzo 2018 esordisce ufficialmente con l'albiceleste giocando da titolare, nell'amichevole contro l'Italia.\nStatistiche.\nPresenze e reti nei club.\n\"Statistiche aggiornate al 17 maggio 2021.\""}
{"id": "6680787", "revid": "585241", "url": "https://it.wikipedia.org/wiki?curid=6680787", "title": "Sinagoga di Ostia", "text": ""}
{"id": "6680790", "revid": "1543377", "url": "https://it.wikipedia.org/wiki?curid=6680790", "title": "Tina Smith", "text": "Biografia.\nNata ad Albuquerque, la Smith consegu\u00ec un Bachelor of Arts in scienze politiche presso l'Universit\u00e0 di Stanford e un MBA presso il Dartmouth College; prima di iscriversi al college aveva lavorato per il Trans-Alaska Pipeline System. Negli anni Ottanta si trasfer\u00ec nel Minnesota per lavorare presso la General Mills e in seguito fond\u00f2 un proprio studio di marketing e pubbliche relazioni.\nRivest\u00ec inoltre la carica di vicepresidente di Planned Parenthood per il Midwest e successivamente, dal 2006 al 2010, prest\u00f2 servizio come capo di gabinetto del sindaco di Minneapolis R. T. Rybak, dirigendone la campagna elettorale quando questi si candid\u00f2 alla carica di governatore del Minnesota nel 2010. Quando Rybak non ottenne la nomination del Partito Democratico, la Smith and\u00f2 a lavorare per la campagna di un altro candidato, Mark Dayton, il quale riusc\u00ec a vincere le elezioni e la nomin\u00f2 a capo del suo gabinetto. Quattro anni dopo, la vicegovernatrice Yvonne Prettner Solon rinunci\u00f2 a candidarsi per un altro mandato, cos\u00ec Dayton (che invece si present\u00f2 nuovamente alle elezioni) chiese alla Smith di concorrere sullo stesso ticket come sua vice e i due riuscirono a farsi eleggere.\nDurante il suo mandato da vicegovernatore, la Smith ottenne numerosi consensi, tanto da essere nominata tra le 25 donne pi\u00f9 influenti della politica e da generare numerose speculazioni su una sua candidatura alla carica di governatore nelle successive elezioni, che tuttavia lei stessa sment\u00ec.\nNel dicembre del 2017, quando il senatore Al Franken annunci\u00f2 le proprie dimissioni per via di uno scandalo sessuale in cui era stato coinvolto, il governatore Dayton fu investito dalle leggi statali del compito di nominare un sostituto provvisorio per occupare il seggio fino a nuove elezioni. La scelta di Dayton ricadde proprio su Tina Smith, che divenne quindi senatrice\nNel 2020 si candid\u00f2 per un mandato completo da senatrice e venne eletta, sconfiggendo l'ex deputato repubblicano Jason Lewis."}
{"id": "6680791", "revid": "1281904", "url": "https://it.wikipedia.org/wiki?curid=6680791", "title": "Right Now (album Herbie Mann)", "text": "Right Now \u00e8 un album del flautista jazz statunitense Herbie Mann, pubblicato nel 1962.\nAllMusic assegn\u00f2 all'album 3 stelle affermando che \"Il flautista ha offerto un'ampia variet\u00e0 di musica durante il lungo soggiorno all'Atlantic; questo straordinario LP del 1962 lo ha trovato fondere la musica pop con vari elementi di world music\"."}
{"id": "6680792", "revid": "88812", "url": "https://it.wikipedia.org/wiki?curid=6680792", "title": "Finzionismo", "text": ""}
{"id": "6680800", "revid": "729019", "url": "https://it.wikipedia.org/wiki?curid=6680800", "title": "Fratellanza Sportiva Sestrese 1930-1931", "text": "Questa pagina raccoglie i dati riguardanti la Fratellanza Sportiva Sestrese nelle competizioni ufficiali della stagione 1930-1931."}
{"id": "6680801", "revid": "729019", "url": "https://it.wikipedia.org/wiki?curid=6680801", "title": "Stargazer (aeromobile)", "text": "Lo Stargazer, matricola \"N140SC\", \u00e8 un Lockheed L-1011-1 TriStar costruito nel 1974, dapprima posseduto dalla Air Canada e poi acquistato e opportunamente modificato dalla Orbital Sciences Corporation (oggi Orbital ATK) nel 1994 per poter essere utilizzato come nave madre per il lancio dei lanciatori spaziali Pegasus, in particolare nella configurazione Pegasus-H, Pegasus-XL e Pegasus-XL HAPS.\nL'aereo \u00e8 stato cos\u00ec battezzato in onore dell'astronave USS \"Stargazer\" (NCC-2893), apparsa nella serie televisiva \"\".\nStoria.\nIl primo lancio di un razzo Pegasus grazie allo \"Stargazer\" \u00e8 avvenuto il 27 giugno 1994 nell'occasione del primo lancio in assoluto del modello Pegasus-XL. Una volta approntato lo \"Stargazer\" fu inoltre realizzata una versione ibrida dei razzi Pegasus standard, il modello Pegasus-H. Per una questione di autorizzazioni, infatti, il modello originale non poteva infatti essere lanciato dallo \"Stargazer\", tanto \u00e8 vero che i precedenti lanci di Pegasus standard erano tutti stati effettuati utilizzando il Boeing NB-52B \"Balls 8\" della NASA.\nOltre che per i lanci dei Pegasus, lo \"Stargazer\" \u00e8 stato utilizzato anche per test di volo vincolato e di trasporto della navetta ipersonica sperimentale X-34, per i test di volo libero della quale \u00e8 invece stato utilizzato il \"Balls 8\". La Orbital ATK offre inoltre il velivolo, capace di trasportare un carico massimo di a un'altezza di , per voli di ricerca.\nI lanci dei Pegasus effettuati con lo \"Stargazer\" partono solitamente dalla base aerea Vandenberg. Tuttavia, negli anni sono stati effettuati anche lanci facendo decollare il velivolo dalla base di lancio di Cape Canaveral, dalle basi NASA del Kennedy Space Center e di Wallops e anche da siti esterni agli Stati Uniti d'America: l'atollo di Kwajalein, nelle Isole Marshall, e l'aeroporto di Gran Canaria, in Spagna.\nA dicembre 2017, lo \"Stargazer\" aveva effettuato 55 lanci di razzi Pegasus, di cui 4 Pegasus-H, 6 Pegasus-XL HAPS e 45 Pegasus-XL. L'ultimo di questi \u00e8 stato effettuato il 15 dicembre 2016 dalla base di Cape Canaveral, il Pegasus-XL lanciato trasportava gli otto microsatelliti del sistema CYGNSS finanziato dalla NASA.\nLo \"Stargazer\" \u00e8 l'ultimo L-1011 TriStar ad essere ancora utilizzato e il suo uso \u00e8 previsto fino al 2020."}
{"id": "6680802", "revid": "6923", "url": "https://it.wikipedia.org/wiki?curid=6680802", "title": "Gras p\u00ecst\u00e0", "text": "Gras p\u00ecst\u00e0 nel dialetto mantovano (in italiano: grasso pestato) \u00e8 lardo di maiale fresco battuto con il coltello e aromatizzato con prezzemolo e aglio. Nelle campagne i contadini lo spalmavano sulle fette di polenta abbrustolite oppure lo aggiungevano alla minestra. Pu\u00f2 essere servito anche sulla focaccia calda. "}
{"id": "6680804", "revid": "1305772", "url": "https://it.wikipedia.org/wiki?curid=6680804", "title": "Holding Back the Years", "text": "Holding Back the Years \u00e8 un singolo del gruppo musicale britannico Simply Red, estratto dal loro album di debutto \"Picture Book\" (1985).\nComposizione.\nIl frontman del gruppo, Mick Hucknall, scrisse il brano all'et\u00e0 di 17 anni, mentre viveva a casa di suo padre a Bredbury, Greater Manchester, ma l'ispirazione per il ritornello non gli venne fino a molti anni dopo. Sua madre lasci\u00f2 la famiglia quando Hucknall aveva appena tre anni, e lo sconvolgimento causato dall'evento lo spinse a scrivere il testo della canzone. La musica fu scritta a quattro mani con Neil Moss, membro del primo gruppo di Hucknall: i Frantic Elevators. Il brano veniva gi\u00e0 suonato dal vivo, in versione leggermente diversa, durante i concerti dei Frantic Elevators.\nVideo musicale.\nIl video musicale si concentra su Mick Hucknall che, mentre canta la canzone, cammina nei pressi della campagna inglese e dell'abbazia di Whitby. Il cantante porta con s\u00e9 un bagaglio e ricorda la sua infanzia, in particolare il difficile rapporto con la madre. Nell'ultima parte si vede il protagonista prendere un treno.\nSuccesso commerciale.\nIl brano rimane il singolo di maggior successo dei Simply Red, avendo raggiunto la prima posizione della classifica statunitense \"Billboard Hot 100\" (unico della band a riuscirci, oltre alla loro cover di \"If You Don't Know Me by Now\"). Nel Regno Unito la canzone era stata inizialmente distribuita l'anno precedente, con scarso successo, per poi raggiungere il secondo posto della \"Official Singles Chart\" con la riedizione del 1986."}
{"id": "6680809", "revid": "287204", "url": "https://it.wikipedia.org/wiki?curid=6680809", "title": "Giovanni Collina", "text": "Biografia.\nNacque da Giacomo e Pasqua Galanti. Da giovane \u00e8 apprendista presso la Fabbrica Ferniani con l\u2019insegnamento del Lanzoni e del Pani mentre frequenta la Scuola di Disegno di Faenza diretta dal Marri. Entrato nella bottega dei Ballanti Graziani, che lavoravano per i Ferniani, divenne l\u2019allievo prediletto di Giovan Battista, che nel 1840 lo invia a studiare all\u2019Accademia di belle arti di Firenze dove ebbe per maestro Lorenzo Bartolini. Studi\u00f2 insieme a Federico Argnani e il figlio di Francesco Ballanti Graziani, Giuseppe Ballanti; si sposa con la sorella di quest\u2019ultimo, Rosa, dopo il ritorno a Faenza; dal 1847 assume il cognome Graziani e rimane a capo della ditta in cui acquis\u00ec un ruolo sempre pi\u00f9 preminente grazie alle lodi del Bartolini e alla nuova parentela.\nSuccessivamente l\u2019attivit\u00e0 del Collina si orient\u00f2 verso due settori: da un lato i ritratti, la plastica decorativa o di soggetto religioso, dall\u2019altro dopo il 1874 anche le plastiche e modelli per le maioliche della Fabbrica Ferniani.\nMa \u00e8 soprattutto nella plastica religiosa che il Collina si qualific\u00f2 per il suo stile composto e pacato e per il tono pietistico adatto al genere devozionale.\nPartecip\u00f2 a diversi ritrovi artistici durante la sua vita: nel 1875 prese parte ad uno di Faenza chiamato Esposizione d\u2019arte romagnola, nel 1878 and\u00f2 all\u2019Esposizione internazionale di Parigi e ad un\u2019altra prese parte nel 1888 a Bologna.\nGiudizio critico.\nEgli faceva arte con un modellare delicato, accompagnato da linee eleganti e composte, concernendo il tutto con la tradizione tecnica dei Maiolicari. Per queste sue caratteristiche fu un artista ricercato e rinomato, all\u2019interno del cosmo Faentino.\nOpere.\nPresso la collezione Ferniani ci sono i busti di Napoleone I e di Gregorio XVI e una Maddalena. Un Achille ferito \u00e8 stato donato alla pinacoteca. Collabor\u00f2 a decorare la chiesa di S. Umilt\u00e0 (lapide e busto di donna Scolastica Ricci) e quella dell\u2019Osservanza (statua di S. Giovanni della Croce).\nSi ricordino i ritratti di Giovan Battista Ballanti Graziani e Don Samor\u00e8 esposti alla mostra del 1875, quello di Tommaso Minardi e altri busti per la facciata di Palazzo Pasolini. Importante anche il monumento funebre di Achille Calzi, presso la chiesa dei Servi.\nFece il S. Sebastiano, la S. Anna con Maria Bambina e numerose immagini per chiese e conventi.\nCollabor\u00f2 nei restauri del Teatro Comunale e nei rilievi per le facciate dei palazzi Ginnasi-Cattani e Gucci-Boschi.\nMaioliche\nDa ricordare i rilievi robbiani per il Cimitero, i medaglioni con i ritratti di Pio IX, Vittorio Emanuele II, la regina Margherita e due con la Sacra Famiglia."}
{"id": "6680833", "revid": "1473734", "url": "https://it.wikipedia.org/wiki?curid=6680833", "title": "Ala-X", "text": ""}
{"id": "6680835", "revid": "228587", "url": "https://it.wikipedia.org/wiki?curid=6680835", "title": "15 Anos Tour", "text": "Il 15 Anos \u00e8 la tourn\u00e9e del concerto del gruppo brasiliane Rouge, in celebrazione dei quindici anni di esistenza del gruppo, supportando tutte e quattro le uscite: \"Rouge\" (2002), \"C'est La Vie\" (2003), \"Bl\u00e1 Bl\u00e1 Bl\u00e1\" (2004) e \"Mil e Uma Noites\" (2005). \u00c8 iniziato il 27 gennaio 2018 a Fortaleza, in Brasile."}
{"id": "6680837", "revid": "122577210", "url": "https://it.wikipedia.org/wiki?curid=6680837", "title": "Paderborn Dolphins", "text": "I Paderborn Dolphins sono una squadra di football americano di Paderborn, in Germania, fondata nel 1991.\nNel 1999 hanno assunto il nome di AFC Paderborn, per tornare al nome originario l'anno successivo."}
{"id": "6680839", "revid": "110157", "url": "https://it.wikipedia.org/wiki?curid=6680839", "title": "Ogdensburg (Wisconsin)", "text": "Ogdensburg \u00e8 un villaggio degli Stati Uniti d'America, situato in Wisconsin, nella contea di Waupaca."}
{"id": "6680842", "revid": "767487", "url": "https://it.wikipedia.org/wiki?curid=6680842", "title": "Oliver (Wisconsin)", "text": "Oliver \u00e8 un villaggio degli Stati Uniti d'America, situato in Wisconsin, nella contea di Douglas."}
{"id": "6680843", "revid": "701660", "url": "https://it.wikipedia.org/wiki?curid=6680843", "title": "Muscolo flessore radiale del carpo", "text": "Il flessore radiale del carpo, \u00e8 un muscolo posizionato nel primo strato dei muscoli anteriori dell'avambraccio.\nOrigine ed inserzione.\nIl muscolo prende origine dalla epitroclea (epicondilo mediale dell'omero) ed a circa met\u00e0 dell'avambraccio trapassa in un tendine che va a fissarsi alla base del secondo metacarpale. Esso \u00e8 mediale al pronatore rotondo e laterale al palmare lungo.\nIl muscolo \u00e8 innervato dal nervo mediano cos\u00ec come la maggior parte dei muscoli flessori del braccio.\nAzione.\nL'azione principale del muscolo \u00e8 quella di flettere la mano sull'avambraccio contribuendo anche alla abduzione ed alla pronazione della stessa."}
{"id": "6680845", "revid": "93556", "url": "https://it.wikipedia.org/wiki?curid=6680845", "title": "William Wharton", "text": "Biografia.\nNato Albert William Du Aime a Filadelfia, in Pennsylvania, nel 1925, si laurea all'Upper Darby High School nel 1943.\nGravemente ferito durante la Seconda guerra mondiale, ritorna in patria, si specializza in psicologia all'Universit\u00e0 della California, Los Angeles ed insegna per undici anni nelle scuole pubbliche.\nTrasferitosi a Parigi, inizia a dipingere con il suo vero nome Albert du Aime mantenendosi con la vendita delle sue opere avvicinabili all'espressionismo.\nEsordisce nella narrativa a 54 anni con il romanzo \"Birdy\" e riscuote un immediato successo vincendo il National Book Award nella sezione opera prima.\nIn seguito pubblica numerosi romanzi e memoir traendo spesso spunto da vicende autobiografiche come la guerra, la passione per i canarini e l'attivit\u00e0 di pittore. Tre dei suoi romanzi, \"Birdy\", \"Pap\u00e0\" e \"Chiarore di mezzanotte\" sono stati trasposti in pellicola.\nMuore il 29 ottobre 2008 a Encinitas, in California, a causa di un'infezione mentre era ricoverato per problemi di pressione del sangue.\nVita privata.\nLa sua vicenda familiare \u00e8 segnata dalla tragica perdita della figlia Kate Rodewald, del genero e di due nipoti in un maxi-incidente stradale nel 1988 vicino Albany, in Oregon, dovuto al fumo provocato dalla combustione dell'erba."}
{"id": "6680847", "revid": "1953061", "url": "https://it.wikipedia.org/wiki?curid=6680847", "title": "Canterbury-Bankstown Bulldogs", "text": "Canterbury-Bankstown Bulldogs \u00e8 una societ\u00e0 sportiva australiana di rugby a 13 con sede a Belmore nel Queensland. Rappresenta l'area del sobborgo Canterbury Bankstown di Sydney e partecipa al campionato professionistico National Rugby League. I Bulldogs giocano al AZN Stadium di Sydney e al Belmore Sports Ground di Belmore."}
{"id": "6680848", "revid": "1543377", "url": "https://it.wikipedia.org/wiki?curid=6680848", "title": "Bertha Wehnert-Beckmann", "text": "Biografia.\nNata a Cottbus, nel Land di Brandenburgo, in giovane et\u00e0 cominci\u00f2 a collaborare con il fotografo Wilhelm Horn a Praga. Nel 1839 la Beckmann lavorava come parrucchiera a Dresda. L'anno successivo conobbe il suo futuro marito, il fotografo Eduard Wehnert (1811\u20131847), che la introdusse alla dagherrotipia e agli innovativi processi di colorazione con la lastra di vetro in negativo, che consentiva un numero illimitato di stampe. Nel 1843, insieme a suo marito apr\u00ec uno studio a Lipsia, diventando la prima fotografa professionale tedesca. Dopo la morte del marito nel 1847, continu\u00f2 a gestire l'attivit\u00e0 da sola. Nel 1849, si trasfer\u00ec negli Stati Uniti, dove apr\u00ec uno studio fotografico a New York, prima al 62 di White Street e pi\u00f9 tardi al numero 385 di Broadway. In America, ricevette un'onorificenza per la sua la sua tecnica nei ritratti fotografici. Ritorn\u00f2 a Lipsia nel 1851, dopo aver ceduto al fratello l'attivit\u00e0 di New York. Nel 1866, trasfer\u00ec il suo studio di Lipsia a Elsterstra\u00dfe, dove assunse molti dipendenti: in poco tempo questo luogo divenne uno degli indirizzi notabili della citt\u00e0. Intorno al 1866 si ha notizia di un suo studio a Vienna. Si ritir\u00f2 nel 1883 all'et\u00e0 di 68 anni.\nAttivit\u00e0 artistica.\nIl suo lavoro combina un approccio umano con un'alta qualit\u00e0 artistica e tecnica. Specializzata in ritratti, i suoi lavori migliori hanno come soggetto i bambini. Il suo interesse per le innovazioni tecniche, l'uso di moderne tecniche pubblicitarie e il suo senso degli affari contribuirono al suo successo nell'arte della fotografia.\nWehnert-Beckmann fu una delle due fotografe provenienti dalla Sassonia ad esporre alla Erste Allgemeine Deutsche Industrieausstellung, prima fiera dell'industria tedesca, tenutasi nel 1854 a Monaco di Baviera, dove port\u00f2 fotografie e documenti stampati. Oggi i suoi lavori possono essere ammirati al Leipzig's Stadtgeschichtliches Museum."}
{"id": "6680856", "revid": "1516566", "url": "https://it.wikipedia.org/wiki?curid=6680856", "title": "Bignolata mantovana", "text": "Bignolata \u00e8 una torta tipica di Mantova, fatta con bign\u00e8 allo zabaione, cioccolato e panna."}
{"id": "6680858", "revid": "93192530", "url": "https://it.wikipedia.org/wiki?curid=6680858", "title": "Efeso (Georgia)", "text": ""}
{"id": "6680861", "revid": "93194041", "url": "https://it.wikipedia.org/wiki?curid=6680861", "title": "Parco nazionale di Shey Phoksundo", "text": ""}
{"id": "6680866", "revid": "767487", "url": "https://it.wikipedia.org/wiki?curid=6680866", "title": "Giovan Battista Campidori", "text": "Biografia.\nGiovanni Battista \u00e8 figlio di Raffaele Campidori, si form\u00f2 a Faenza lavorando in un primo tempo insieme al padre; passato successivamente al lavoro autonomo, diede prova di notevoli qualit\u00e0 e di una certa apertura culturale.\nOltre all\u2019 attivit\u00e0 professionale, che lo impegn\u00f2 per progetti di ordine pubblico e privato, esegu\u00ec numerosi lavori di edilizia civile e religiosa sia di costruzione che di restaurazione distinguendosi come esponente nel panorama della attivit\u00e0 edilizia della seconda met\u00e0 del 700.\nGiudizio critico.\nLe opere del Campidori sono segnalate per la ricerca di un linearismo pi\u00f9 strutturato in linea con il classicismo che stava risorgendo, al di l\u00e0 dell'evidente pratica tardobarocca: riprende il tema della colonna libera dell'architettura religiosa di Faenza, virtuosismi rococ\u00f2 oltre alle preziose decorazioni a stucco che caratterizzano gli ambienti ricchi; l'organizzazione dello spazio, la cura nelle proporzioni e la funzione delle pareti come limite spaziale, rilevano una progressiva ricerca razionalistica di pulizia formale e di rigore, sottolineato anche dal geometrismo e dall'essenzialit\u00e0 delle facciate.\nOpere.\nPalazzo Zanelli Pasi, 1745, Faenza con G.B. Boschi&lt;br&gt;\nPalazzo Naldi di Sant'Orsola, 1745, Faenza con R. Campidori&lt;br&gt;\nChiesa di Santa Maria, 1745, Marzeno con R. Campidori&lt;br&gt;\nChiesa della SS. Annunziata, 1746-1750, Faenza con P. Tomba il vecchio\nOspedale e chiesa di S. Giovanni di Dio, 1752, Faenza&lt;br&gt;\nRifacimento della Pieve di Sarna, 1754-64, Faenza&lt;br&gt;\nRicostruzione della chiesa di S. Salvatore, 1771, Albereto di Faenza \nProgetto dei portici e loggiato sud della piazza Maggiore, 1759-61, Faenza&lt;br&gt; \nRifacimento di Palazzo Severoli, 1780, Faenza"}
{"id": "6680869", "revid": "838137", "url": "https://it.wikipedia.org/wiki?curid=6680869", "title": "James Patrick Shannon", "text": "Biografia.\nMonsignor James Patrick Shannon nacque a South St. Paul il 16 febbraio 1921.\nFormazione e ministero sacerdotale.\nL'8 giugno 1946 fu ordinato presbitero. Nel 1955 consegu\u00ec il dottorato di ricerca in studi americani all'Universit\u00e0 di Yale. A 45 anni venne nominato presidente del College of St. Thomas di Saint Paul, fu il pi\u00f9 giovane sacerdote a ricoprire quell'incarico.\nMinistero episcopale.\nL'8 febbraio 1965 papa Paolo VI lo nomin\u00f2 vescovo ausiliare di Saint Paul e titolare di Lacubaza. Ricevette l'ordinazione episcopale il 31 marzo successivo dall'arcivescovo Egidio Vagnozzi, delegato apostolico negli Stati Uniti d'America, coconsacranti l'arcivescovo metropolita di Saint Paul Leo Binz e quello di Dubuque James Joseph Byrne. Partecip\u00f2 alla quarta e ultima sessione del Concilio Vaticano II.\nDal momento in cui fu nominato vescovo, tuttavia, rimase fuori passo dalla potente ala conservatrice dell'episcopato statunitense. Quando nel 1965 accett\u00f2 l'invito da parte del reverendo Martin Luther King a partecipare ai funerali a Selma di un difensore dei diritti civili morto assassinato, ruppe i ranghi con i suoi colleghi vescovi. Due anni dopo, quando monsignor Shannon parl\u00f2 pubblicamente contro la guerra del Vietnam, fu nuovamente criticato per aver rotto le fila. I suoi colleghi vescovi infatti non avevano ancora pubblicato un documento ufficiale che affermasse la loro posizione sulla guerra. I cardinale Francis Joseph Spellman e James Francis Louis McIntyre si lamentarono quindi con il Vaticano della sua condotta. Un rappresentante della Santa Sede gli consigli\u00f2 di non essere polemico con i cardinali di livello superiore e gli consigli\u00f2 di tacere sul tema del Vietnam. \"Potresti avere una grande carriera nella Chiesa, potresti essere arcivescovo\", gli ricord\u00f2.\nIl suo rimprovero pi\u00f9 devastante verso i suoi superiori arriv\u00f2 per\u00f2 nell'estate del 1968, dopo essere stato chiamato a moderare un documentario televisivo, \"The New American Catholic\", trasmesso dalla NBC. Il programma esaminava gli effetti del Concilio Vaticano II, convocato nel 1962 da papa Giovanni XXIII per \"rinnovare la Chiesa e adeguare la norma del diritto ecclesiastico ai bisogni e ai pensieri del nostro tempo\". Il programma parlava di questioni di attualit\u00e0 come il matrimonio per i sacerdoti e l'ordinazione delle donne. Monsignor Shannon disse di aver favorito le discussioni aperte su questi temi. Il cardinale James Francis Louis McIntyre pubblic\u00f2 un comunicato stampa in cui condannava i commenti di monsignor Shannon e il programma nel suo insieme. Scrisse una lettera ai vescovi statunitensi e alla Santa Sede in cui accusava monsignor Shannon di eresia. Il cardinale chiese anche un incontro tra vescovi per prendere provvedimenti disciplinari ufficiali. Il voto cadde contro monsignor Shannon per sette a tre, con otto vescovi che si astennero. Nel suo libro di memorie monsignor Shannon scrisse: \"Il mio grande orgoglio di essere un vescovo cattolico americano ha subito un duro colpo quel giorno e non si \u00e8 mai ripreso\".\nQuella stessa estate fatidica, papa Paolo VI nell'enciclica \"Humanae Vitae\" conferm\u00f2 la condanna da parte della Chiesa dei metodi artificiali di controllo delle nascite. Monsignor Shannon lo considerava \"un insegnamento rigido\" e credeva che il controllo delle nascite all'interno del matrimonio fosse accettabile. Sapeva quindi di non poter sostenere l'insegnamento del papa. Non volendo tuttavia infrangere il suo voto di obbedienza present\u00f2 le dimissioni che papa Paolo VI accett\u00f2 il 22 novembre 1968. Le dimissioni furono uno shock per l'ala progressista della Chiesa cattolica negli Stati Uniti d'America e causarono proteste e sdegno da parte dei suoi sostenitori, sia preti che laici. In risposta alla sua lettera di dimissioni alcuni gli offrirono un incarico nell'America meridionale. I sostenitori di monsignor Shannon protestarono perch\u00e9 lo considerarono un modo per esiliarlo. Dopo le dimissioni lavor\u00f2 per un breve periodo come insegnante in un college del Nuovo Messico.\nEntro un anno dalle sue dimissioni monsignor Shannon spos\u00f2 civilmente Ruth Wilkinson, una vedova che conosceva dal 1964. Nel 1969 la Santa Sede lo \"sospese a divinis\" e rinunci\u00f2 quindi al titolo episcopale. La coppia si trasfer\u00ec nel Minnesota. Dopo il matrimonio, torn\u00f2 alla scuola di legge e cominci\u00f2 una nuova carriera in numerose organizzazioni non profit tra cui la General Mills Foundation. Shannon rimase un cattolico praticante e frequent\u00f2 regolarmente la chiesa parrocchiale del Santo Nome di Ges\u00f9 di Medina. Nel 1988 and\u00f2 in pensione.\nMor\u00ec all'ospedale di Wayzata il 28 agosto 2003 dove era ricoverato per una emorragia cerebrale.\n Le esequie si tennero il 5 settembre nella chiesa parrocchiale del Santo Nome di Ges\u00f9 a Medina e concelebrarono una sessantina di sacerdoti. Parlando di Shannon al giornale \"St. Paul Pioneer Press\", monsignor Richard Edmund Pates, vescovo ausiliare di Saint Paul e Minneapolis, disse che \"Non era pi\u00f9 un vescovo, ma era in pieno rapporto con la Chiesa. Questa era la sua casa spirituale\". \u00c8 sepolto nel cimitero del Santo Nome a Medina.\nGenealogia episcopale.\nLa genealogia episcopale \u00e8:"}
{"id": "6680872", "revid": "767487", "url": "https://it.wikipedia.org/wiki?curid=6680872", "title": "Tavolo n.19", "text": "Tavolo n.19 (\"Table 19\") \u00e8 un film del 2017 diretto da Jeffrey Blitz.\nTrama.\nIl giorno del matrimonio della sorella del suo ex, Eloise si presenta al tavolo numero 19, ovvero al tavolo di quelli indesiderati, che lei stessa aveva selezionato quando era ancora di casa. Oramai ex damigella, scaricata mediante un SMS dal fratello della sposa, Eloise decide di presentarsi allo sposalizio per potersi confrontare con la persona che l'ha fatta soffrire. La ragazza, quasi sul punto di pentirsi della scelta effettuata, prover\u00e0 lo stesso a dare un senso alla sua giornata conoscendo cinque nuove persone. Fanno parte di questo tavolo: la vecchia tata della sposa, una coppia di solo conoscenti ma non amici, un adolescente con problemi sessuali, un nipote arrestato per furto. La strana compagnia prover\u00e0 a mettere ordine nella confusione creatasi e nelle loro vite."}
{"id": "6680875", "revid": "599013", "url": "https://it.wikipedia.org/wiki?curid=6680875", "title": "Enzo Goudou-Sinha", "text": ""}
{"id": "6680877", "revid": "140509", "url": "https://it.wikipedia.org/wiki?curid=6680877", "title": "Five Bridges", "text": "Five Bridges \u00e8 un album del gruppo musicale britannico The Nice registrato nel 1969 e pubblicato nel giugno 1970.\nFu il primo di tre album dei Nice che la Charisma Records pubblic\u00f2 dopo lo scioglimento del gruppo, avvenuto a fine marzo 1970.\nDescrizione.\n\"The Five Bridges Suite\".\nLa suite per gruppo e orchestra che d\u00e0 il titolo all'album e ne occupa tutto il lato A fu commissionata al tastierista del gruppo Keith Emerson dall'allora direttore del Newcastle Arts Festival. Emerson la scrisse basandosi sul manuale di composizione \"The Walter Piston's Guide to Orchestration\", per poi rifinirne la parte orchestrale con l'aiuto del direttore d'orchestra statunitense Joseph Eger. Il gruppo la esegu\u00ec in prima assoluta, senza orchestra, alla City Hall di Newcastle upon Tyne il 10 ottobre 1969. La versione contenuta nel disco fu registrata dal vivo una settimana dopo presso le Fairfeld Halls di Croydon, assieme all'orchestra \"Sinfonia of London\" diretta dallo stesso Eger e ad un sestetto di fiatisti jazz, tra i quali il trombettista canadese Kenny Wheeler.\nL'opera si ispira alla citt\u00e0 di Newcastle e in particolare ai cinque ponti allora presenti sul fiume Tyne, a ciasuno dei quali corrisponde un movimento. I titoli dei movimenti, tranne uno, non indicano tali ponti con il loro nome ma soltanto con un numero ordinale; tre sezioni includono testi anch'essi dedicati a Newcastle, scritti e cantati dal bassista del gruppo Lee Jackson, nativo della citt\u00e0.\nMusicalmente, la suite fonde musica classica, jazz e rock, secondo lo stile eclettico tipico dei Nice, e alterna passaggi puramente orchestrali o per pianoforte solo ad altri eseguiti dal trio, con o senza l'orchestra stessa. Emerson, in una nota in copertina, sottolinea di aver voluto in tal modo conciliare la musica classica \u2013 simbolo della tradizione \u2013 con il pop, incarnato dal gruppo ed espressione della ribellione all\"'estabilishment\". Il tastierista illustra nel dettaglio anche l'intento musicale di ciascuna sezione:\nSul disco in vinile, la suite si componeva di sole quattro tracce poich\u00e9 la prima, secondo l'etichetta, racchiudeva assieme i primi due movimenti; i solchi tuttavia non rispecchiavano l'effettiva ripartizione dell'opera, che Emerson nella sua nota in copertina descrive invece in modo inequivocabile. Tale suddivisione arbitraria sopravvisse anche in successive edizioni in CD.\nGli altri brani.\nLa seconda parte dell'album si apre con due lunghi brani strumentali tratti sempre dal concerto di Croydon, a loro volta riletture di brani di Sibelius (\"Intermezzo\" dalla \"Karielia Suite\") e di \u010cajkovskij (3\u00ba movimento della sinfonia n\u00ba6 \"Patetica\"); entrambi comprendono quindi anche l'orchestra. Dell\"'Intermezzo\" esisteva gi\u00e0 una versione in studio inclusa nell'album \"Ars Longa Vita Brevis\" del 1968.\nUna terza traccia registrata dal vivo al Fillmore East di New York il 20 dicembre 1969 \u2013 senza orchestra \u2013 consiste in una \"cover\" del brano di Bob Dylan \"Country Pie\" unita in un mash-up al tema dell\"'Allegro\" (1\u00ba movimento) dal Concerto Brandeburghese n\u00b06 BWV 1051 di J. S. Bach.\nChiude l'album un brano inedito, registrato in studio a Londra durante le sessioni dell'album \"Nice\" (giugno-luglio 1969): \"One of Those People\".\nCopertina.\nLa copertina del LP originale, in formato apribile, fu curata dallo studio Hipgnosis. L'esterno consiste nella composizione ripetuta di una fotografia del Tyne Bridge di Newcastle, orientata in quattro modi diversi in una sorta di doppio gioco speculare. All'interno, i ritratti in bianco e nero dei tre componenti il gruppo e una foto del concerto di Croydon, tutte di Eric Hayes, accompagnano i crediti del disco e la gi\u00e0 citata nota di Keith Emerson su \"The Five Bridges Suite\".\nAccoglienza.\n\"Five Bridges\" raggiunse la seconda posizione nella Official Albums Chart britannica il 4 luglio 1970 e rimase per ventuno settimane fra le prime 100, il miglior risultato di vendite in assoluto fra tutti gli album dei Nice, all'epoca della loro pubblicazione.\nEdizioni in CD.\nNel 1990 la Virgin Records, allora proprietaria del catalogo Charisma, pubblic\u00f2 per prima l'album su CD con l'aggiunta di cinque tracce tratte dalla raccolta \"Autumn '67 - Spring '68\" del 1972, pi\u00f9 una nuova versione di \"Diary of an Empty Day\" dall'album \"Nice\". Ad eccezione di quest'ultima, sulle tracce extra suona anche il chitarrista Davy O'List.\nLa seconda edizione in CD (2009), sempre a cura della Virgin, contiene l'album originale pi\u00f9 il finale del concerto di Croydon, in cui un accenno da parte dell'orchestra del brano \"Troika\" dalla suite \"Lieutenant Kij\u00e9\" di Prokof'ev sfocia in \"Rondo,\" la versione del gruppo del brano jazz \"Blue Rondo \u00e0 la Turk\" di Dave Brubeck, a sua volta mescolato con la canzone \"She Belongs to Me\" di Bob Dylan; nel \"medley\" trova posto, non accreditata, anche una breve citazione del celebre tema di Elmer Bernstein dal film western del 1960 \"The Magnificent Seven\". Le \"cover\" di Brubeck e Dylan, all'epoca del concerto, erano gi\u00e0 state pubblicate sull'album \"Nice\", uscito a settembre del 1969. Altri due brani aggiuntivi sono una versione inedita in studio di \"Country Pie\" e una abbreviata di \"The Five Bridges Suite\" (2\u00ba, 3\u00ba e 4\u00ba movimento) registrata in presa diretta dal gruppo senza orchestra per il programma radiofonico della BBC \"Sound of the Seventies.\""}
{"id": "6680879", "revid": "767487", "url": "https://it.wikipedia.org/wiki?curid=6680879", "title": "Thundercat", "text": "Biografia.\nNato in una famiglia di musicisti, Bruner inizi\u00f2 a suonare il basso a 15 anni ed ebbe un piccolo successo in Germania come membro della boy band No Curfew. Un anno dopo si un\u00ec al fratello Ronald Jr. come membro della band punk di Los Angeles, Suicidal Tendencies, in sostituzione dell'ex bassista Josh Paul.\nCarriera.\nDal 2002 al 2011 \u00e8 stato bassista del gruppo di musica crossover thrash Suicidal Tendencies, contribuendo alla produzione di tre dischi: \"Year of the Cycos\" (2008), \"No Mercy Fool!/The Suicidal Family\" (2010) e \"13\" (2013).\nNel 2008 ha collaborato con Erykah Badu per l'album \"New Amerykah Part One (4th World War)\", a cui ha fatto seguito nel 2010 la collaborazione con Flying Lotus per l'album \"Cosmogramma\".\nNel 2011 ha pubblicato il suo primo album \"Golden Age of Apocalypse\", prodotto proprio da Flying Lotus, con il quale ha poi lavorato per \"Until the Quiet Comes\" (2012) e \"You're Dead!\" (2014).\nNel luglio 2013 ha pubblicato il suo secondo album solista \"Apocalypse\", anche questo coprodotto da Flying Lotus e pubblicato dalla sua etichetta Brainfeeder.\nUn'importante collaborazione \u00e8 quella avvenuta con Kendrick Lamar per l'acclamato album \"To Pimp a Butterfly\", uscito nel marzo 2015, in cui Thundercat ha lavorato come autore, produttore, bassista e corista. Nel 2016 ha vinto un Grammy con Lamar per la canzone \"These Walls\", premiata nella categoria \"miglior collaborazione con un artista rap\".\nNel giugno 2015 pubblica l'EP \"The Beyond / Where the Giants Roam\". Sempre nel 2015 lavora con Kamasi Washington per il suo album \"The Epic\". Collabora nuovamente con Kendrick Lamar anche per gli album \"Untitled Unmastered\" (2016) e \"Damn\" (2017).\nNel corso della sua carriera ha collaborato, tra gli altri, anche con Mac Miller, Keziah Jones, Vic Mensa, Bilal (\"Airtight's Revenge\"), Jhen\u00e9 Aiko (\"Souled Out\"), Kimbra (\"The Golden Echo\"), Childish Gambino (\"Because the Internet\"), Terrace Martin (\"Velvet Portraits\") e Ty Dolla Sign (\"Free TC\").\nNel febbraio 2017 pubblica il terzo album \"Drunk\", a cui prendono parte Kendrick Lamar, Pharrell Williams, Wiz Khalifa, Kenny Loggins e Michael McDonald."}
{"id": "6680891", "revid": "287204", "url": "https://it.wikipedia.org/wiki?curid=6680891", "title": "Marcel Renault", "text": "Biografia.\nNato nel sobborgo parigino di Billancourt, figlio di Alfred Renault che ha costruito una solida fortuna nel commercio di tessuti e bottoni e di Louise, figlia di ricchi mercanti, ebbe altri due fratelli e due sorelle. Inizi\u00f2 lavorando per la compagnia tessile di suo padre che lasci\u00f2 per fondare insieme ai fratelli, il 25 febbraio 1899, la compania \"Soci\u00e9t\u00e9s Renault Fr\u00e8res\". Lui e Louis parteciparono come piloti alle corse automobilistiche con le auto che costruirono, gi\u00e0 a partire dall'anno dopo. \nAlla guida di macchine con motore De Dion e telaio Renault, prese parte insieme al fratello Louis alla gara Parigi-Trouville del 1899, gara vinta da Henri Robert Debray (noto come Antony) su Mors in 2 ore 58 minuti e 30 secondi.\nNel 1900 partecip\u00f2 alle Olimpiadi estive come pilota automobilistico. Insieme al fratello Louis, a Schrader e Grus fu uno dei 55 partecipanti (21 di loro conclusero la gara) della corsa Paris-Toulouse-Paris organizzata dall'Automobile Club de France. Nel 1902 vinse la gara automobilistica Parigi-Vienna nella categoria leggera con una nuova vettura Renault da 16h a quattro cilindri, percorrendo la distanza di 1140 chilometri in 29 ore e 30 minuti.\nIncidente e morte.\nMor\u00ec a Payr\u00e9 il 26 maggio del 1903, all'et\u00e0 di 31 anni, per gravi lesioni subite nell'incidente durante la \"corsa della morte\", come venne chiamata la Parigi-Madrid. Incidente che caus\u00f2 altre sei vittime, tra piloti e spettatori e il ferimento di circa 15 persone, portando gli organizzatori nazionali a sospendere la gara a Bordeaux e segnando la fine delle gare da citt\u00e0 a citt\u00e0. Le auto vennero caricate sui treni e rispedite indietro, con grande disappunto del re di Spagna Alfonso XIII che, appassionato di motori, aveva gi\u00e0 predisposto a Madrid una fastuosa accoglienza.\nSulla Route nationale 10 (RN10), un monumento segna la posizione dell'incidente. Dopo la sua morte, Louis abbandon\u00f2 le corse. La Renault fece realizzare una statua in sua memoria, che and\u00f2 distrutta in seguito agli attacchi tedeschi durante la seconda guerra mondiale.\n\u00c8 sepolto nel cimitero di Passy, nel quartiere de la Muette nel 16\u00ba \"arrondissement\"."}
{"id": "6680892", "revid": "767487", "url": "https://it.wikipedia.org/wiki?curid=6680892", "title": "Fin de fiesta", "text": "Fin de fiesta \u00e8 un film drammatico del 1960 diretto da Leopoldo Torre Nilsson, tratto dall'omonimo romanzo scritto nel 1958 dalla scrittrice argentina Beatriz Guido e ambientato durante la cosiddetta \"D\u00e9cada Infame\".\n\u00c8 stato presentato in concorso alla 10\u00aa edizione del Festival internazionale del cinema di Berlino.\nTrama.\nNel periodo compreso tra la caduta di Hip\u00f3lito Yrigoyen e il colpo di stato del 1943, il nipote di un caudillo della provincia di Buenos Aires entra negli affari di suo nonno. Presto scoprir\u00e0 un mondo fatto di crudelt\u00e0 e corruzione.\nDistribuzione.\nDopo l'anteprima al Festival di Berlino, il film \u00e8 stato distribuito in Argentina dal 23 giugno 1960. Il 16 ottobre 1962 \u00e8 stato proiettato in Spagna durante la \"Semana de cine argentino\" e in anni pi\u00f9 recenti, il 12 marzo 2002 \u00e8 stato riproposto al Festival internazionale del cinema di Mar del Plata."}
{"id": "6680894", "revid": "599013", "url": "https://it.wikipedia.org/wiki?curid=6680894", "title": "Gauthier Denis", "text": ""}
{"id": "6680895", "revid": "767487", "url": "https://it.wikipedia.org/wiki?curid=6680895", "title": "Francesco Ballanti Graziani", "text": "Biografia.\nFiglio di Giuseppe e fratello di Giovan Battista di cui fu principale collaboratore nella sua bottega; partecip\u00f2 alla realizzazione di statue con scopo devozionale, gruppi plastici, rilievi per interni ed esterni di palazzi. Con il fratello, tra il 1796 e il 1799 collabor\u00f2 come modellatore per la Fabbrica di maioliche dei Conti Ferniani di Faenza per alcuni gruppi plastici in terraglia, soprattutto come specialista nell'eseguire ornati a rilievo.\nFu inoltre collaboratore di Felice Giani e Gaetano Bertolani. Assieme ad essi, e al fratello Giovan Battista, si occup\u00f2 di alcuni lavori nella chiesa di San Girolamo all'Osservanza, in occasione della beatificazione di Leonardo da Porto Maurizio.\nNel 1805, nella circostanza dell'imminente visita di Napoleone Bonaparte a Faenza, oper\u00f2 in collaborazione con l'architetto Giuseppe Pistocchi per l'erezione di un arco in legno, tela e stucco, nuovamente insieme a Giovan Battista."}
{"id": "6680896", "revid": "93192943", "url": "https://it.wikipedia.org/wiki?curid=6680896", "title": "Sette chiese dell'apocalisse", "text": ""}
{"id": "6680897", "revid": "93192959", "url": "https://it.wikipedia.org/wiki?curid=6680897", "title": "Sette chiese del Libro della Rivelazione", "text": ""}
{"id": "6680898", "revid": "93192990", "url": "https://it.wikipedia.org/wiki?curid=6680898", "title": "Sette chiese dell'Asia", "text": ""}
{"id": "6680899", "revid": "15756", "url": "https://it.wikipedia.org/wiki?curid=6680899", "title": "Gianna Boschi", "text": "Biografia.\nGianna Boschi compie la sua formazione presso la Scuola di Disegno \"T.Minardi\" di Faenza come allieva di Roberto Sella.\nNel 1940 consegue il diploma di maturit\u00e0 artistica presso l'Istituto d'Arte \"A. Venturi\" di Modena, tra il 1940 e il 1942 frequenta il corso di decorazione presso l'Accademia di Belle Arti di Bologna come allieva di Giovanni Romagnoli.\nDal 1945 \u00e8 insegnante di disegno presso diverse scuole medie di Faenza e dintorni, poi dal 1958 presso l'Istituto d'Arte per la Ceramica di Faenza dove dal 1967 al 1985 \u00e8 titolare della cattedra di Disegno dal vero, materia sempre pi\u00f9 trascurata, non solo dagli allievi, man mano che si andavano affermando anche localmente, e in modo spesso provinciale. I suoi interessi i artistici muovono da un ambiente ancora nutrito do ricordi post-impressionisti che esaltano nella pittura(nature morte, fiori, paesaggi) preziosi cromatismi e un segno elegante, i cui lontani antecedenti sono le maniere di Romagnoli, Guidi, Morandi, mentre via via nei dipinti di figura si fa strada una tendenza al simbolismo. Dagli anni '50 predilige i ritratti di fanciulle adolescenti ,suggestionata dalla pittura quattrocentesca fiorentina, evidenziando la struttura plastica dell'immagine oppure cercando di sfaldarla in un'alternanza non equivoca di solennit\u00e0 classiche o riduzioni simboliche; poi dagli anni '60 nelle figure si fa pi\u00f9 evidente il richiamo a Picasso, a Matisse ed a un classicismo idealizzato che approda all'immagine mitologica con forte prevalenza del disegno sul colore. Inoltre indagher\u00e0 su alcuni argomenti come il mito, la cultura classica e neoclassica lasciando segni indelebili nel nuovo periodo della sua pittura a partire dai primi anni Settanta, e nell'impegno come presidente della locale sezione di Italia Nostra (di cui era stata membro fondatore nel 1963) in nome della salvaguardia di architetture, opere e valori ormai trascurati se non disconosciuti. In questo periodo si avvicina alla ceramica traducendo il suo segno, sempre pi\u00f9 sintetico, in vasi e coppe, partecipando a varie edizioni del Concorso della Ceramica di Faenza e vincendo concorsi (pannello collocato nel 1970 nel Dipartimento di Scienze Farmaceutiche dell\u2019Universit\u00e0 di Bologna). La ricerca pittorica degli anni '70 riflette espliciti richiami sia classicisti che espressionisti, mentre nella ceramica \u00e8 evidente la consonanza con Biancini: via via nell'ultimo periodo le forme plastiche finiranno per assumere grande vitalit\u00e0 sia nella ceramica che nella pittura della serie del mito aggiornata alla sensibilit\u00e0 post-moderna.\nAlla \u201cmorte dell\u2019arte\u201d Gianna Boschi ha dato una risposta : \u201cmantenere il contatto con la realt\u00e0 delle sensazioni esistenziali\u201d sapendo adeguare, con coerenza e rigore, l\u2019utilizzo delle tecniche artistiche pi\u00f9 comuni finalizzate alla grazia, bellezza e nobile semplicit\u00e0. Gianna Boschi ha ispirato la generazione degli artisti faentini attivi fin dai primi anni Ottanta sotto il segno del \u201cprimato dell\u2019artista\u201d e del \u201clavoro felice\u201d ( Aldo Rontini , Nedo Merendi, Giampaolo Bertozzi e Stefano Dal Monte Casoni)."}
{"id": "6680901", "revid": "198326", "url": "https://it.wikipedia.org/wiki?curid=6680901", "title": "Metropolitana di Granada", "text": ""}
{"id": "6680902", "revid": "93193014", "url": "https://it.wikipedia.org/wiki?curid=6680902", "title": "Sette chiese dell'Apocalisse", "text": ""}
{"id": "6680903", "revid": "287204", "url": "https://it.wikipedia.org/wiki?curid=6680903", "title": "Metropolitana di Malaga", "text": ""}
{"id": "6680905", "revid": "93193037", "url": "https://it.wikipedia.org/wiki?curid=6680905", "title": "Sette Chiese della Rivelazione", "text": ""}
{"id": "6680906", "revid": "599013", "url": "https://it.wikipedia.org/wiki?curid=6680906", "title": "Gr\u00e9gory Bengaber", "text": ""}
{"id": "6680907", "revid": "92723", "url": "https://it.wikipedia.org/wiki?curid=6680907", "title": "Rembert George Weakland", "text": "Biografia.\nMonsignor George Weakland \u00e8 nato a Patton il 2 aprile 1927 da Basil Weakland (1897 - 1932) e Mary Kane (1898 - 1978). Ha quattro sorelle, Leora, Elizabeth, Barbara e Marian e un fratello, William.\nFormazione e ministero sacerdotale.\nHa frequentato inizialmente la Our Lady of Perpetual Help School di Patton, per poi iscriversi al seminario minore gestito dai monaci benedettini dell'arciabbazia di San Vincenzo a Latrobe. Nel 1945, dopo il diploma, \u00e8 entrato come novizio nell'arciabbazia di San Vincenzo prendendo il nome religioso di Rembert. L'anno successivo, terminato il noviziato, ha studiato al Saint Vincent College e al seminario \"San Vincenzo\", anch'essi gestiti dall'arciabbazia. Il 29 settembre 1949 ha emesso la professione solenne come monaco nell'abbazia di Solesmes, in Francia. L'arciabate lo ha poi inviato a Roma per studiare teologia al Pontificio ateneo Sant'Anselmo.\nIl 24 giugno 1951 \u00e8 stato ordinato presbitero dal vescovo e abate ordinario di Subiaco Simone Salvi. Ha proseguito gli studi musicali in Italia, Francia e Germania, nonch\u00e9 presso la Juilliard School e la Columbia University di New York. In questo periodo, mentre faceva ricerche presso la British Library, ha scoperto il testo di un dramma liturgico medievale \"Play of Daniel\", del quale ha pubblicato un autorevole testo commentato. Esso veniva spesso organizzato da gruppi musicali specializzati nella musica di quell'epoca come la New York Pro Musica. Dal 1957 al 1963 ha insegnato musica presso il Saint Vincent College.\nIl 26 giugno 1963 \u00e8 stato eletto arciabate coadiutore dell'arciabbazia di San Vincenzo. Ben presto \u00e8 succeduto nell'ufficio e il 29 agosto ha ricevuto la solenne benedizione abbaziale da monsignor William Graham Connare, vescovo di Greensburg. In seguito \u00e8 diventato cancelliere e presidente del consiglio di amministrazione del Saint Vincent College. L'8 maggio 1964 ha ricevuto dalla Santa Sede l'incarico di consultore del Consiglio per l'attuazione della costituzione sulla sacra liturgia del Concilio Vaticano II e nel 1968 \u00e8 diventato membro della stessa commissione.\nIl 29 settembre 1967 \u00e8 stato eletto abate generale dell'Ordine di San Benedetto. Nel 1973 \u00e8 stato rieletto. \"Ex officio\" \u00e8 stato anche gran cancelliere del Pontificio ateneo Sant'Anselmo. Dal 1968 al 1971 \u00e8 stato membro del consiglio dei superiori maggiori. Nel 1968 ha partecipato alla conferenza monastica internazionale e inter religiosa in Thailandia, in cui il monaco trappista e scrittore americano Thomas Merton ha tenuto alcuni discorsi. Lo stesso \u00e8 morto per un incidente. Padre Weakland ha benedetto la salma dopo il ritrovamento, prima che fosse trasportata nel suo monastero, l'abbazia di Getsemani nel Kentucky, dove \u00e8 stato sepolto.\nMinistero episcopale.\nIl 20 settembre 1977 papa Paolo VI lo ha nominato arcivescovo metropolita di Milwaukee. Ha ricevuto l'ordinazione episcopale l'8 novembre successivo nella cattedrale di San Giovanni Battista a Milwaukee dall'arcivescovo Jean Jadot, delegato apostolico negli Stati Uniti d'America, coconsacranti l'arcivescovo emerito di Milwaukee William Edward Cousins e il vescovo di Greensburg William Graham Connare.\nIl 21 dicembre 1999 ha conseguito il dottorato in musicologia \"con distinzione\" presso la Columbia University di New York con un elaborato intitolato \"The office antiphons of the ambrosian chant\".\nIl 24 maggio 2002 papa Giovanni Paolo II ha accettato la sua rinuncia al governo pastorale dell'arcidiocesi per raggiunti limiti di et\u00e0. Nel luglio 2009 ha pubblicato le sue memorie con il titolo \"A Pilgrim in a Pilgrim Church: Memoirs of a Catholic Archbishop\".\nControversie.\nAbusi sessuali in diocesi.\nNel 1984 monsignor Weakland ha risposto agli insegnanti di una scuola cattolica che denunciavano abusi sessuali da parte di sacerdoti locali affermando che \"qualsiasi materiale diffamatorio trovato nella tua lettera sar\u00e0 esaminato attentamente dai nostri avvocati\". La Corte d'appello del Wisconsin lo ha per questo rimproverato, definendo le sue osservazioni \"improvvise\" e \"insensibili\". Nel 1994 monsignor Weakland ha detto che quelli che denunciavano abusi sessuali erano \"strilloni\". Pi\u00f9 tardi si \u00e8 scusato per le osservazioni.\nSecondo il \"Milwaukee Journal Sentinel\", una deposizione pubblicata nel 2009 ha rivelato che monsignor Weakland aveva insabbiato le accuse di abusi sessuali da parte dei preti dell'arcidiocesi. Monsignor Weakland ha ammesso che i preti colpevoli di abusi sessuali su minori avevano continuato ad operare come sacerdoti senza avvertire i parrocchiani o allertare la polizia. Nella sua autobiografia ha dichiarato che nei primi anni dello scandalo degli abusi sessuali non aveva capito che l'abuso sessuale su minori era un crimine.\nAgenda liturgica.\nTra il 1965 e il 1966 monsignor Weakland \u00e8 stato presidente della Church Music Association of America. Secondo un racconto di Richard Schuler, \u00e8 emersa molto rapidamente una spaccatura al suo intero dato che monsignor Weakland ha fatto una brusca eccezione sugli \"atteggiamenti reazionari nel pensiero liturgico\" durante una riunione dell'associazione. Nelle interviste con la stampa ha espresso rammarico per il fatto che l'incontro non avesse approvato l'uso di musica moderna e danza nel suo programma liturgico. All'interno dell'associazione le sue opinioni erano poco popolari e cos\u00ec la sua presidenza non \u00e8 durata molto.\nNel 2000 monsignor Weakland ha criticato il documento della Congregazione per la dottrina della fede sul relativismo religioso \"Dominus Iesus\".\nUna delle sue ultime grandi azioni come arcivescovo \u00e8 stato il controverso restauro della cattedrale di San Giovanni Evangelista a Milwaukee. Molti hanno infatti criticato i lavori di adeguamento allo stile postconciliare che avevano cambiato notevolmente l'edificio.\nRelazione omosessuale.\nIl pensionamento di monsignor Weakland \u00e8 stato offuscato dalla rivelazione che egli aveva pagato 450 000 dollari di fondi diocesani per prevenire una causa. Era infatti emerso che l'arcidiocesi aveva pagato Paul Marcoux, un ex studente di teologia dell'Universit\u00e0 di Marquette, per risolvere un reclamo da lui presentato contro l'arcivescovo con cui aveva avuto una relazione decenni prima. Quest'ultimo ha ammesso la relazione e si \u00e8 scusato dopo la fine della storia.\nAl suo ritiro, monsignor Weakland aveva ricevuto due inviti a trasferirsi nelle abbazie benedettine negli Stati Uniti ma essi sono stati annullati poco dopo lo scandalo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6680912", "revid": "110157", "url": "https://it.wikipedia.org/wiki?curid=6680912", "title": "Santa Mar\u00eda de la Paz (municipio)", "text": "Santa Mar\u00eda de la Paz \u00e8 una municipalit\u00e0 dello stato di Zacatecas, nel Messico centrale, il cui capoluogo \u00e8 la localit\u00e0 omonima.\nConta 2.821 abitanti (2010) e ha una estensione di 279,77\u00a0km\u00b2."}
{"id": "6680914", "revid": "599013", "url": "https://it.wikipedia.org/wiki?curid=6680914", "title": "Darel Poirier", "text": ""}
{"id": "6680919", "revid": "838137", "url": "https://it.wikipedia.org/wiki?curid=6680919", "title": "Juan Carlos Maccarone", "text": "Biografia.\nMonsignor Juan Carlos Maccarone nacque a Buenos Aires il 19 ottobre 1940.\nFormazione e ministero sacerdotale.\nFrequent\u00f2 le elementari nella scuola \"Repubblica dell'Honduras\" a Buenos Aires e consegu\u00ec il diploma di maturit\u00e0 nel collegio nazionale \"Mariano Moreno\". Studi\u00f2 quindi giurisprudenza all'Universit\u00e0 di Salvador a Buenos Aieros. Nel 1960 entr\u00f2 nel seminario \"Sacro Cuore\" dell'arcidiocesi di La Plata. Studi\u00f2 filosofia presso il seminario maggiore \"San Jos\u00e9\" della stessa arcidiocesi e teologia dogmatica presso la Pontificia Universit\u00e0 Gregoriana a Roma.\nIl 17 dicembre 1968 fu ordinato presbitero. Dal 1968 e al 1978 fu professore di teologia al seminario \"San Jos\u00e9\" e presso la Facolt\u00e0 di teologia dell'Universit\u00e0 Cattolica \"Santa Maria de los Buenos Aires\". Dal 1969 al 1972 insegn\u00f2 all'Universit\u00e0 Cattolica di La Plata e dal 1973 al 1975 nell'Istituto \"Antonio Saenz\" della diocesi di Lomas de Zamor.\nGrazie alle sue notevoli capacit\u00e0 intellettuali ricopr\u00ec poi diversi incarichi. Fu superiore presso il seminario di Lomas de Zamora, direttore spirituale dei seminari, decano della Facolt\u00e0 di teologia della Pontificia universit\u00e0 cattolica argentina per due mandati, parroco della parrocchia dell'Immacolata Concezione a Burzaco, esperto della commissione per il dialogo luterano-cattolico, segretario del comitato esecutivo della commissione episcopale per la fede e la cultura, esperto alla IV assemblea plenaria del Consiglio episcopale latinoamericano. Fu anche segretario della convenzione costituente nazionale di Paran\u00e1 e Santa Fe per la riforma della Costituzione della Conferenza episcopale argentina, e delegato dei vescovi della provincia ecclesiastica di Buenos Aires per la riforma della Costituzione provinciale.\nFu anche membro del consiglio di amministrazione e del consiglio superiore dell'Universit\u00e0 di Buenos Aires, membro della Societ\u00e0 argentina di teologia e della Societ\u00e0 tomista della Repubblica Argentina. Pubblic\u00f2 opere di argomento teologico in riviste di teologia nazionali e internazionali.\nMinistero episcopale.\nIl 30 gennaio 1993 papa Giovanni Paolo II lo nomin\u00f2 vescovo ausiliare di Lomas de Zamora e titolare di Mauriana. Ricevette l'ordinazione episcopale il 21 aprile successivo nella cattedrale di Nostra Signora della Pace di Lomas de Zamora dal vescovo di Lomas de Zamora Desiderio Elso Collino, coconsacranti il vescovo di Rafaela H\u00e9ctor Gabino Romero e quello di Mar del Plata Jos\u00e9 Mar\u00eda Arancedo. Nel 1994 fu eletto presidente della commissione fede e cultura della Conferenza episcopale argentina.\nIl 3 luglio 1996 papa Giovanni Paolo II lo nomin\u00f2 vescovo di Chascom\u00fas. Prese possesso della diocesi il 24 settembre successivo. Il 18 febbraio 1999 lo stesso pontefice lo nomin\u00f2 vescovo di Santiago del Estero. Prese possesso della diocesi il 29 maggio successivo.\nPartecip\u00f2 attivamente al dialogo promosso dalla Conferenza episcopale durante la grave crisi economica nazionale del 1999-2002 e fu uno dei vescovi eletti per redigere il documento della Chiesa argentina sulla realt\u00e0 politica e sociale del periodo.\nEbbe forti scontri con il governo provinciale presieduto prima da Carlos Ju\u00e1rez, al suo quinto mandato, e poi dalla moglie Mercedes Aragon\u00e9s de Ju\u00e1rez. Si batt\u00e9 per la ricerca della verit\u00e0 in occasione del doppio crimine della D\u00e1rsena, l'omicidio delle due attiviste democratiche Leyla Nazar e Patricia Villalba, per la quale fu successivamente condannato Antonio Musa Azar. Mantenne un dialogo fraterno con le organizzazioni per i diritti umani. Dopo la caduta del governo di Carlos Ju\u00e1rez sostenne l'intervento federale nella provincia.\nIl 19 agosto 2005 papa Benedetto XVI accett\u00f2 la sua rinuncia al governo pastorale della diocesi. Secondo la stampa, monsignor Maccarone si sarebbe dimesso dopo che apparve un video in cui stava compiendo atti sessuali con un ragazzo di 23 anni. Quotidiani come il \"Los Angeles Times\" e agenzie di stampa come Catholic News Agency confermarono l'esistenza del video. Secondo le notizie dell'agenzia di stampa tedesca \"DPA\" e il \"Los Angeles Times\", il portavoce dell'arcidiocesi di Buenos Aires non escluse la possibilit\u00e0 che si trattasse di un \"atto di vendetta politica\". Monsignor Maccarone era infatti coinvolto nella lotta contro la povert\u00e0 e la presunta corruzione del governatore Carlos Ju\u00e1rez. Allo stesso modo, alcuni media argentini commentarono che, al di l\u00e0 della catalogazione della condotta personale di monsignor Maccarone basata su convinzioni morali e religiose, l'episodio non era rilevante dal punto di vista criminale o giudiziario e che l'intera vicenda non fu un evento fortuito o circostanziato ma il risultato di una manovra sapientemente assemblata, costruita sulla base di dati di intelligence che avevano una logistica e risorse che non corrispondevano a quelle di un cittadino comune. Tutto sarebbe stato orchestrato quindi nell'ambito di una strategia organizzata con diligenza da interessi politici, economici ed ecclesiastici.\nMonsignor Maccarone visse in pensione nel Piccolo Cottolengo di Don Orione situato nell'omonimo quartiere della citt\u00e0 di Claypole. Era ancora considerato uno dei teologi pi\u00f9 rispettati del paese, con una chiara posizione progressista.\nMor\u00ec a Claypole alle 7 del 29 marzo 2015. Le esequie si tennero il giorno successivo alle ore 11 nella chiesa del Piccolo Cottolengo di Don Orione a Claypole. Al termine del rito fu sepolto nel cimitero dello stesso complesso.\nGenealogia episcopale.\nLa genealogia episcopale \u00e8:"}
{"id": "6680924", "revid": "1776051", "url": "https://it.wikipedia.org/wiki?curid=6680924", "title": "Ghiacciaio Branscomb", "text": "Il ghiacciaio Branscomb (in inglese: \"Branscomb Glacier\") \u00e8 un ghiacciaio lungo circa 9,5\u00a0km situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 3.000\u00a0m s.l.m., \u00e8 situato sul versante occidentale della catena principale della dorsale Sentinella, nelle montagne di Ellsworth. Da qui esso fluisce verso ovest a partire dal versante nord-occidentale del monte Vinson, fino ad unire il proprio flusso, a cui lungo il percorso si aggiunge quello del ghiacciaio Roch\u00e9, a quello del ghiacciaio Nimitz.\nStoria.\nIl ghiacciaio Branscomb \u00e8 stato mappato dallo United States Geological Survey grazie a ricognizioni terrestri dello stesso USGS e a fotografie aeree scattate dalla marina militare statunitense nel periodo 1957-60 ed \u00e8 stato poi cos\u00ec battezzato dal Comitato consultivo dei nomi antartici in onore di Lewis M. Branscomb, direttore del National Science Board dal 1982 al 1984."}
{"id": "6680925", "revid": "1776051", "url": "https://it.wikipedia.org/wiki?curid=6680925", "title": "Ghiacciaio Cairns", "text": "Il ghiacciaio Cairns (in inglese: \"Cairns Glacier\") \u00e8 un ghiacciaio vallivo situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 3.000\u00a0m s.l.m., \u00e8 situato sul versante occidentale della catena principale della dorsale Sentinella, nelle montagne di Ellsworth, tra il ghiacciaio Branscomb, a nord, e il ghiacciaio Tulaczyk, a sud. Da qui esso fluisce verso sud-ovest a partire dal versante occidentale del massiccio Vinson, scorrendo lungo il fianco nord-occidentale del picco Brichebor, fino ad unire il proprio flusso a quello del ghiacciaio Nimitz, a sud-est del picco Klenova.\nStoria.\nIl ghiacciaio Cairns \u00e8 stato cos\u00ec battezzato nel 2006 dal Comitato consultivo dei nomi antartici in onore di Stephen Douglas Cairns, membro del consiglio degli editori della rivista Antarctic Research Series, edita dall'Unione Geofisica Americana, dal 1990 al 1995."}
{"id": "6680926", "revid": "666668", "url": "https://it.wikipedia.org/wiki?curid=6680926", "title": "Ghiacciaio Tulaczyk", "text": "Il ghiacciaio Tulaczyk (in inglese: \"Tulaczyk Glacier\") \u00e8 un ripido ghiacciaio vallivo situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 3.800\u00a0m s.l.m., \u00e8 situato sul versante occidentale della catena principale della dorsale Sentinella, nei monti Ellsworth, tra il ghiacciaio Cairns, a nord, e il ghiacciaio Zapol, a sud. Da qui esso fluisce verso sud-ovest a partire dal versante occidentale del monte Vinson, scorrendo lungo il fianco sud-orientale del picco Brichebor, fino ad unire il proprio flusso a quello del ghiacciaio Nimitz, a ovest del colle Hodges e sud-est del picco Klenova.\nStoria.\nIl ghiacciaio Tulaczyk \u00e8 stato cos\u00ec battezzato nel 2006 dal Comitato consultivo dei nomi antartici in onore di Stephen Slawek M. Tulaczyk, ricercatore del Programma Antartico degli Stati Uniti d'America, le cui ricerche si focalizzano, sin dal 1998, sui flussi di ghiaccio dell'Antartide occidentale."}
{"id": "6680927", "revid": "125077611", "url": "https://it.wikipedia.org/wiki?curid=6680927", "title": "Ghiacciaio Zapol", "text": "Il ghiacciaio Zapol (in inglese: \"Zapol Glacier\") \u00e8 un ripido ghiacciaio vallivo situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 3.800\u00a0m s.l.m., \u00e8 situato sul versante occidentale della catena principale della dorsale Sentinella, nei monti Ellsworth, tra il ghiacciaio Tulaczyk, a nord, e il ghiacciaio Donnellan, a sud. Da qui esso fluisce verso sud-ovest a partire dal versante occidentale del massiccio Vinson fino ad unire il proprio flusso a quello del ghiacciaio Nimitz, a sud del colle Hodges.\nStoria.\nIl ghiacciaio Zapol \u00e8 stato cos\u00ec battezzato nel 2006 dal Comitato consultivo dei nomi antartici in onore del dottor Warren M. Zapol, anestesiologo presso il Massachusetts General Hospital, a lungo tempo impegnato presso la stazione McMurdo in ricerche sulla fisiologia delle foche di Weddell (una ricerca iniziata a met\u00e0 anni settanta) come parte di un pi\u00f9 largo studio inerente alla comprensione del respiro dei mammiferi, utile alla comprensione della sindrome della morte improvvisa del lattante."}
{"id": "6680928", "revid": "1776051", "url": "https://it.wikipedia.org/wiki?curid=6680928", "title": "Ghiacciaio Donnellan", "text": "Il ghiacciaio Donnellan (in inglese: \"Donnellan Glacier\") \u00e8 un ripido ghiacciaio vallivo situato sulla costa di Zumberge, nella parte occidentale della Terra di Ellsworth, in Antartide. In particolare, il ghiacciaio, il cui punto pi\u00f9 alto si trova a circa 3.800\u00a0m s.l.m., \u00e8 situato sul versante occidentale della catena principale della dorsale Sentinella, nelle montagne di Ellsworth, tra il ghiacciaio Zapol, a nord, e il ghiacciaio Gildea, a sud. Da qui esso fluisce in direzione ovest-sud-ovest a partire dal versante occidentale del massiccio Vinson, in particolare dal picco Opalchenie, e scorrendo lungo il fianco nord-occidentale del monte Slaughter fino ad unire il proprio flusso a quello del ghiacciaio Nimitz.\nStoria.\nIl ghiacciaio Donnellan \u00e8 stato cos\u00ec battezzato nel 2006 dal Comitato consultivo dei nomi antartici in onore di Andrea Donnellan, ricercatore presso il Jet Propulsion Laboratory del California Institute of Technology, membro del progetto di ricerca avviato a met\u00e0 anni novanta che ha visto l'utilizzo di satelliti GPS per lo studio della deformazione della crosta terrestre nella California meridionale e in Antartide."}
{"id": "6680929", "revid": "1310927", "url": "https://it.wikipedia.org/wiki?curid=6680929", "title": "Bo\u017eo Mikuli\u0107", "text": "Caratteristiche tecniche.\n\u00c8 un difensore centrale, molto fisico, abile nelle chiusure difensive e nel colpo di testa.\nCarriera.\nCresciuto nel settore giovanile dell'RNK Spalato, dopo aver collezionato una breve esperienza in prestito all'Imotski, esordisce con la prima squadra dei \"Rossi\" il 5 agosto 2016, nella partita pareggiata per 0-0 contro lo Slaven Belupo. Affermatosi ben presto come titolare, non riesce tuttavia ad evitare la retrocessione in Druga liga, avvenuta anche a causa delle difficili condizioni economiche del club. Dopo essere gi\u00e0 stato vicino al trasferimento in Serie A durante il mese di gennaio (sulle sue tracce vi erano infatti Atalanta e Fiorentina), il 31 agosto 2017 viene acquistato per 300.000 euro dalla Sampdoria.\nIl 15 giugno 2018, dopo non aver collezionato alcuna presenza con la prima squadra del club ligure, fa ritorno in Croazia, passando a titolo definitivo all', con cui firma un triennale. Il 7 agosto 2019 viene ceduto in prestito allo .\nIl 24 agosto 2021 firma per il Messina fino al 30 giugno 2023.\nStatistiche.\nPresenze e reti nei club.\n\"Statistiche aggiornate al 20 dicembre 2019.\""}
{"id": "6680930", "revid": "8660", "url": "https://it.wikipedia.org/wiki?curid=6680930", "title": "N\u00fcrnberg Rams", "text": "I N\u00fcrnberg Rams sono una squadra di football americano di Norimberga, in Germania. Fondati nel 1981 come Noris Rams, si sono sciolti nel 1999 e sono stati riaperti nel 2000 come squadra di flag football col nome di N\u00fcrnberg Rams. Hanno ripreso a giocare a tackle football nel 2008."}
{"id": "6680931", "revid": "8660", "url": "https://it.wikipedia.org/wiki?curid=6680931", "title": "Derrick Jones (giocatore di football americano)", "text": "Carriera.\nNew York Jets.\nJones al college gioc\u00f2 a football con gli Ole Miss Rebels dal 2013 al 2016. Fu scelto nel corso del sesto giro (204\u00ba assoluto) nel Draft NFL 2017 dai New York Jets. Debutt\u00f2 come professionista subentrando nella gara del quinto turno vinta contro i Cleveland Browns per 17-14 senza fare registrare alcuna statistica. \nCollegamenti esterni.\n "}
{"id": "6680951", "revid": "1602064", "url": "https://it.wikipedia.org/wiki?curid=6680951", "title": "Parco nazionale di Shey-Phoksundo", "text": "Il parco nazionale di Shey-Phoksundo (Nepalese: \u0936\u0947-\u092b\u094b\u0915\u0938\u0941\u0923\u094d\u0921\u094b She-Phoksundo) \u00e8 il pi\u00f9 grande e unico parco nazionale trans-himalayano del Nepal. \u00c8 stato istituito nel 1984 e copre un'area di 3.555 km2 nei distretti di \u1e0colp\u0101 e Mugu nella Regione di Sviluppo del Medio Occidente, in Nepal. L'area protetta si estende in elevazione da 2.130 m a 6.885 m. Il Lago Phoksundo \u00e8 la caratteristica principale del parco, situato a un'altitudine di 3.612 m.\nLa sede del parco \u00e8 a Palam, nel distretto di \u1e0colp\u0101.\nTerritorio.\nIl parco di Shey-Phoksundo offre una variet\u00e0 di paesaggi spettacolari e ranghi tra i parchi montani pi\u00f9 scenici del mondo. Gran parte del parco si trova a nord della cresta dell'Himalaya. Le altitudini variano da 2.130 m nel sud-est vicino ad Ankhe a 6.883 m sulla cima del Kanjiroba Himal, che si trova sul bordo meridionale dell'altopiano tibetano. Il lago Phoksundo si trova ad un'altitudine di 3660 m nella parte alta del fiume Suligad. \u00c8 circondato da ghiacciai ed \u00e8 famoso per il suo magnifico colore turchese. Vicino allo sbocco del lago si trova la cascata pi\u00f9 alta del paese.\nIl lago Phoksundo ha una superficie d'acqua di 494 ettari ed \u00e8 stato dichiarato Sito di Ramsar nel settembre 2007. Il lago \u00e8 profondo fino a 145 m, misurato usando la tecnologia dell'eco-suono.\nIl fiume Langu prosciuga l'altopiano del Dolpo situato a nord-est del parco. I fiumi Suligad e Jugdual formano il bacino meridionale che scorre a sud nel fiume Thuli Bheri.\nClima.\nAbbracciando i versanti nord e sud della cresta dell'Himalaya, il parco sperimenta una vasta gamma climatica e si trova nella zona di transizione da un monsone dominato da un clima arido. Le precipitazioni annuali raggiungono i 1.500 mm al sud, mentre sui versanti settentrionali cadono meno di 500 mm di pioggia. La maggior parte delle precipitazioni si verifica durante il monsone da luglio a settembre. I massicci del Dhaulagiri e del Kanjiroba formano un'enorme barriera che impedisce alla maggior parte della pioggia di raggiungere l'area trans-himalayana. Gli inverni sono piuttosto severi con frequenti nevicate oltre i 2.500 m e temperature che rimangono sotto il congelamento sopra i 3.000 m durante gran parte dell'inverno.\nFlora.\nLa flora che si trova all'interno del parco \u00e8 estremamente varia. Le regioni settentrionali contengono aree sterili dell'Himalaya superiore. Le pendici trans-himalayane sono costituite da rododendri, arbusti di caragana, salix, ginepro, betulla bianca dell'Himalaya e occasionalmente l'abete bianco domina gli alti prati dell'Himalaya. Meno del cinque per cento del parco \u00e8 boscoso, con gran parte di esso nella parte meridionale. La flora del Suligad Vally \u00e8 composta da pino himalayano, pecci, tsuga, cedro, abete bianco, pioppo, rododendro e bamb\u00f9. Il parco contiene anche 286 specie di importanza etnobotanica.\nFauna.\nIl parco offre un habitat importante per le specie in via di estinzione tra cui il leopardo delle nevi, il lupo grigio, il cervo muschiato e le pecore blu. Si trovano nel parco anche goral, grandi pecore tibetane, tahr dell'Himalaya, leopardo indiano, sciacallo, orso nero dell'Himalaya e martora dalla gola gialla. Il parco ospita sei rettili e 29 specie di farfalle, tra cui la pi\u00f9 alta farfalla volante del mondo, Paralasa nepalaica. Il parco offre l'habitat per oltre 200 specie di uccelli, come pernice tibetana, beccaccino dei boschi, cinciarella dalla gola bianca, prunella e carpodachnii.\nCultura.\nIl parco contiene molti gompas e siti religiosi, molti dei quali sono stati rinnovati. Shey Gompa, la pi\u00f9 famosa, fu fondata nell'XI secolo. Thashung Gompa situato vicino al lago Phoksundo \u00e8 stato costruito circa 900 anni fa per conservare la fauna selvatica. Il villaggio di Ringmo, un tipico villaggio tibetano, \u00e8 scenicamente immerso nel parco.\nIl parco ospita oltre 9.000 persone e i loro villaggi sono tra i pi\u00f9 alti insediamenti sulla terra. La popolazione locale \u00e8 costituita da contadini di sussistenza che coltivano patate, grano saraceno, senape, fagioli e un po' di orzo; tengono anche del bestiame per cibo e lana. Scambiano con i tibetani per il sale e la lana. Il loro stile di vita \u00e8 tipicamente tibetano. Molti di loro sono buddisti; le persone intorno alla zona di Phoksundo praticano il B\u00f6n. Ci sono gompas comunali nella maggior parte dei villaggi."}
{"id": "6680956", "revid": "1564499", "url": "https://it.wikipedia.org/wiki?curid=6680956", "title": "Monte Crispiniano", "text": ""}
{"id": "6680966", "revid": "1345932", "url": "https://it.wikipedia.org/wiki?curid=6680966", "title": "Reuven Ramaty High Energy Solar Spectroscopic Imager", "text": ""}
{"id": "6680967", "revid": "1464106", "url": "https://it.wikipedia.org/wiki?curid=6680967", "title": "Elizabeth Lavenza", "text": ""}
{"id": "6680968", "revid": "1464106", "url": "https://it.wikipedia.org/wiki?curid=6680968", "title": "Alphonse Frankenstein", "text": ""}
{"id": "6680979", "revid": "1345932", "url": "https://it.wikipedia.org/wiki?curid=6680979", "title": "Aeronomy of Ice in the Mesosphere", "text": ""}
{"id": "6680982", "revid": "1464106", "url": "https://it.wikipedia.org/wiki?curid=6680982", "title": "Henry Clerval", "text": ""}
{"id": "6680984", "revid": "1573940", "url": "https://it.wikipedia.org/wiki?curid=6680984", "title": "Talegalla", "text": "Talegalla \u00e8 un genere di uccelli galliformi della famiglia Megapodiidae.\nTassonomia.\nIl genere comprende le seguenti specie:"}
{"id": "6680987", "revid": "104953475", "url": "https://it.wikipedia.org/wiki?curid=6680987", "title": "Giorgio Campanella", "text": "\u00c8 stato il pugile pi\u00f9 giovane ad aver partecipato alle Olimpiadi di Seul nel 1988 all'et\u00e0 di 18 anni. Attualmente gestisce una palestra a Tenerife attraverso la quale promuove incontri di pugilato dilettantistico.\nCarriera.\nDilettanti.\nLa carriera pugilistica di Giorgio Campanella comincia a 10 anni in una piccola palestra situata a Crotone spinto dalla passione per il noto pugile Cassius Clay. La sua ascesa comincia vincendo a livello locale tornei regionali e interregionali fino ad arrivare in Nazionale. Nel 1984 vince due titoli Italiani Novizi A &amp; B, disputando in totale 7 match di cui 6 vinti alla prima ripresa ed uno alla seconda. Nel 1986 Campanella \u00e8 campione, a soli 16 anni, del \"Torneo Prima Serie\" (oggi conosciuto come Elite). Segue nel 1988 il \"Titolo Europeo Junior\" a Danzica, Polonia. \nIl suo obiettivo rimangono per\u00f2 le Olimpiadi, sogno cullato sin dall'infanzia. Campanella riesce a parteciparvi nel 1988 a Seul, Sud Corea, gareggiando nei pesi leggeri. Esordisce come il pugile pi\u00f9 giovane, appena diciottenne, a prendere parte alla squadra nazionale di pugilato. Riesce a vincere un match per KO alla terza ripresa; al secondo incontra il campione del mondo in carica, uscendo sconfitto ai punti. \nLa carriera dilettantistica di Campanella continua nel 1989 con l'ingresso nel gruppo sportivo delle Fiamme Oro a 19 anni. Vince nuovamente il \"Titolo Italiano Prima Serie per le Fiamme Oro\" al \"Campionato Europeo Militare\" a Londra. Sempre nell'89 ad Atene vince il Bronzo agli \"Europei Senior\".\nProfessionisti.\nNel 1990, all'et\u00e0 di 20 anni Giorgio Campanella con il manager Salvatore Cherchi ottenne una deroga per poter passare al pugilato professionistico un anno prima rispetto alle regole imposte dalla Federazione Pugilistica Italiana. Nel settore professionistico, Campanella vince 20 match di cui 15 per KO. Nel 1993 vince il titolo Italiano dei Superpiuma contro Paziente Adobati alla sesta ripresa per KO e lo difende per due volte. \nNel 1994 Campanella si prepara per partecipare al \"Campionato del Mondo\" WBO. \nAlle porte del campionato nel corso di una seduta di sparring si procura una frattura alla mano destra e per ovviare allo scomodo incidente, allena intensamente la mano sinistra. Durante lo scontro con il campione \u00d3scar de la Hoya, al primo round, dopo solo 10 secondi di ripresa, Campanella sferra il colpo che aveva duramente preparato: un potente gancio sinistro. Il colpo sfior\u00f2 il viso di De La Hoya che fin\u00ec per la prima volta al tappeto. Campanella perse l'incontro allo stadio MGM di Las Vegas, tent\u00f2 nuovamente il titolo mondiale nel 1995 ad Amsterdam in Olanda contro Regilio Tuur, perse ai punti dopo 12 round e nel 1998 ad Hamburg in Germania contro Artur Grigorian, sconfitta per TKO al 10\u00ba round.\nDopo altri quattro match concluse definitivamente la carriera pugilistica."}
{"id": "6680991", "revid": "1573940", "url": "https://it.wikipedia.org/wiki?curid=6680991", "title": "Aepypodius", "text": "Aepypodius \u00e8 un genere di uccelli galliformi della famiglia Megapodiidae.\nTassonomia.\nIl genere comprende le seguenti specie:"}
{"id": "6680992", "revid": "287204", "url": "https://it.wikipedia.org/wiki?curid=6680992", "title": "Episodi di Bloodline (prima stagione)", "text": "La prima stagione della serie televisiva Bloodline, composta da tredici episodi, \u00e8 stata resa interamente disponibile sul servizio di streaming on demand Netflix il 20 marzo 2015. \nIn Italia, la serie \u00e8 stata resa interamente disponibile sul servizio di streaming on demand Netflix il 22 ottobre 2015."}
{"id": "6680997", "revid": "287204", "url": "https://it.wikipedia.org/wiki?curid=6680997", "title": "Episodi di Bloodline (seconda stagione)", "text": "La seconda stagione della serie televisiva Bloodline, composta da dieci episodi, \u00e8 stata resa interamente disponibile sul servizio di streaming on demand Netflix il 27 maggio 2016. \nIn Italia, la serie \u00e8 stata resa interamente disponibile sul servizio di streaming on demand Netflix il 27 maggio 2016."}
{"id": "6680999", "revid": "287204", "url": "https://it.wikipedia.org/wiki?curid=6680999", "title": "Episodi di Bloodline (terza stagione)", "text": "La terza ed ultima stagione della serie televisiva Bloodline, composta da dieci episodi, \u00e8 stata resa interamente disponibile sul servizio di streaming on demand Netflix il 26 maggio 2017. \nIn Italia, la serie \u00e8 stata resa interamente disponibile sul servizio di streaming on demand Netflix il 26 maggio 2017."}
{"id": "6681000", "revid": "1573940", "url": "https://it.wikipedia.org/wiki?curid=6681000", "title": "Megapodius", "text": "Megapodius \u00e8 un genere di uccelli galliformi della famiglia Megapodiidae.\nTassonomia.\nIl genere comprende le seguenti specie:"}
{"id": "6681030", "revid": "666668", "url": "https://it.wikipedia.org/wiki?curid=6681030", "title": "Nidaros Futsal 2012-2013", "text": "Questa voce raccoglie le informazioni riguardanti il Nidaros Futsal nelle competizioni ufficiali della stagione 2012-2013.\nStagione.\nIl Nidaros ha chiuso il campionato 2012-2013 al 5\u00ba posto. Per quanto concerne l'avventura nella Futsal Cup, la squadra \u00e8 stata eliminata ai quarti di finale per mano del Sol\u00f8r."}
{"id": "6681042", "revid": "367445", "url": "https://it.wikipedia.org/wiki?curid=6681042", "title": "Passato e presente (disambigua)", "text": ""}
{"id": "6681044", "revid": "1564499", "url": "https://it.wikipedia.org/wiki?curid=6681044", "title": "Crispiniano", "text": ""}
{"id": "6681045", "revid": "113538907", "url": "https://it.wikipedia.org/wiki?curid=6681045", "title": "Enzo Doria", "text": "Biografia.\nNel 1957 ha cominciato come attore nel film \"Dinanzi a noi il cielo\" (1957) diretto da Roberto Savarese ed in \"A vent'anni \u00e8 sempre festa\" (1957) diretto da Vittorio Duse. Nel 1960 si \u00e8 laureato al Centro Sperimentale di Cinematografia. Nel 1962 ha poi cominciato a lavorare come segretario di produzione nel film \"Anno 79: La distruzione di Ercolano\" (1962) e in \"Il vecchio testamento\" (1963), tutti e due diretti da Gianfranco Parolini. Nel 1965 ha fondato la \"Doria Cinematografica\" producendo film per registi come: Marco Bellocchio, Liliana Cavani e Salvatore Samperi. Sposato con la scenografa e costumista Gisella Longo, il figlio \u00e8 il produttore Alessandro Passadore, la figlia Francesca Passadore scenografa."}
{"id": "6681046", "revid": "983767", "url": "https://it.wikipedia.org/wiki?curid=6681046", "title": "Avvistamento UFO dell'Aeroporto Internazionale di Chicago-O'Hare", "text": "L'avvistamento UFO dell\u2019aeroporto internazionale di Chicago-O\u2019Hare \u00e8 un presunto avvistamento di UFO verificatosi nel novembre 2006 nel cielo dell\u2019Aeroporto Internazionale di Chicago-O'Hare da parte di una decina di impiegati in servizio nello scalo aereo. \u00c8 ritenuto uno dei pi\u00f9 famosi avvistamenti di UFO avvenuti negli USA in epoca recente. \nL\u2019avvistamento.\nIl 7 novembre 2006 alle 16.15 un addetto alla rampa in servizio presso l\u2019uscita C-17 dell'Aeroporto Internazionale di Chicago-O'Hare era impegnato nei preparativi della partenza del Volo 446 dell\u2019United Airlines diretto a Charlotte quando vide in cielo un oggetto a forma di disco. L\u2019impiegato chiam\u00f2 per radio il suo coordinatore, segnalando la cosa. L\u2019oggetto fu osservato anche da altre persone, che sentirono la conversazione alla radio e si precipitarono fuori a vedere; tra gli altri testimoni, vi furono due supervisori dell\u2019United Airlines e due piloti che si trovavano vicino all\u2019uscita C-17. L\u2019avvistamento dur\u00f2 circa 15 minuti e alle 16,30 l\u2019oggetto spar\u00ec tra le nubi ad alta velocit\u00e0, lasciando un buco blu nello strato di nubi che rest\u00f2 aperto per 15 minuti. Secondo le dichiarazioni dei testimoni, l\u2019oggetto si trovava ad un\u2019altezza di circa 1.900 piedi (circa 570 metri), era di colore grigio scuro, non emetteva alcuna luce e non faceva rumore. Il diametro dell\u2019oggetto \u00e8 stato stimato fra i 2 e i 7 metri. Secondo alcune fonti, uno dei testimoni avrebbe scattato una foto dell\u2019oggetto, ma questa persona non \u00e8 stata identificata e la foto non \u00e8 mai stata resa pubblica. Su internet sono state pubblicate alcune foto ritenute false ed anche un video, che l'ufologo del MUFON Sam Maranto ha giudicato come \"ripreso da un'angolazione impossibile\".\nIl caso nei media.\nL\u2019avvistamento, subito segnalato al NUFORC, fu inizialmente ignorato dai mezzi di comunicazione finch\u00e9 il 1\u00ba gennaio 2007 il Chicago Tribune pubblic\u00f2 un articolo del giornalista Jon Hilkevitch, che dopo essere stato informato dal NUFORC indag\u00f2 sull\u2019evento. La notizia fu ripresa dall\u2019Associated Press e pubblicata su altri giornali statunitensi. Successivamente l\u2019argomento fu trattato dalle reti televisive CNN, CBS, MSNBC e Fox News e dalla rete radiofonica NPR. L\u201911 febbraio 2009 la rete televisiva History Channel dedic\u00f2 all\u2019avvistamento una puntata del programma televisivo \"UFO Hunters\" che fu intitolata \"Aliens at the Airport\".\nSpiegazioni ufficiali.\nLa FAA dichiar\u00f2 inizialmente di non avere informazioni sull\u2019avvistamento, ma il Chicago Tribune fece una richiesta ai sensi del Freedom of Information Act, per cui l\u2018agenzia ordin\u00f2 un\u2019inchiesta interna. Risult\u00f2 cos\u00ec che un dirigente della FAA aveva ricevuto una chiamata da parte di un supervisore dell\u2019United Airlines sull\u2019avvistamento di un oggetto sconosciuto da parte di alcuni impiegati. La FAA accert\u00f2 che nessun oggetto era stato avvistato dal radar e neanche osservato dagli addetti alla torre di controllo e concluse che si era trattato di un fenomeno atmosferico; inoltre comunic\u00f2 che non vi sarebbero state ulteriori inchieste. La posizione dell\u2019agenzia ha provocato la contrariet\u00e0 degli investigatori ufologici, secondo cui la FAA, che dovrebbe vigilare sulla sicurezza dei voli, non avrebbe dovuto ignorare l\u2019avvistamento di un oggetto sconosciuto nel cielo di uno dei pi\u00f9 trafficati aeroporti del mondo. Alcuni testimoni intervistati dal Chicago Tribune hanno espresso la loro sorpresa per la decisione della FAA.\nInterpretazioni.\nIl caso \u00e8 stato studiato dal NARCAP in collaborazione con gli ufologi del MUFON e del CUFOS; nel marzo 2007 \u00e8 stato pubblicato sull\u2019evento un rapporto di 155 pagine. Secondo le conclusioni degli ufologi, non si sarebbe trattato di un fenomeno atmosferico e neanche di un pallone aerostatico o di un velivolo civile o militare, pertanto l\u2019avvistamento va classificato come \u201cnon spiegato\u201d. Il mancato rilevamento da parte del radar non significa che non ci fosse alcun oggetto, dato che i radar aeroportuali non sono configurati per rilevare oggetti stazionari o che si muovono ad altissime velocit\u00e0. Anche l'ufologo Stanton Friedman ha contestato la spiegazione ufficiale della FAA nel programma radiofonico \"Coast to Coast\" dell'emittente Premiere Networks, mentre Kevin Randle ha affermato che quest'avvistamento \u00e8 tra i pochissimi, tra quelli di epoca recente, ad essere stato oggetto di insabbiamento. \nLo scettico Robert Sheaffer ha sottolineato che non sono stati riportati avvistamenti da parte del personale aeroportuale in servizio presso le uscite limitrofe alla C-17 e ci\u00f2 \u00e8 fonte di dubbi. Sheaffer concorda con la spiegazione ufficiale che ha attribuito l\u2019evento ad un fenomeno atmosferico ed ha affermato di ritenere giusta la decisione della FAA di non effettuare ulteriori indagini perch\u00e9 non c\u2019era proprio nulla su cui indagare."}
{"id": "6681049", "revid": "304077", "url": "https://it.wikipedia.org/wiki?curid=6681049", "title": "Benzidammina", "text": ""}
{"id": "6681085", "revid": "287204", "url": "https://it.wikipedia.org/wiki?curid=6681085", "title": "Salesio Schiavi", "text": "Imprenditore agricolo e avvocato, fu deputato e sindaco di Carpi.\nBiografia.\nFiglio di grandi proprietari terrieri, si laure\u00f2 in giurisprudenza presso l'universit\u00e0 di Modena. Attivo fin da giovane tra i liberali conservatori, nel 1915 fu tra i fondatori del consorzio interprovinciale della bonifica Parmigiana Moglia.\nNel 1921 si iscrisse al partito fascista, divenendo sindaco di Carpi dal 1922 al 1925 e poi podest\u00e0 dal 1934 al 1939.\nIl 27 febbraio 1927 fu nominato presidente provinciale della Federazione Provinciale Sindacati Fascisti Agricoltori di Modena.\nDal 1929 al 1934 venne eletto deputato durante la XXVIII legislatura del Regno d'Italia.\nIn seguito fu presidente della Banca Popolare di Modena fino al 1944 e di nuovo presidente dell'Associazione provinciale agricoltori dal 1961 al 1967, divenendone infine presidente onorario."}
{"id": "6681086", "revid": "599013", "url": "https://it.wikipedia.org/wiki?curid=6681086", "title": "Zarley Zalapski", "text": ""}
{"id": "6681087", "revid": "287204", "url": "https://it.wikipedia.org/wiki?curid=6681087", "title": "Gakuto Mikumo", "text": " di light novel e fiction di fantascienza. Mikumo \u00e8 membro dei \"Misteriosi Scrittori del Giappone\". Ha studiato l'Inglese alla Sophia University, dove si \u00e8 laureato. Nel 1998 Mikumo ha vinto la medaglia d'argento nel 50\u00ba Dengeki Novel Prize con la sua novel di debutto chiamata \"Called Gehenna\". Mikumo continu\u00f2 a trionfare vincendo il Japan SF Rookie of the Year Award nel 1999 con \"M.G.H.\", vinse un altro premio, il Sneaker Awards nel 2000 con \"Earth Reverse\". Mikumo \u00e8 meglio conosciuto per le serie \"\"Asura Cryin\"' \" e \"Strike the Blood\"."}
{"id": "6681091", "revid": "533647", "url": "https://it.wikipedia.org/wiki?curid=6681091", "title": "Giovanni Blandini", "text": "Biografia.\nBlandini era il primogenito di quattro fratelli, dei quali Gaetano Blandini, il secondo, divenne vescovo di Agrigento (allora Girgenti). \nStudi\u00f2 al Seminario di Catania e venne ordinato sacerdote a soli ventitr\u00e9 anni. Inizi\u00f2 ad esercitare il suo ministero nel suo paese natale, ma fu poi chiamato ad insegnare filosofia al Seminario del capoluogo etneo. Nel frattempo, consegu\u00ec le lauree in Sacra Teologia e in Diritto Canonico presso le Universit\u00e0 Pontificie di Roma. Lasci\u00f3 la cattedra per tornare a Palagonia, dove, da \u201coscuro prete di villaggio\u201d come si definiva, inizi\u00f2 quell\u2019azione sociale che doveva caratterizzare tutta la sua attivit\u00e0 futura. \nPer Blandini i lavoratori solo associandosi avrebbero potuto migliorare la loro situazione e promosse quindi le prime societ\u00e0 operaie, che dovevano fondarsi sul pensiero cristiano. \nDal 1870 al 1874 fu consigliere comunale di Caltagirone, precedendo di un trentennio l\u2019analoga esperienza di don Luigi Sturzo. Per tre anni, dal 1872 al 1875, Giovanni Blandini svolse il delicato incarico di segretario del nuovo vescovo di Caltagirone, Antonino Morana. \nPio IX lo chiam\u00f2, nel luglio del 1875, al seggio episcopale di Noto, vacante per il trasferimento del francescano mons. Benedetto La Vecchia alla sede metropolitana di Siracusa. Mons. Giovanni Blandini, a soli 43 anni, era uno dei pi\u00f9 giovani vescovi d\u2019Italia e ricevette l\u2019ordinazione episcopale da mons. Giuseppe Benedetto Dusmet, arcivescovo di Catania, al quale era particolarmente legato. \nL\u2019azione pastorale di Mons. Blandini mir\u00f3 a garantire la libert\u00e0 e l\u2019autonomia d\u2019azione del clero, affrancandolo da ogni condizionamento laicale e riaffermando con forza la fedelt\u00e0 dovuta esclusivamente al Vescovo e al Papa. Contrast\u00f2 fortemente l'azione della massoneria, molto presente a Noto e ci\u00f2 provoc\u00f2 una consistente reazione a livello locale. A Modica, nel corso di una visita pastorale, venne fatto oggetto di una fitta sassaiola ed un bambino di undici anni, per difenderlo, si espose agli aggressori sul sagrato del duomo di san Pietro e mor\u00ec colpito alla testa.\nNel 1903, cur\u00f2, per l'assemblea dei vescovi siciliani, il documento \u201cDeliberazioni e disposizioni pratiche intorno alla Democrazia Cristiana\u201d, un testo fondamentale per comprendere le posizioni della Chiesa siciliana in materia sociale. Sempre nel 1903, si svolse a Noto, dal 14 al 17 dicembre, il Congresso Cattolico Siculo, che veniva a cadere in un momento assai delicato, considerato che Pio X, succeduto a Leone XIII, non aveva certamente visto con simpatia il successo nel congresso di Bologna ei seguaci di Romolo Murri. Al Congresso di Noto don Luigi Sturzo tenne una brillante relazione sull\u2019organizzazione elettorale amministrativa dei cattolici siciliani ma il momento pi\u00f9 eclatante fu senza dubbio costituito dall\u2019intervento di Romolo Murri, che Blandini present\u00f2 con queste parole: \u00abVoi conoscete don Murri, del quale tanto si \u00e8 parlato pro e contro. Ma io so quanto sia retto l\u2019animo suo, quanta forza di bene divampi nel suo cuore\u00bb. \nIl vescovo Blandini prosegu\u00ec il suo impegno nel campo sociale ma non arriv\u00f2 a vedere coronato il progetto di un movimento politico vero e proprio. Solo nel gennaio del 1919 nacque il Partito Popolare Italiano. \nNumerose furono le opere sociali cattoliche dovute all\u2019azione pastorale di Mons. Blandini, che le sostenne in ogni modo, arrivando anche a vendere la sua croce pettorale: casse rurali, cooperative, societ\u00e0 di mutuo soccorso tra operai ed artigiani. \nFu l'artefice del pentimento e della conversione di Alessandro Serenelli, uccisore di santa Maria Goretti, mentre questi era ospite del penitenziario di Noto. Nel 1904 la diocesi di Noto arriv\u00f2 a contare sedici opere sociali, tra cui una menzione particolare merita la Colonia Agricola Immacolata, voluta per sostenere i bisogni degli orfani e dei figli degli agricoltori e realizzata dal beato don Luigi Orione.\nGiovanni Blandini, che aveva declinato la proposta di essere nominato arcivescovo di Siracusa, mor\u00ec a Noto il 3 gennaio del 1913. \nDopo un lungo oblio sulla sua rilevante azione pastorale e sociale, \u00e8 stato promosso un importante convegno nazionale l'11 gennaio del 2003 presso il teatro Vittorio Emanuele di Noto, con le relazioni dello studioso del pensiero cattolico Salvo Sorbello e del segretario generale della Cisl Savino Pezzotta.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "6681092", "revid": "109776675", "url": "https://it.wikipedia.org/wiki?curid=6681092", "title": "Denver Broncos 2012", "text": "La stagione dei Denver Broncos \u00e8 stata la 43\u00aa della franchigia nella National Football League, la 53\u00aa complessiva e la seconda con John Fox come capo-allenatore.\nPrima dell'inizio della stagione la squadra firm\u00f2 come free agent l'ex quarterback degli Indianapolis Colts Peyton Manning il 20 marzo, portando a scambiare il titolare dell'anno precedente, Tim Tebow. Manning nel corso della stagione stabil\u00ec diversi record di franchigia e della lega. Un altro record dei Broncos fu stabilito dal linebacker Von Miller con 18,5 sack.\nDopo avere iniziato con un record di 2\u20133, i Broncos vinsero tutte le ultime 11 gare della stagione regolare, terminando con un bilancio di 13 vittorie, pi\u00f9 della somma delle due stagioni precedenti. I Broncos vinsero cos\u00ec il secondo titolo di division consecutivo ma furono eliminati nel divisional round dei playoff dopo due tempi supplementari dai Baltimore Ravens futuri vincitori del Super Bowl."}
{"id": "6681113", "revid": "287204", "url": "https://it.wikipedia.org/wiki?curid=6681113", "title": "Sol\u00f8r Futsal 2012-2013", "text": "Questa voce raccoglie le informazioni riguardanti il Sol\u00f8r Futsal nelle competizioni ufficiali della stagione 2012-2013.\nStagione.\nIl Sol\u00f8r ha chiuso il campionato 2012-2013 al 4\u00ba posto. La squadra si \u00e8 aggiudicata anche la vittoria finale nella Futsal Cup, prima edizione della manifestazione, grazie al successo per 7-6 sul Vadmyra."}
{"id": "6681114", "revid": "767487", "url": "https://it.wikipedia.org/wiki?curid=6681114", "title": "Amy White", "text": "Ha rappresentato gli Stati Uniti all'et\u00e0 di 15 anni alle Olimpiadi di Los Angeles 1984.\nIn quell'occasione vinse la medaglia d'argento nei 200 metri dorso, terminando con il tempo di 2:13.04, dietro alla olandese Jolanda de Rover."}
{"id": "6681122", "revid": "1543377", "url": "https://it.wikipedia.org/wiki?curid=6681122", "title": "Programma Living With a Star", "text": "Il Programma Living With a Star (LWS) \u00e8 un programma scientifico finanziato dalla NASA volto a studiare quegli aspetti del sistema connesso Sole-Terra che influenzano direttamente la vita e la societ\u00e0 umana.\nScopi e struttura.\nAvviato nel 2001, il programma \u00e8 gestito dalla Divisione Eliofisica del direttorato NASA delle missioni scientifiche ed \u00e8 un'iniziativa trasversale che si pone traguardi e obbiettivi rilevanti sia dal punto di vista dell'esplorazione spaziale che da quello delle cosiddette \"cinque imprese strategiche\" della NASA, ossia:\nIl Programma LWS \u00e8 composto da tre macrocomponenti: un programma di ricerche scientifiche svolte su piattaforme spaziali volte a studiare le differenti regioni del Sole, dello spazio interplanetario e del geospazio; un programma di scienza applicata denominato Space Environment Testbeds (SET) volto a testare i protocolli e i componenti da utilizzare; un programma di ricerca volto allo sviluppo di tecnologie mirate (TR&amp;T). \nComponente spaziale.\nNel 2010 e nel 2012 sono state lanciate le prime due missioni: la Solar Dynamics Observatory (SDO), partita l'11 febbraio 2010 e la Van Allen Probes (al momento del lancio chiamata ancora Radiation Belt Storm Probes, RBSP), partita il 30 agosto 2012. Nel 2013 ha poi preso il via la missione Balloon Array for Radiation-belt Relativistic Electron Losses (BARREL) che ha visto il lancio di una serie di palloni sonda di alta quota dal 2013 al 2016 ed \u00e8, finora, la prima missione conclusa del programma. Nel luglio 2018 \u00e8 previsto il lancio della sonda Parker Solar Probe, mentre la missione Solar Orbiter Collaboration (SOC) \u00e8 programmata per partire nel febbraio 2019.\nNell'aprile del 2018 \u00e8 poi programmata la partenza della missione del satellite Demonstration and Science Experiments (DSX) dell'Air Force Research Laboratory che il primo degli esperimenti SET, il SET-1.\nSpace Environment Testbeds.\nIl progetto SET utilizza dati esistenti e dati ricavati dagli esperimenti spaziali, come il gi\u00e0 citato SET-1, o terrestri per ottenere i seguenti scopi:\nLa missione NASA Space Environment Testbeds (SET), programmata per il lancio il 24 giugno 2019 su un razzo Falcon di Space-X, ha lo scopo di studiare le condizioni meteorologiche all'interno del sistema solare e l'influenza delle radiazioni sui satelliti ed i veicoli spaziali.\nRicerca e tecnologia mirata.\nNel 2001, con l'inizio del Programma Living With a Star, si sono venute a creare nuove opportunit\u00e0 per lo sviluppo di un programma di ricerca sistematico focalizzato su quegli aspetti del sistema Sole-Terra che pi\u00f9 influenzano la vita e la societ\u00e0 terrestre. Per fornire un immediato progresso nel raggiungimento degli scopi del Programma LWS \u00e8 quindi stata sviluppata la sua componente denominata Targeted Research and Technology (TR&amp;T). Attraverso tale iniziativa sono dunque stati istituiti assegni di ricerca e gruppi scientifici tematici con lo scopo di sviluppare una comprensione multidisciplinare e completa di come il Sole vari e di come la Terra e i pianeti rispondano a tali variazioni. Tra i temi su cui si focalizzano i suddetti gruppi scientifici vi sono: il ruolo delle variazioni solari sul clima e sulla chimica stratosferica, le perturbazioni e i scintillamenti ionosferici, la composizione e la densit\u00e0 della termosfera, le correnti indotte geomagneticamente, le particelle energetiche nella magnetosfera e nell'atmosfera, la radiazione associata con eventi esplosivi sul Sole. "}
{"id": "6681125", "revid": "1008732", "url": "https://it.wikipedia.org/wiki?curid=6681125", "title": "Missione gaia", "text": ""}
{"id": "6681140", "revid": "287204", "url": "https://it.wikipedia.org/wiki?curid=6681140", "title": "Link 1", "text": "Il Link 1 \u00e8 un Data Link tattico (TDL). Funziona in modalit\u00e0 full duplex e scambia dati digitali utilizzati dalla difesa aerea terrestre della NATO. Questo collegamento \u00e8 stato progettato per facilitare la comunicazione punto-punto dei dati di Comando e Controllo.\nIn generale, funge da collegamento di terra tra entit\u00e0 del \"NATO Air Defence Ground Environment \u2013 NADGE\" (cio\u00e8 \u201cambiente terrestre per la difesa aerea della NATO\u201d), ed ha capacit\u00e0 limitate e non protette.\nDescrizione generale.\nIl Link 1 \u00e8 un TDL standard della NATO digitale, non crittografato, punto-punto, per lo scambio automatico di dati di tipo \"Strobe\" e \"Track\" (tracce radar grezze e validate), combinato con messaggi di gestione dei collegamenti e dei dati tra:\nIl Link 1 non svolge la stessa funzione del pi\u00f9 complesso Link 16, in quanto \u00e8 soltanto un sistema di comunicazione a terra punto-punto. Il collegamento \u00e8 di bassa capacit\u00e0 ed \u00e8 praticamente limitato alle sole piste aeree di passaggio. Non \u00e8 sicuro, anche se potrebbe essere soggetto alla crittografia standard della linea di terra, ed ha solo le resistenza ECM intrinseca di un cavo interrato o un collegamento a microonde.\nOgni ambiente di terra ha una propria area di responsabilit\u00e0, denominata \"Track Production Area - TPA\" \"area di produzione delle tracce\". Entrambi i lati dei limiti delle TPA sono aree chiamate \"Track Continuity Areas (TCA)\", \"area di continuit\u00e0 delle tracce\". I dati di traccia vengono scambiati tra le unit\u00e0 quando si trovano nelle TCA di TPA adiacenti. Inoltre, i dati possono essere scambiati all'interno delle \"Area of Interest - AOI\", \"area di interesse\" definite dall'operatore.\nCapita spesso che vengano confusi i diversi significati di Link 1 (inteso come \"formato\") e Link 1 (inteso come \"contenuto informativo\" da trasmettere su questo particolare TDL.\nStoria.\nIl link 1 \u00e8 uno standard TDL della NATO di prima generazione, sviluppato negli anni '50 come puro formato di collegamento dati di \"Air Surveillance\" per scambiare i dati delle tracce radar tra \"Area Of Responsibility - AOR\" \"aree di responsabilit\u00e0\" definite - (aree geografiche) o \"Track Continuity Areas - TCA\".\nData Link di prima generazione.\nGli standard TDL della NATO della prima generazione sono stati sviluppati in linea con l'appropriato accordo di standardizzazione (STANAG) a met\u00e0 degli anni '60. Questi tipi di formati di dati proprietari non supportavano lo scambio diretto di dati e informazioni tra diverse architetture IT militari senza una specifica conversione di dati.\nGli standard NATO TDL sono stati sviluppati dal \"Data Link Working Group (DLWG)\", \u201cgruppo di lavoro dei data link\u201d dell\"'Information Systems Sub-Committee (ISSC)\", \u201csottocomitato per i sistemi informatici\u201d .\nUtilizzo.\nOggi lo standard TDL Link 1 non \u00e8 utilizzato solo dalle nazioni della NATO ma anche dai paesi del Partenariato per la Pace (PfP). Internamente, l'USAF supporta il \"NATO Air Defence Ground Environment \u2013 NADGE\" (cio\u00e8 \u201cambiente terrestre per la difesa aerea della NATO\u201d), ed \u00e8 utilizzato dal TaCC (\"Tactical Command and Control\"), nei \"Control and Reporting Centre - CRC\" \u201ccentri di riporto e controllo\u201d, \"Combined Air Operations Centre \u2013 CAOC\", \u201ccentro di operazioni aeree combinate\u201d e nella difesa aerea.\nTipi di tracce gestiti.\nI seguenti tipi di tracce vengono scambiati dal Link 1 tra diversi utenti della \"Recognized Air Picture \u2013 RAP\" (situazione aerea validata).\nMessaggi.\nI seguenti messaggi di informazione sono supportati dal Link 1 del \"NATO Air Defence Ground Environment \u2013 NADGE\":\nSpecifica.\nLo standard TDL NATO Link 1 \u00e8 caratterizzato dalle specifiche come:\nConclusione.\nIl Link 1, come standard TDL NATO di prima generazione, non \u00e8 pi\u00f9 aggiornato e non soddisfa pi\u00f9 i requisiti operativi.\nInoltre, non vi \u00e8 alcuna sicurezza informatica delle informazioni trasmesse, come risultato di nessuna resistenza a contromisure elettroniche (ECM) e di crittografia insufficiente. Sebbene il Link 1 sia diventato obsoleto, \u00e8 ancora in funzione.\nVoci correlate.\nCollegamenti esterni"}
{"id": "6681144", "revid": "46291", "url": "https://it.wikipedia.org/wiki?curid=6681144", "title": "Lantaneae", "text": "Lantaneae \u00e8 una trib\u00f9 di piante spermatofite, dicotiledoni appartenenti alla famiglia Verbenaceae.\nEtimologia.\nIl nome della trib\u00f9 deriva dal suo genere tipo \"Lantana\" , un vecchio nome latino per una infiorescenza simile delle specie del genere \"Viburnum\". Il nome scientifico della trib\u00f9 \u00e8 stato definito dal botanico, numismatico e orientalista austriaco Stephan Ladislaus Endlicher (Pressburg, 24 giugno 1804 \u2013 Vienna, 28 marzo 1849) nella pubblicazione \"Genera plantarum secundum ordines naturales disposita - Gen. Pl.: 635. Aug 1838\" del 1838.\nDistribuzione e habitat.\nLa distribuzione delle specie di questa trib\u00f9 \u00e8 relativa all'America e all'Africa con habitat prevalentemente tropicali o subtropicali (ma anche aridi).\nTassonomia.\nLa famiglia di appartenenza (Verbenaceae), comprendente 34 generi con oltre 1200 specie (secondo altri Autori 36 generi e 1035 specie), \u00e8 suddivisa in 8 trib\u00f9. La distribuzione \u00e8 praticamente cosmopolita con un habitat che varia da quello tropicale a quello temperato. L'appartenenza della famiglia all'ordine delle Lamiales \u00e8 consolidata a parte alcune differenze morfologiche quali l'infiorescenza non verticillata (comune nelle altre famiglie dell'ordine) e la posizione dello stilo (terminale e non ginobasico).\nFilogenesi.\nLa trib\u00f9 Lantanaea \u00e8 monofiletica e insieme alla trib\u00f9 Verbeneae formano il \"gruppo fratello\" \"core\" della famiglia Verbenaceae. Tuttavia buona parte dei generi della trib\u00f9 cos\u00ec come sono circoscritti attualmente non si presentano monofiletici. Studi pi\u00f9 recenti hanno dimostrato una struttura molto complessa e articolata per questa trib\u00f9. I generi \"Lantana\" e \"Lippia\" rappresentano il \"core\" della trib\u00f9, ma risultano nidificati uno dentro l'altro. Il genere \"Aloysia\" pur non essendo molto numeroso \u00e8 \"distribuito\" in vari sottocladi insieme ad altri generi quali \"Xeroaloysia\" e \"Acantholippia\". \"Nashia\" e \"Phyla\" sono vicini (filogeneticamente) a \"Lippia\", ma non ancora con posizioni ben definite. \"Coelocarpum\", se incluso in questo gruppo, risulta \"gruppo fratello\" del resto della trib\u00f9.\nIl cladogramma a lato tratto dagli studi citati rappresenta in modo riassuntivo la situazione filogenetica della trib\u00f9 secondo le attuali conoscenze.\nDai risultati degli ultimi studi l'origine del nucleo (\"core\") Lantaneae potrebbe essere posizionato nel Miocene (23 - 5 milioni di anni fa); in particolare nel Sud America. Successivi lignaggi sono migrati indipendentemente verso il nord (Nord America) e due volte nel Vecchio Mondo (Africa).\nComposizione della trib\u00f9.\nLa trib\u00f9 si compone di 8 generi e circa 300 specie:\nNote:"}
{"id": "6681155", "revid": "106456", "url": "https://it.wikipedia.org/wiki?curid=6681155", "title": "Broye (regione)", "text": "La Broye \u00e8 una regione svizzera distribuita sui cantoni di Vaud e di Friburgo. La regione \u00e8 attraversata dal fiume Broye. Essa \u00e8 formata dai distretti della Broye-Vully e della Broye.\nLa Broye friburghese.\nLa parte friburghese (distretto) della Broye \u00e8 spezzettata in pi\u00f9 parti. Circa met\u00e0 del distretto, comprendente le localit\u00e0 di Mannens, Domdidier, Saint-Aubin o ancora Portalban, \u00e8 unita al corpo principale del cantone di Friburgo. L'altra met\u00e0 del distretto \u00e8 suddivisa in pi\u00f9 parti, vere e proprie enclave, all'interno del cantone Vaud. Si possono citare le enclave di Estavayer-le-Lac (la pi\u00f9 estesa), quella di Surpierre e quella di Vuissens, oltre alla piccola enclave di Notre Dame de Tours.\nCapoluogo del distretto della Broye friburghese \u00e8 Estavayer-le-Lac.\nLa Broye del Vaud.\nNel distretto della Broye-Vully la Broye del Vaud si estende da Moudon \u00e0 Avenches e il suo capoluogo \u00e8 Payerne."}
{"id": "6681169", "revid": "1305772", "url": "https://it.wikipedia.org/wiki?curid=6681169", "title": "Cervara (Trento)", "text": "Cervara \u00e8 un quartiere della citt\u00e0 di Trento che si trova a est del castello del Buonconsiglio.\nAssieme ai quartieri di Laste, San Giuseppe, Santa Chiara, Santa Croce, e Santa Maria forma la circoscrizione amministrativa numero 11 - San Giuseppe-Santa Chiara del comune di Trento.\nGeografia.\nSito a est della zona centrale della citt\u00e0, si estende da dietro al castello del Buonconsiglio ovvero da port'Aquila (piazza Venezia) sale percorrendo una leggera strada in salita lungo il pendio formato dal monte Calisio (1 097 m s.l.m.).\nStoria.\nLa Cervara \u00e8 un noto quartiere della citt\u00e0 di Trento che lo rende suo malgrado protagonista dell'antica guerra fra le persone ricche e quelle povere, ovvero fra il potere e coloro che ne subiscono i loro piaceri. La via Cervara da cui prende il nome anche il quartiere, all'inizio costeggia il fossato del castello del Buoncosiglio e poi prosegue verso nord mediante una stretta strada che sale a serpentina; una via dove molte ville furono costruite tra il XIX e il XX secolo. Proseguendo lungo la via si trova a est il convento di Santa Croce alla Spalliera appartenente all'ordine dei frati minori cappuccini (O.F.M.Cap.) e la panchina sulla quale erano seduti i due socialisti Cesare Battisti e Benito Mussolini. Sotto via della Cervara, che prima era una cava di pietra, il principe vescovo Bernardo Clesio decise di mettere in libert\u00e0 dei cervi; da qui il nome della via.\nIl 5 settembre 1525 i cosiddetti \"rustici\" scesero a Trento proveniendo dalla Valsugana in rivolta; questi altri non erano se non poveri contadini che erano costretti a pagare tasse troppo alte seguendo le rivolte austriache e germaniche. Assieme ad altre colonne provenienti da nord, i contadini assediarono la citt\u00e0. Fu necessario che la voce di Baldassare da Cles, fratello del vescovo Bernardo Clesio, si spargesse per la citt\u00e0. Egli raccont\u00f2, senza alcun fondamento, che dal passo del Tonale stavano scendendo verso valle truppe mercenarie provenienti dalla Spagna. I \"rustici\" decisero di far ritorno alle proprie abitazioni per paura verso le proprie famiglie. Segu\u00ec una feroce repressione a seguito della fallita rivolta.\nAll'inizio del XX secolo la borghesia trentina inizi\u00f2 la costruzione delle proprie abitazioni proprio di fronte alle case popolari lungo la salita dedicata a Sodegerio da Tito. Tali case erano abitate da gente umile, come ad esempio braccianti e lavandaie, e le loro famiglie vivevano in piccole stanze; a pochi metri abitavano invece le famiglie in abitazioni pi\u00f9 signorili. Alla fine dei conti si ritrovarono a vivere gli uni di fronte agli altri. Negli anni 30 ritornarono i cervi presso il castello ma non pi\u00f9 nel fossato ma nel parco antistante.\nDurante la seconda guerra mondiale in generale le condizioni della popolazione locale ma soprattutto quella dei bambini che alloggiavano lungo i \"spiazar\u00f2i\", anche noti come Sodegerio, divennero tali che essi utilizzando le fionde riuscivano a procurarsi del cibo specialmente alle \"missioni africane\", tra cui gatti, scoiattoli e piccioni.\nDopo la fine del conflitto, il quartiere \u00e8 stato inserito nella normale e contemporanea per poi divenire un luogo come tanti altri, ma con un passato avvincente."}
{"id": "6681172", "revid": "247222", "url": "https://it.wikipedia.org/wiki?curid=6681172", "title": "The Hits (REO Speedwagon)", "text": "The Hits \u00e8 una Compilation della rock band statunitense REO Speedwagon, pubblicato dalla casa discografica Epic Records nel maggio del 1988.\nL'album raggiunse (10 settembre 1988) la cinquantaseiesima posizione della Chart statunitense di Billboard 200, mentre un brano (inedito) compreso nella raccolta e pubblicato come singolo: \"Here with Me\" si classific\u00f2 (10 settembre 1988) al ventesimo posto della classifica Billboard Hot 100.\nMusicisti.\nI Don't Want to Lose You\nHere with Me\nRoll with the Changes\nKeep on Loving You\nThat Ain't Love\nTake It on the Run\nDon't Let Him Go\nCan't Fight This Feeling\nKeep Pushin'\nIn My Dreams\nTime for Me to Fly\nRidin' the Storm Out\nOne Lonely Night\nBack on the Road Again\nNote aggiuntive"}
{"id": "6681176", "revid": "1788047", "url": "https://it.wikipedia.org/wiki?curid=6681176", "title": "Circolo Sportivo Ruentes 1930-1931", "text": "Questa pagina raccoglie i dati riguardanti il Circolo Sportivo Ruentes nelle competizioni ufficiali della stagione 1930-1931."}
{"id": "6681184", "revid": "637827", "url": "https://it.wikipedia.org/wiki?curid=6681184", "title": "Ricky Calloway", "text": ""}
{"id": "6681189", "revid": "287204", "url": "https://it.wikipedia.org/wiki?curid=6681189", "title": "Carpi d'Adige", "text": "Carpi d'Adige \u00e8 una frazione del comune di Villa Bartolomea, in provincia di Verona.\nStoria.\nLa localit\u00e0 fu un feudo assegnato alla famiglia dei Dal Verme.\nNota storicamente per la battaglia di Carpi del 9 luglio 1701, che segn\u00f2 l'inizio della guerra di successione spagnola: gli austriaci guidati dal principe Eugenio di Savoia riuscirono a conquistare la fortificazione, strategicamente importante per accedere al Mincio, difesa dal maresciallo di campo San Fr\u00e9mont e da 1.200 uomini.\nMonumenti e luoghi d'interesse.\nLa chiesa parrocchiale di Santa Margherita Vergine e Martire, a navata unica, ha una facciata neoclassica decorata con archi a sesto acuto. Fu costruita tra il 1856 e il 1864 su progetto dell'architetto legnaghese Benedetto Ferrari e consacrata dal cardinale Luigi di Canossa il 20 agosto 1864. Cinquant'anni dopo fu aggiunto un campanile indipendente in stile neogotico."}
{"id": "6681192", "revid": "599013", "url": "https://it.wikipedia.org/wiki?curid=6681192", "title": "Vasil\u012bs Mouratos", "text": ""}
{"id": "6681193", "revid": "119755393", "url": "https://it.wikipedia.org/wiki?curid=6681193", "title": "Coppa Suruga Bank 2018", "text": "La Coppa Suruga Bank 2018 ha visto contrapposti i vincitori della J. League Cup, il Cerezo Osaka, e quelli della Coppa Sudamericana, l'Independiente.\nLa finale si \u00e8 disputata allo Stadio Nagai a Osaka l'8 agosto 2018."}
{"id": "6681197", "revid": "1516566", "url": "https://it.wikipedia.org/wiki?curid=6681197", "title": "Rockismo", "text": "Il rockismo (dall'inglese \"rockism\") \u00e8 l'adorazione di certe espressioni di musica rock, fra cui il rock 'n' roll e il punk rock, che si traduce in pregiudizi negativi verso ogni espressione musicale concepita per generare entusiasmo di massa. Il termine, coniato nel 1981 dal musicista Pete Wylie, si contrappone a quello di \"poptimism\", che indica la credenza secondo cui la musica pop \u00e8 degna di essere considerata con la stessa seriet\u00e0 della musica rock.\nTeorie sul rockismo.\nDiversi critici e giornalisti hanno dedicato degli articoli al fenomeno. L'ex giornalista di \"NME\" Paul Morley ricorda che: \"Se (...) hai pigramente pensato che i Pink Floyd fossero automaticamente migliori dei Gang of Four, e che la buona musica si fosse fermata con il punk, tu sei un rockista e ti stavi sbagliando.\" Lo scrittore Ned Raggett ha osservato che \"qualsiasi cosa che coinvolge la parola (rockismo) sembra impantanarsi o essere smembrato in modi che impediscono che vi sia consenso.\" Robert Loss di \"PopMatters\" ha scritto che \"il termine 'tradizionalismo' descrive il controllo del presente con il passato, rendendolo una parola migliore di rockismo\". Il critico del design e musicista indie pop Nick Currie ha paragonato il rockismo al movimento artistico dello Stucchismo, secondo cui gli artisti che non dipingono o scolpiscono non sono veri artisti. Il giornalista Kelefa Sanneh, sostiene che il rockismo significa \"idolatrare la leggenda autentica (o l'eroe underground) facendosi beffe della popstar di turno, celebrare il punk e tollerare a stento la disco, amare gli spettacoli dal vivo e odiare i video musicali.\""}
{"id": "6681199", "revid": "44876", "url": "https://it.wikipedia.org/wiki?curid=6681199", "title": "Associazione Polisportiva Rivarolese 1930-1931", "text": "Questa pagina raccoglie i dati riguardanti l'Associazione Polisportiva Rivarolese nelle competizioni ufficiali della stagione 1930-1931."}
{"id": "6681203", "revid": "599013", "url": "https://it.wikipedia.org/wiki?curid=6681203", "title": "Gi\u014drgos Diamantakos", "text": ""}
{"id": "6681225", "revid": "2206963", "url": "https://it.wikipedia.org/wiki?curid=6681225", "title": "Robert R\u00f6ssle", "text": "Biografia.\nNel 1900 consegu\u00ec il suo dottorato in medicina presso Monaco di Baviera e lavor\u00f2 presso l'Istituto patologico dell'Universit\u00e0 di Kiel. Dal 1911 al 1921, fu professore di patologia generale e anatomia patologica presso l'Universit\u00e0 di Jena, e dal 1922 al 1929 ebbe una posizione simile a Basilea. Nel 1929 succedette a Otto Lubarsch (1860-1933) nel dipartimento di patologia presso la Charit\u00e9 di Berlino, dove rimase fino al 1948.\nR\u00f6ssle svolse delle indagini patologiche in diversi aspetti della medicina, tra cui malattie del fegato, allergie, infiammazioni, patologia cellulare e geriatria. Descrisse gli aspetti associati a una forma di cirrosi biliare secondaria che una volta fu chiamata \"sindrome di Hanot-R\u00f6ssle\" (chiamata in congiunzione con il medico francese Victor Charles Hanot (1844-1896)).\nR\u00f6ssle pubblic\u00f2 oltre 300 articoli di medicina ed fu editore di 39 volumi di \"Archiv f\u00fcr Pathologische Anatomie und Physiologie und f\u00fcr Klinische Medizin di Virchow\" (ora: Virchows Archiv).\nIl Robert-R\u00f6ssle-Hospital and Tumor Institute \u00e8 stato nominato in suo onore. Si trova presso il Max-Delbr\u00fcck-Center of Molecular Medicine presso l'Universit\u00e0 Humboldt di Berlino"}
{"id": "6681232", "revid": "2730", "url": "https://it.wikipedia.org/wiki?curid=6681232", "title": "Campo di concentramento di Sajmi\u0161te", "text": "Il campo di concentramento di Sajmi\u0161te fu uno dei principali campi di concentramento per ebrei, rom e prigionieri politici, creati dai nazisti in Serbia nel corso della seconda guerra mondiale. Vi trovarono la morte 20./23.000 persone, inclusi circa 8.000 ebrei.\nStoria.\nNella Serbia occupata dai nazisti dall'aprile 1941 si misero in atto con rapidit\u00e0 anche le misure per la \"risoluzione\" del \"problema ebraico\". Gi\u00e0 16 aprile 1941 si era imposto a tutti gli ebrei di registrarsi presso la polizia tedesca e di indossare la stella gialla di riconoscimento. Il 31 maggio 1941 fece seguito la definizione delle norme di arianizzazione obbligatoria, che escludevano ebrei e rom della societ\u00e0 serba. Nell'estate si procedette ai primi rastrellamenti e vennero aperti i primi campi di concentramento.. \nIl 10 ottobre 1941, il \"plenipotenziario generale in capo della Serbia\", generale Franz B\u00f6hme, assegnato a quell'incarico nel settembre 1941, e il capo di stato maggiore amministrativo, SS-Gruppenf\u00fchrer Harald Turner, ordinarono di procedere alla cattura in tutto il territorio occupato di \"comunisti ed ebrei\". Speciali squadre della morte della Wehrmacht uccisero in esecuzioni sommarie 9.000 persone, tra cui la maggior parte degli uomini ebrei e zingari della Serbia. Le donne e i bambini furono inizialmente risparmiati. Deciso ad accelerare le operazioni di annientamento, il generale B\u00f6hme ordin\u00f2 nel dicembre 1941 l'internamento di tutti gli ebrei e zingari ancora in vita (per lo pi\u00f9 donne, bambini, e anziani, ma anche circa 500 uomini), con l'intento iniziale di deportarli in Polonia. Gli ebrei provenivano nella maggior parte dalle comunit\u00e0 ebraiche serbe di Ni\u0161, Smederevo e \u0160abac.\nL'ex-quartiere fieristico di Sajmi\u0161te, costruito nel 1937-38 e situato nella citt\u00e0 serba di Zemun nelle immediate vicinanze di Belgrado, fu scelto allo scopo come campo di concentramento. I suoi grandi padiglioni furono trasformati in alloggiamenti con l'aggiunta di impalcature di legno. Le condizioni di vita erano disumane: il cibo era scarso, i prigionieri dovevano strisciare sulle loro mani e ginocchia attraverso le impalcature per raggiungere i loro alloggi e gli edifici erano totalmente privi di riscaldamento. Molti morirono in quell'inverno rigidissimo. \nNella primavera del 1942 si decise di rilasciare i prigionieri rom, che potessero provare la loro residenza in Serbia. Quanto agli ebrei si trov\u00f2 pi\u00f9 conveniente procedere al loro sterminio in loco, invece di trasferirli in Polonia. All'inizio di marzo 1942, dalla Germania giunse un Gaswagen, uno di quei furgoni appositamente trasformati in camera a gas mobile, di cui gi\u00e0 si era fatto ampio impiego nei territori dell'Europa dell'est. In modo da mantenere la calma e dare all'operazione un'apparenza di normalit\u00e0, agli ebrei prigionieri a Sajmi\u0161te fu detto che sarebbero stati trasferiti altrove; gli autisti del furgone distribuivano caramelle ai bambini. Cos\u00ec nel corso delle successive nove settimane tutti gli ebrei del campo furono caricati a gruppi di 50-80 persone sul furgone, che compiva viaggi giornalieri a eccezione della domenica. Durante il viaggio attraverso Belgrado, i passeggeri morivano soffocati dalle esalazioni del motore che era convogliate al suo interno. Il furgone giungeva quindi a Jajinci, dove i cadaveri erano sepolti in fosse comuni.\nComplessivamente, furono 6.280 gli ebrei di Sajmi\u0161te uccisi dal gas, mentre altri 1.200 morirono di fame o di freddo. Entro maggio 1942 tutti gli ebrei raccolti nel campo di concentramento di Sajmi\u0161te erano stati uccisi. Il 9 giugno 1942 il furgone fece ritorno a Berlino, da dove, completati alcune miglioramenti tecnici fu inviato a riprendere servizio a Minsk in Bielorussia. Ad agosto 1942 Harald Turner pot\u00e9 comunicare con soddisfazione che la \"questione ebraica\" in Serbia era stata totalmente \"risolta\".\nDopo che tutti gli ebrei furono eliminati, le autorit\u00e0 tedesche riempirono di nuovo il campo di Sajmi\u0161te, questa volta con prigionieri politici serbi, ma anche alcuni piccoli gruppi di ebrei dalla Croazia. Fu usato essenzialmente come campo di transito per le deportazioni in Germania, ma le condizioni di vita erano cos\u00ec tragiche che pi\u00f9 di 10.000 persone vi persero la vita, o perch\u00e9 uccise o per fame e malattia. Nonostante alcuni reclami dalle autorit\u00e0 tedesche che il campo fosse troppo \"visibile\" causando disagio tra gli abitanti di Belgrado, Sajmi\u0161te fu usato fino a quando i tedeschi lasciarono la Jugoslavia.\nOltre a Franz B\u00f6hme e Harald Turner, tra i maggiori responsabili degli eccidi di ebrei e partigiani furono Wilhelm Fuchs e Emanuel Sch\u00e4fer (capi della polizia tedesca in Serbia), Bruno Sattler (capo della Gestapo), August Meyszner (comandante SS) e Herbert Andorfer (il comandante del campo con il suo vice, Edgar Enge).\nNel 1943, i nazisti fecero un tentativo di nascondere le tracce dei crimini commessi. Un Sonderkommando arriv\u00f2 nel novembre 1943 a Belgrado sotto il comando di Paul Blobel, con il compito di riesumare i cadaveri e di cremarli. A questo scopo furono impiegati un centinaio di prigionieri serbi ed ebrei che furono poi tutti uccisi, ad eccezione di tre serbi che riuscirono a fuggire. \nIl 17 aprile 1944 nel corso di un bombardamento su Belgrado, alcuni ordigni esplosero sul campo, provocando gravi danni e la morte di un centinaio di prigionieri. Il campo fu progressivamente abbandonato e chiuso definitivamente nel luglio 1944.\nVittime e carnefici.\nIl numero delle vittime del campo fu inizialmente sovraestimato, anche per motivi propagandistici, dalle nuove autorit\u00e0 comuniste, che parlarono inizialmente di 50.000 vittime e 100.000 internati. Calcoli pi\u00f9 accurati pongono oggi il numero delle vittime attorno ai 20./23.000 tra le 50.000 persone che si furono internate. Gli ebrei che vi perirono furono circa 7./10.000, la met\u00e0 della popolazione ebraica del paese. \nIl campo fu gestito direttamente dalle autorit\u00e0 naziste. Le persone maggiormente responsabili degli eccidi furono processate nell'immediato dopoguerra. Franz B\u00f6hme si suicid\u00f2 per non essere estradato in Serbia. Harald Turner, Wilhelm Fuchs e August Meyszner furono condannati a morte. Altri trascorsero periodi pi\u00f9 o meno lunghi in carcere.\nLa memoria.\nPer trent'anni, lo sterminio degli ebrei fu completamente ignorato dalle autorit\u00e0 comuniste della Yugoslavia. Le prime lapidi commemorative furono poste sul luogo nel 1974 e nel 1984. Nel 1995 un maestoso monumento ad opera di Miodrag Popovi\u0107 fu eretto sulle rive del fiume fiume \"a ricordo di tutte le vittime yugoslave di genocidio\". Del campo vero e proprio restano poche tracce, una parte dell'area essendo stata trasformata in quartiere popolare residenziale, dove vivvono diverse migliaia di persone. Alcuni dei padiglioni in cui una volta erano rinchiusi i prigionieri hanno ospitato concerti, spettacoli di intrattenimento, ristoranti, discoteche, negozi, mostre d'arte. Il dibattito sull'uso pi\u00f9 proprio delle rimanenti strutture \u00e8 ancora oggi vivo e aperto in Serbia."}
{"id": "6681244", "revid": "767487", "url": "https://it.wikipedia.org/wiki?curid=6681244", "title": "Emma Drobn\u00e1", "text": "Biografia.\nEmma Drobn\u00e1 \u00e8 nata e cresciuta a Nov\u00e9 Mesto nad V\u00e1hom, nella Slovacchia occidentale. All'et\u00e0 di 17 anni si \u00e8 trasferita in Danimarca, dove ha frequentato una scuola di design per un anno, per poi trasferirsi a Londra per due anni, lavorando in un bar.\nEmma deve la sua notoriet\u00e0 a \"\u010cesko Slovensk\u00e1 SuperStar\", versione ceca e slovacca del talent show \"Pop Idol\". Ha partecipato alle audizioni per la quarta stagione del programma. Dopo aver superato tutte le puntate, \u00e8 risultata la preferita del pubblico nella semifinale, fino a essere proclamata vincitrice nella finale del 6 dicembre 2015, ottenendo il 57,79% dei voti contro il ceco \u0160t\u011bp\u00e1n Urban, che diventer\u00e0 in seguito il suo compagno. L'album di debutto eponimo di Emma, contenente le sue performance a \"\u010cesko Slovensk\u00e1 SuperStar\", \u00e8 uscito pochi giorni dopo la sua vittoria e ha raggiunto il quarto posto in classifica in Repubblica Ceca e il trentaduesimo in Slovacchia (considerando che la classifica slovacca degli album pi\u00f9 venduti \u00e8 stata lanciata a fine 2016).\nIl primo singolo di Emma, \"Smile\", \u00e8 uscito a settembre 2016 e ha raggiunto il secondo posto in classifica in Slovacchia. Un secondo singolo, intitolato \"Words\", \u00e8 uscito a giugno 2017, riscontrando un enorme successo e arrivando in cima alle classifiche di Slovacchia e Repubblica Ceca. I due singoli sono inclusi nell'album \"You Should Know\", uscito a novembre 2017, che ha debuttato al primo posto nella classifica slovacca e al ventunesimo in quella ceca."}
{"id": "6681247", "revid": "486946", "url": "https://it.wikipedia.org/wiki?curid=6681247", "title": "Biotestamento", "text": ""}
{"id": "6681254", "revid": "729019", "url": "https://it.wikipedia.org/wiki?curid=6681254", "title": "Erik Tuxen", "text": "Dal 1936 fino alla sua morte causata da cancro il 28 agosto 1957 \u00e8 stato direttore d'orchestra della Danish National Symphony Orchestra di Danish Radio.\nInsieme a Thomas Jensen e Launy Gr\u00f8ndahl, Tuxen \u00e8 stato pioniere delle performance e delle registrazioni della musica di Carl Nielsen. Tuxen \u00e8 stato anche un prolifico arrangiatore cinematografico, responsabile della direzione musicale di molti film danesi negli anni '30 e '40. Era anche un bandleader jazz.\nHa dato l'anteprima britannica della Sinfonia n. 5 di Nielsen al Festival Internazionale di Edimburgo del 1950, dove ha suscitato scalpore."}
{"id": "6681256", "revid": "44876", "url": "https://it.wikipedia.org/wiki?curid=6681256", "title": "Unione Sportiva Codogno 1930-1931", "text": "Questa pagina raccoglie i dati riguardanti l'Unione Sportiva Codogno nelle competizioni ufficiali della stagione 1930-1931.\nRosa.\nRosa:"}
{"id": "6681259", "revid": "1573940", "url": "https://it.wikipedia.org/wiki?curid=6681259", "title": "Chiesa di Santa Maria del Popolo (Palermo)", "text": "La chiesa di Santa Maria del Popolo e il convento dei Mercedari riformati scalzi sotto il titolo dell'\u00ab\"Immacolata Concezione\"\u00bb al Molo Nuovo costituivano un aggregato religioso e monumentale ubicato nella zona portuale settentrionale della citt\u00e0 di Palermo.\nStoria.\nEpoca aragonese.\nIl sovrano Giovanni II d'Aragona di Trast\u00e1mara concesse a padre Gomezio di Bosega, regio cappellano della provincia di Catalogna, il privilegio di poter fondare un convento dell'Ordine dei Mercedari in qualsiasi citt\u00e0 dell'isola. La prima istituzione in Sicilia fu quella presso la chiesa di Santa Maria della Merc\u00e9 al Capo sotto titolo di \u00abSant'Anna\u00bb, nel quartiere Seralcadio, luogo ove i frati si insediarono nel 1463.\nI religiosi, per via dei contrasti sorti con la Confraternita di Sant'Anna nel 1482 abbandonarono il luogo, in cambio ottennero la chiesa di Sant'Agata la Pedata fuori le mura. Tre anni dopo l'abbandonarono anche questa sede, trasferendosi in un nuovo convento che frattanto avevano costruito accanto alla chiesa di Santa Maria del Molo Nuovo, loro concessa dal Senato Palermitano.\nEpoca spagnola.\nNel 1622, ai beni si aggiunsero un appezzamento di terreno e alcuni magazzini limitrofi. Quest'ultima concessione suscit\u00f2 il malcontento dei religiosi del monastero di San Martino delle Scale, i quali si erano opposti al conferimento in quanto il terreno ricadeva dentro i confini del territorio di loro giurisdizione. La lite giudiziaria che ne deriv\u00f2 fu favorevole ai monaci benedettini che tuttavia, nel 1626 in cambio di un censo annuale concessero in enfiteusi i cinque tumoli di terreno a lungo conteso. Sull'area i Mercedari avevano in parte costruito il loro convento, la chiesa ad esso aggregata fu intitolata a \u00abSanta Maria del Popolo\u00bb.\nNel 1792 il convento fu abolito e i pochi religiosi che vi erano rimasti si trasferirono nella loro pi\u00f9 grande e prestigiosa sede cittadina, fondata nel 1634, in via Cartai, strada il cui nome deriva dalla presenza, di alcune botteghe di stampatori di carte da gioco. La chiesa del Molo rimase tuttavia aperta al culto quale filiale della parrocchia di Santa Lucia al Borgo, mentre l'ex convento fu assegnato da Ferdinando III di Borbone, insieme a una cospicua rendita annuale per il suo mantenimento, al Seminario Nautico.\nLa chiesa, che gi\u00e0 dal 1836 ospitava la Congregazione dell'Addolorata al Molo, il 4 ottobre 1922 divenne parrocchia, assumendo anche il nuovo titolo di \u00abSan Raimondo Pe\u00f1afort\u00bb.\nDurante i bombardamenti del 1943 il tempio sub\u00ec lievi danni mentre l'Istituto Nautico fu completamente distrutto.\nArchitettura.\nLa costruzione presentava una facciata rivolta a sud, un solo portale sormontato da una statua in stucco raffigurante la \"Madonna della Merc\u00e8\" e altre due laterali collocate in nicchie. Tempio con impianto a navata unica, coro collocato all'ingresso, quattro cappelle minori e un cappellone.\nConvento.\nConvento dei Mercedari riformati scalzi sotto il titolo dell'\u00ab\"Immacolata Concezione\"\u00bb al Molo Nuovo. La primitiva costruzione fu edificata presso la chiesa di Santa Maria del Molo Nuovo nel 1485, per essere ingrandita e perfezionata a partire dal 1622. \nNel 1788 col passaggio alla sede cittadina \u00e8 abolito il convento. Nel 1861 le strutture ulteriormente ingrandite ospitarono il Collegio Nautico, poi denominato Istituto Nautico \"Gioeni - Trabia\".\nCollegio Nautico.\nIstituzione fondata nel 1789 da monsignor Giuseppe Gioeni dei duchi d'Angi\u00f2, prima del trasferimento nella struttura conventuale era insediata nelle fabbriche della contrada \"Acqua Santa\".\nArsenale.\nArsenale, costruzione disposta nel 1620 dal vicer\u00e9 di Sicilia Francisco Ruiz de Castro, conte di Castro, all'architetto Mariano Smiriglio. Madrina della posa della prima pietra la viceregina Lucrezia Gattinara di Legnana, duchessa di Castro, benedizione del 24 gennaio 1620 impartita da Giannettino Doria. Compimento dell'opera avvenuto nel 1630 sotto il mandato di Francisco Fern\u00e1ndez de la Cueva, VII duca di Alburquerque.\nCastello del Molo.\nNel 1546 le strutture esistenti sulla strada conducente al Molo furono migliorate dal vicer\u00e9 di Sicilia Ferrante I Gonzaga. Nel 1621 Francisco Ruiz de Castro fece costruire un bastione munito di artiglieria.\nNel rione \u00e8 documentata la chiesa di San Giorgio appartenente ai religiosi del monastero di San Martino delle Scale.\nMolo.\nIl 18 giugno 1563 si gett\u00f2 la prima pietra per opera di Carlo d'Aragona Tagliavia, principe di Castelvetrano. Nel 1567 la fabbrica del Molo fu incentivata per volont\u00e0 del vicer\u00e9 di Sicilia Garc\u00eda \u00c1lvarez de Toledo y Osorio. Il complesso di protezione fu perfezionato nel 1590 da Diego Enriquez de Gusman, conte di Albadalista, con la collaborazione degli ingegneri militari Camillo Camilliani e Carlo Maria Ventimiglia. L'opera fu elogiata dallo sfortunato ammiraglio olandese Michiel de Ruyter.\nLanterna del Molo.\nI lavori per la realizzazione della lanterna furono iniziati nel 1593 da Enrique de Guzm\u00e1n, Conte di Olivares.\nAniello Guzman e Carafa, marchese di Castel Roderigo nel 1678 dispose la costruzione di una fortificazione con artiglieria nelle immediate adiacenze, batterie rinnovate da Francesco Benavides, conte di Santo stefano, nel 1680.\nPer volont\u00e0 di Ferdinando III di Borbone le postazioni furono integrate con ripetitori per il telegrafo impiantato su Montepellegrino, apparecchiature che consentivano le primitive e rudimentali comunicazioni con le imbarcazioni dotate di mezzi ricetrasmittenti.\nLazzaretto.\nIn seguito all'epidemia di peste del 1624 all'\"Acqua Santa\" fu fondato un lazzaretto, centro iniziato nel 1628 e completato nel 1631.\nLa struttura destinata alla quarantena dei passeggeri e/o imbarcati infetti, nella nascente zona portuale fu fortemente voluta dal vicer\u00e9 di Sicilia Francisco Fern\u00e1ndez de la Cueva, VII duca di Alburquerque, regnante Filippo II di Spagna.\nVoci correlate.\nChiese dell'Ordine mercedario"}
{"id": "6681260", "revid": "1573940", "url": "https://it.wikipedia.org/wiki?curid=6681260", "title": "Alectura lathami", "text": "Il tacchino di boscaglia australiano, tacchino australiano comune, megapodio australiano o talegalla, (Alectura lathami ) \u00e8 un uccello galliforme della famiglia Megapodiidae, endemico dell'Australia. \u00c8 l'unica specie nota del genere Alectura.\nTassonomia.\nSono state descritte due sottospecie:"}
{"id": "6681261", "revid": "21880", "url": "https://it.wikipedia.org/wiki?curid=6681261", "title": "Alectura", "text": ""}
{"id": "6681270", "revid": "278830", "url": "https://it.wikipedia.org/wiki?curid=6681270", "title": "Manhunt (serie televisiva 2017)", "text": "Manhunt \u00e8 una serie televisiva antologica statunitense creata da Andrew Sodroski, Jim Clemente e Tony Gittelson, interpretata da Sam Worthington e Paul Bettany. \nLa prima stagione, sottotitolata \"Manhunt: Unabomber\", rappresenta un resoconto romanzato della caccia dell'FBI ad Theodore Kaczynski e andata in onda su Discovery Channel il 1\u00ba agosto 2017. Il 17 luglio 2018, \u00e8 stato riferito che la Charter Communications era in trattative con i produttori per riprendere la serie, ora considerata antologica, per due stagioni da mandare in onda sul loro servizio via cavo Spectrum. La prima di queste possibili stagioni seguir\u00e0 il caso di Eric Rudolph, conosciuto come l'Olympic Park Bomber.\nIl 18 gennaio 2020 \u00e8 stato annunciato che la seconda stagione sar\u00e0 intitolata \"Manhunt: Deadly Games\". La stagione \u00e8 stata presentata in anteprima il 3 febbraio 2020. \nLa serie \u00e8 interpretata anche da Jane Lynch, Katja Herbers, Chris Noth, Michael Nouri e Br\u00edan F. O'Byrne.\nProduzione.\nIl titolo di produzione della serie era \"Manifesto\" e il commissionamento della serie \u00e8 stato annunciato nel marzo 2016 alla presentazione di Discovery Communications dal presidente Rich Ross. Il 15 maggio 2016, \"Entertainment Weekly\" ha rilasciato diverse foto promozionali, mostrando Paul Bettany nei panni di Ted Kaczynski nella serie.\nDistribuzione.\nLa miniserie \u00e8 disponibile su Netflix in Irlanda, Italia, Spagna, Canada e Regno Unito riguardo alla prima stagione. La seconda stagione viene distribuita nel 2020 da Starz Play in Italia. \nAccoglienza.\nIl sito di aggregazione Rotten Tomatoes riporta un indice di gradimento del 92%, con una valutazione media di 7.86/10 basato su 24 Recensioni."}
{"id": "6681276", "revid": "767487", "url": "https://it.wikipedia.org/wiki?curid=6681276", "title": "La ragazza dai capelli rossi", "text": "La ragazza dai capelli rossi (\"Het meisje met het rode haar\") \u00e8 un film drammatico del 1981 diretto da Ben Verbong, tratto dall'omonimo romanzo di Theun de Vries che a sua volta riprende le vicende che videro protagonista la partigiana Hannie Schaft durante l'occupazione nazista dei Paesi Bassi.\nNel 1982 \u00e8 stato presentato in concorso alla 32\u00aa edizione del Festival internazionale del cinema di Berlino.\nTrama.\nPaesi Bassi, seconda guerra mondiale. Hannie Schaft \u00e8 una studentessa di giurisprudenza di Haarlem che decide di interrompere gli studi poco prima del suo esame di dottorato e unirsi ai partigiani che combattono contro le truppe di occupazione naziste.\nIncerta e inesperta, viene accolta con diffidenza dai compagni e affidata all'addestramento del duro Hugo, del quale finisce per innamorarsi. Hannie diventa in breve tempo una cacciatrice di collaborazionisti e partecipa a una serie di omicidi, sabotaggi e attentati insieme a Hugo, che rimane ucciso durante uno scontro a fuoco.\nI tedeschi si mettono perci\u00f2 alla ricerca della \"ragazza con i capelli rossi\". Durante un controllo di routine, Hannie viene arrestata e trasferita nella prigione di Amsterdam. Pochi giorni dopo viene condotta nelle dune di Overveen e fucilata da un plotone d'esecuzione.\nProduzione.\nIl film \u00e8 stato girato nella provincia dell'Olanda Settentrionale, tra Amsterdam, Haarlem e Overveen.\nDistribuzione.\nIl film \u00e8 stato distribuito nei Paesi Bassi dal 17 settembre 1981. Una settimana dopo \u00e8 stato proiettato al Nederlandse Filmdagen dove si \u00e8 aggiudicato il premio della critica.\nColonna sonora.\nLa colonna sonora del film, pubblicata nel 1981 dalla WEA Records, \u00e8 stata composta, arrangiata e prodotta da Nicola Piovani."}
{"id": "6681279", "revid": "92723", "url": "https://it.wikipedia.org/wiki?curid=6681279", "title": "Franti\u0161ek \u0160vantner", "text": "Biografia.\nNacque in una famiglia di modesta condizione, il padre Leopold era operaio. Ricevette la prima educazione nel paese natale, in seguito a Podbrezov\u00e1 e alle scuole magistrali di Bansk\u00e1 Bystrica (1929-1933). Nel 1940 ottenne l'abilitazione all'insegnamento della lingua slovacca, della storia e della geografia presso le scuole comunali. Infatti, dopo aver completato gli studi, lavor\u00f2 come insegnante in diverse scuole slovacche (M\u00fdto pod \u010eumbierom (1933-1940), Podbrezov\u00e1 (1940-1945).\nNel 1944 prese parte all'Insurrezione nazionale slovacca, fu segretario del comitato insurrezionale di Bystr\u00e1, ispettore scolastico a Hronsk\u00fd Be\u0148adik e dal 1\u00ba settembre 1950 direttore scolastico a Hronov pri Banskej Bystrici (oggi Brusno). Lavor\u00f2 anche nell'organizzazione locale della Matica slovensk\u00e1, dove fu membro della sezione istruzione. Divenne membro della sezione letteraria della Conferenza artistica slovacca (\"Umeleck\u00e1 beseda slovensk\u00e1\"), capo del collettivo del cinema e ispettore dell'istruzione. \nMor\u00ec di tumore cerebrale in un ospedale di Praga.\nAttivit\u00e0.\nInizi\u00f2 a scrivere quando frequentava le scuole magistrali, quando pubblic\u00f2 il suo primo racconto sul giornale \"Svoje\u0165\". Nella sua attivit\u00e0 attinse soprattutto dai miti arcaici e dalle ballate popolari. Grande influenza ebbero su di lui \u00c9mile Zola, Victor Hugo, Charles Ferdinand Ramuz, F\u00ebdor Michajlovi\u010d Dostoevskij, e fra gli autori slovacchi Margita Figuli, \u013dudo Ondrejov e Dobroslav Chrob\u00e1k, ma studi\u00f2 anche l'opera di Edgar Allan Poe. Nella sua produzione celebra la natura e la vita naturale, sfrutta il naturalismo e il lirismo, presenta elementi irrazionali e fantastici, ma anche sensuali ed erotici, ma soprattutto indaga il confine fra la vita e la morte. Illustra anche le motivazioni psicologiche, sociali e di attualit\u00e0 degli eventi e del comportamento dei personaggi.\nRiconoscimenti.\nNel 1947 vinse il premio di Natale della Matica slovensk\u00e1 per il romanzo \"Nevesta h\u00f4\u013e\"."}
{"id": "6681280", "revid": "1305772", "url": "https://it.wikipedia.org/wiki?curid=6681280", "title": "Real Friends (Camila Cabello)", "text": "Real Friends \u00e8 un brano musicale della cantante statunitense Camila Cabello, settima traccia del primo album in studio \"Camila\", pubblicato il 7 dicembre 2017 come singolo promozionale in concomitanza con \"Never Be the Same\", secondo singolo ufficiale estratto dall'album di debutto della cantante. Il brano \u00e8 stato scritto dalla stessa cantante in collaborazione con Brian Lee, Mustafa Ahmed, Bell e Billy Walsh.\n\"Real Friends\" \u00e8 un brano reggae-pop la cui base musicale \u00e8 guidata da schiocchi di dita e una chitarra acustica con un ritmo latino. Nel testo, come suggerisce il titolo, la cantante si ritiene delusa dalle sue amicizie passate e intende cercare nuove persone con cui condividere la propria vita. In particolare, \"Real Friends\" affronta i temi di problemi di comunicazione e perdita di fiducia. Nella sua recensione, Sam Warner di Digital Spy ha affermato che la canzone potrebbe essere rivolta alle Fifth Harmony, il gruppo musicale di cui Camila faceva parte e che ha abbandonato dopo due album per intraprendere una carriera da solista.\nRemix con Swae Lee.\nIl 16 agosto 2018 \u00e8 stato pubblicato un remix di \"Real Friends\" in collaborazione con il rapper Swae Lee del duo Rae Sremmurd."}
{"id": "6681282", "revid": "1305772", "url": "https://it.wikipedia.org/wiki?curid=6681282", "title": "Real Friends", "text": "Real Friends si pu\u00f2 riferire a:"}
{"id": "6681286", "revid": "767487", "url": "https://it.wikipedia.org/wiki?curid=6681286", "title": "National Suicide Prevention Lifeline", "text": "Il National Suicide Prevention Lifeline (1-800-273-TALK [8255]) \u00e8 una rete per la prevenzione dei suicidi negli Stati Uniti che conta 161 centri di crisi. Il numero \u00e8 gratuito e acceso 24 ore su 24, 7 giorni su 7, per persone in crisi suicidaria o stress emotivo . Dopo aver composto il numero 1-800-273-TALK (8255), il chiamante viene indirizzato al centro di crisi pi\u00f9 vicino per ricevere consulenza immediata.\nStoria.\nIl National Suicide Prevention Lifeline fa parte della del National Suicide Prevention Initiative (NSPI), un multi-progetto per ridurre il suicidio, guidato dal Substance Abuse and Mental Health Services Administration\u2019s (SAMHSA).\nNell'aprile 2017, il musicista e artista Logic ha pubblicato una canzone con Alessia Cara e Khalid intitolata \"1-800-273-8255\", il numero utilizzato per la National Hotic Prevention Hotline.\nIl giorno della pubblicazione della canzone, il centro ha ricevuto moltissime telefonate. Dopo aver partecipato agli MTV Video Music Awards 2017, le chiamate sono aumentate del 50% quella notte. La canzone non solo ha aumentato i numeri di chiamata, ma ha anche aumentato la consapevolezza dell'organizzazione. Inoltre il sito Web di Lifeline ha registrato un aumento del 17% degli utenti nel mese di maggio 2017. Molti dei chiamanti di diversi centri di crisi hanno menzionato la canzone di Logic e un terzo di coloro che chiamavano stavano lottando con pensieri suicidi."}
{"id": "6681289", "revid": "965985", "url": "https://it.wikipedia.org/wiki?curid=6681289", "title": "Drunk (Thundercat)", "text": "Drunk \u00e8 il terzo album in studio del musicista statunitense Thundercat, pubblicato nel 2017."}
{"id": "6681291", "revid": "123586693", "url": "https://it.wikipedia.org/wiki?curid=6681291", "title": "Pop Muzik", "text": "Pop Muzik \u00e8 un singolo del gruppo musicale britannico M, pubblicato il 25 marzo 1979 come secondo estratto dal primo album in studio dal titolo \"New York \u2022 London \u2022 Paris \u2022 Munich\".\nPubblicato per la prima volta nel Regno Unito, venne accompagnato da un videoclip diretto da Brian Grant, ben accolto dalla critica, in cui il cantante, vestiti i panni da DJ, canta davanti a un microfono circondato completamente da una console esagerata, affiancato da due modelle che lo accompagnano al coro e ballando con fare robotico. \u00c8 presente anche Brigit Novik, a quel tempo moglie di Scott, che cant\u00f2 il ritornello nella registrazione.\n\"M Factor\", il lato B, fu pubblicato in due versioni differenti. Quella originale accompagn\u00f2 la prima uscita del disco in Europa e la seconda, un remix, le edizioni statunitense e canadese.\n\"Pop Muzik\" tocc\u00f2 le vette di molte classifiche in tutto il mondo, divenendo uno dei brani pi\u00f9 popolari dell'anno.\nDescrizione.\n\"Pop Muzik\" venne inizialmente registrata come una canzone funk e R&amp;B prima che un amico di Robin Scott consigliasse a quest'ultimo di utilizzare anche dei sintetizzatori.\nIl singolo \u00e8 stato pubblicato dapprima nel Regno Unito e raggiunse la seconda posizione il 12 maggio 1979, non riuscendo a battere la hit di Art Garfunkel \"Bright Eyes\", che teneva il primo posto da ben sei settimane. In agosto venne distribuita anche in Nord America, dove scal\u00f2 tutta la classifica fino a toccare, il 27 ottobre, la vetta, cosa che accadde negli Stati Uniti il 3 novembre.\nInsieme a Scott durante la sessione di registrazione suonarono il fratello Julian Scott al basso elettrico, l'allora sconosciuto tastierista Wally Badarou, il canadese John Lewis, programmatore del sintetizzatore, il batterista Phil Gould, che in seguito divenne uno dei membri fondatori del gruppo Level 42, Gary Barnacle e Brigit Novik, cantante di supporto, accreditata come \"Brigit Vinchon\" nei crediti dell'album.\nIl beb\u00e8 con il ciuccio che ride sulla copertina dell'edizione singolo di \"Pop Muzik\"' \u00e8 Berenice, la figlia di Robin Scott, divenuta una cantante, pianista/tastierista e compositrice, coinvolta nei progetti di suo padre con Phil Gould e Wally Badarou.\nAltri formati.\nLa versione inglese del singolo 12 pollici era notevole per due facciate con una doppia scanalatura tale che le due tracce (\"Pop Muzik\" e \"M Factor\") iniziavano oltre il classico bordo del vinile e finivano a met\u00e0, con un lungo silenzio alla fine del lato B poich\u00e9 la traccia era pi\u00f9 corta del lato A. Ci\u00f2 provoc\u00f2 molte difficolt\u00e0 nella riproduzione dei due pezzi, che venivano riprodotti in maniera casuale a seconda della caduta dell'ago del giradischi sul vinile. Per commercializzare ulteriormente questa idea, sulla copertina c'era scritto: \"Lato B incluso sul lato A, mix discoteca completo di Pop Musik su Seaside\". \"Seaside\" (in altre parole \"C side\", cio\u00e8 \"Lato C\") era un semplice gioco di parole in quanto la lettera C, oltre ad essere il successivo \"lato\" logico dopo A e B, \u00e8 pronunciata allo stesso modo della parola inglese \"Sea\", cio\u00e8 \"mare\".\n\"Pop Muzik\" venne remixata e ripubblicata nel 1989, raggiungendo la posizione numero 15 della UK Singles Charts.\nPop Mart Mix.\nNell 1997 una versione della canzone dal titolo \"Pop Muzik (Pop Mart Mix)\" con vocals di Bono e mixata da Steve Osborne fu utilizzata durante il \"PopMart Tour\" degli U2 per l'intero tour come intro, fu anche inclusa in diversi singoli come b-side.\nTracce.\nPubblicato da MCA Records e EMI in Europa.\nPubblicato sia in vinile 7\" che 12\" negli Stati Uniti dalla Sire Records e solo come 12\" in Francia dalla Path\u00e9 Marconi EMI.\nPubblicato nei Paesi Bassi dalla MCA Records. Il lato B \"M Factor\" \u00e8 stato inserito sul lato A del vinile in questa versione, con un remix del singolo sul lato B.\nPubblicato in Svezia come 7\" nel 1989 dalla Freestyle Records.\nPubblicato in Svezia come 12\" nel 1989 dalla Freestyle Records.\nPubblicato in Germania come 12\" nel 1989 dalla \"ZYX Records\"\nPubblicato nel 2001 in Germania dalla ZYX Music."}
{"id": "6681293", "revid": "1008732", "url": "https://it.wikipedia.org/wiki?curid=6681293", "title": "Stazione di terra di New Norcia", "text": "La stazione di terra di New Norcia, abbreviata come DSA\u00a01, da \"Deep Space Antenna 1\", \u00e8 una stazione di terra della rete ESTRACK del Centro europeo per le operazioni spaziali. \u00c8 utilizzata per il tracciamento e la comunicazione con i veicoli spaziali durante il lancio, in orbita terrestre bassa, geostazionaria e nello spazio profondo. Si trova 10 chilometri a sud del paese di New Norcia, in Australia. Fa parte dell\u2019\"ESTRACK Deep Space Network\", la rete di stazioni di terra dell'ESA per lo spazio profondo.\nNella stazione \u00e8 presente un'antenna parabolica dal diametro di 35 metri, chiamata NNO-1, capace di trasmissioni bidirezionali in banda S e X, dotata di trasmettitori da 2 e 20 chilowatt. L'antenna pesa pi\u00f9 di 600 tonnellate ed \u00e8 alta 40 metri. \u00c8 in progetto l'espansione della frequenza di comunicazione alla banda Ka per l'utilizzo nelle missioni internazionali.\nLa costruzione della stazione \u00e8 cominciata nel 2000 e l'apertura \u00e8 stata il 5 marzo 2003. Il costo totale \u00e8 stato di 28 milioni di euro.\nL'11 febbraio 2016 \u00e8 stata inaugurata una nuova antenna, dal diametro di 4,5 metri e denominata NNO-2, perch\u00e9 la stretta ampiezza del fascio dell'antenna da 35 metri causava problemi nell'acquisizione del segnale durante il lancio. La nuova antenna \u00e8 progettata per comunicare con i veicoli spaziali al di sotto dei 100\u00a0000\u00a0km di altitudine. Nel dicembre 2019 \u00e8 stata annunciata la costruzione di un'ulteriore antenna, denominata \"Deep Space Antenna 4\", che potenzier\u00e0 le capacit\u00e0 di comunicazione con le sonde spaziali.\nLa stazione di New Norcia \u00e8 stata utilizzata in particolare per le missioni Rosetta e BepiColombo."}
{"id": "6681296", "revid": "6923", "url": "https://it.wikipedia.org/wiki?curid=6681296", "title": "Michele Rago", "text": "Adott\u00f2 a volte gli pseudonimi Massimo Rago, Massimo Riva o Massimo Rovi.\nBiografia.\nMichele Rago, figlio di Giuseppe Rago e di Alfonsa (\"Elvira\") Chieca, ultimo di quattro figli, nacque il 7 luglio 1913, a Chicago, dove la famiglia, originaria della provincia di Foggia, era emigrata.\nA pochi mesi, con la madre e i fratelli, torn\u00f2 dagli Stati Uniti in Puglia, dapprima a Foggia, accolto dalla famiglia materna, poi a Bari. La nonna materna fu una figura fondamentale per la sua formazione.\nDopo le elementari, dovendo lavorare per aiutare la madre e i fratelli, continu\u00f2 a studiare per proprio conto, nelle ore libere dal lavoro e di notte, \u201caiutato da un bravo prete e dalla scoperta della biblioteca pubblica di Bari\u201d.\nDiplomatosi come privatista al liceo classico, nel 1933 si iscrisse all\u2019universit\u00e0 \"La Sapienza\" di Roma. Qui incontr\u00f2 Pietro Ingrao, Mario Alicata e Lucio Lombardo Radice, avvicinandosi al comunismo. Si laure\u00f2 in Lettere nel 1941. Nel 1942 vinse un concorso come bibliotecario, e fu assegnato alla biblioteca di Brera a Milano. In questo periodo ader\u00ec alla Resistenza.\nNel 1943, persa la casa in seguito a un bombardamento, era di nuovo a Roma dove la nascita della Repubblica di Sal\u00f2 lo blocc\u00f2 fino al 1945. Nel novembre del 1943 spos\u00f2 Liana De Rossi, dalla quale ebbe due figlie. A Roma inizi\u00f2 il lavoro di giornalista all\u2019ANSA, probabilmente per incarico del partito comunista. Poco prima della liberazione di Roma pubblic\u00f2 una guida della citt\u00e0, in previsione dell\u2019arrivo degli alleati. Immediatamente dopo il 4 giugno del 1944 prese servizio alla Biblioteca Alessandrina.\nDopo il 25 aprile 1945 torn\u00f2 a Milano, dove dapprima fond\u00f2 e diresse un foglio \u00abindipendente\u00bb legato al PCI, \"Milano Sera\", che ebbe notevole successo, e poi lavor\u00f2 come redattore de \"l'Unit\u00e0\". In quel tempo collabor\u00f2 con \"Il Politecnico\" di Elio Vittorini, col quale fu in grande amicizia, come anche con Vittorio Sereni, Franco Fortini, Alfonso Gatto, Italo Calvino.\nRichiamato a Roma nel 1948, in previsione delle difficili elezioni di quell\u2019anno, diresse un altro quotidiano \u00abindipendente\u00bb, di breve durata, \"La Repubblica d\u2019Italia\". Riprese poi a scrivere per la terza pagina de \"l\u2019Unit\u00e0\" e collabor\u00f2 anche a lungo con quella di \"Paese Sera\". Dal 1950, con il \"Centro del libro popolare\" (un organismo che organizzava le biblioteche di cui dotare le federazioni del partito), si occup\u00f2 per conto del PCI, della diffusione della lettura.\nNel 1951 pubblic\u00f2 con Bompiani \"Romanzi Francesi dei secoli XVII e XVIII\", una delle prime, importanti aperture alla conoscenza della letteratura straniera dopo il fascismo.\nNel 1953 divenne corrispondente de \"l\u2019Unit\u00e0\" a Parigi, dove conobbe e si leg\u00f2 di amicizia con alcuni intellettuali, tra cui Sartre.\nGuastatisi definitivamente i gi\u00e0 tesi rapporti tra il PCI e il PCF, torn\u00f2 in Italia nel 1956; dopo un breve soggiorno a Roma, separandosi dalla moglie, si trasfer\u00ec a Milano. Qui riprese a frequentare i suoi vecchi amici: Vittorini, Sereni, Fortini, Calvino, Albe Steiner. Collabor\u00f2, tra l\u2019altro, a \"Il Menab\u00f2\".\nTorn\u00f2 nuovamente a Roma nel 1965 per dirigere \"Il Contemporaneo\", divenuto supplemento della rivista \"Rinascita\". Nel 1968 conobbe Ninetta Zandegiacomi, alla quale si un\u00ec e che successivamente spos\u00f2, dopo aver ottenuto il divorzio dalla prima moglie.\nDal 1968 fu insegnante di lingua e letteratura francese all\u2019Universit\u00e0, dapprima a Lecce, dove rappresent\u00f2 un importante punto di riferimento per colleghi e studenti; poi a Siena e infine a Salerno.\nNel 1969 pubblic\u00f2 un articolo sul primo numero della rivista \"il manifesto\" (\u201cLa sfinge e la piazza\u201d).\nNel 1972 una sua recensione de \"Il contesto\" di Sciascia fu duramente attaccata da Colajanni, Macaluso e Guttuso, senza che gli fosse consentita una replica; lasci\u00f2 perci\u00f2 sia \"l\u2019Unit\u00e0\" sia il partito. Prosegu\u00ec l\u2019insegnamento di lingua e letteratura francese e la pubblicazione di saggi e traduzioni.\nNonostante la perdita quasi totale della vista, che gli imped\u00ec ulteriori contributi personali, fu fin quasi alla morte, uno dei giurati del \u201cPremio Strega. Debilitato nel corpo, ma non nella mente, rifiut\u00f2 ogni accanimento terapeutico e mor\u00ec il 14 luglio 2008. Le ceneri sono tumulate nel Cimitero monumentale del Verano.\nOpere.\nTraduzioni.\nIn: \"Romanzi Francesi dei secoli XVII e XVIII\", \"cit.\":"}
{"id": "6681314", "revid": "124123", "url": "https://it.wikipedia.org/wiki?curid=6681314", "title": "Giuseppe Ballanti", "text": "Biografia.\nIncisore su legno e su rame, la sua iniziale formazione mossa da una cultura tardo barocca si inseriva nell'ambito della vasta attivit\u00e0 calcografica di Faenza nel XVIII secolo, dove era richiesta dagli stampatori per frontespizi di testi una corrispondente produzione xilografica. Si form\u00f2 nella stamperia che eredit\u00f2 dal padre nel 1743, in un primo momento col Foschini, poi da solo fino al 1758. La sua produzione si affianca agli interessi grafici di Giuseppe Boschi detto Carloncino. Fin dai primi saggi di genere devozionale, posteriori di poco alla met\u00e0 del secolo si impose per un gusto raffinato di stampo manierista per arricchirsi successivamente di interessi compositivi maggiormente inclini alle architetture e alle ricche pomposit\u00e0 tardo barocche fino a comprendere influenze della cultura bavarese (antiporta di Salterio Devozionale, Faenza; frontespizio de Il Valore al Maest\u00e0 di Federico il Grande\u2026Jesi 1774) e suggestioni per immagini su composizione di derivazione teatrale (diverse incisioni della B.V. delle Grazie e della Concezione) per concludersi poi con un'ultima fase gi\u00e0 allineata al nuovo gusto neoclassico (ritratto del Can.co Graziani, Barbaro in corsa).\nGiudizio critico.\nTutta la produzione incisoria del Ballanti si distinse per il costante nitore e pulizia di segno, determinato da grande mestiere ed esperta sicurezza di mezzi. A questa sua abilit\u00e0 si affianca quella di scultore essendo il capostipite di una vera e propria dinastia di famosi plasticatori in cartapesta policroma, stucco, gesso, terracotta: i figli Giovan Battista e Francesco Ballanti Graziani ebbero il merito di diffondere su vasta scala una produzione che aveva avuto gli esordi assieme al padre nella chiesa arcipretale di Russi; esegu\u00ec inoltre statue per la chiesa dei cappuccini e per quella dell\u2019osservanza di Faenza e per altri edifici sacri del territorio."}
{"id": "6681315", "revid": "1632387", "url": "https://it.wikipedia.org/wiki?curid=6681315", "title": "Bleachers", "text": "Bleachers \u00e8 il nome di un progetto musicale indie pop del musicista statunitense Jack Antonoff, originario di New York.\nIl progetto \u00e8 nato nel 2014. Antonoff, attivo anche come produttore discografico, \u00e8 gi\u00e0 membro anche dei Fun. e degli Steel Train.\nIl primo singolo \u00e8 stato \"I Wanna Get Better\"."}
{"id": "6681326", "revid": "481666", "url": "https://it.wikipedia.org/wiki?curid=6681326", "title": "Susanna Agenzia Squillo", "text": ""}
{"id": "6681327", "revid": "1005847", "url": "https://it.wikipedia.org/wiki?curid=6681327", "title": "Elezioni parlamentari a Cuba del 1950", "text": "Le elezioni parlamentari a Cuba del 1950 si tennero il 1\u00ba giugno. Le elezioni furono vinte dall'alleanza del Partito Autentico, del Partito Democratico e del Partito Liberale Autonomista, che ottenne 42 seggi su 70. Si tratt\u00f2 delle ultime elezioni libere a Cuba tenutesi a livello nazionale fino alle elezioni parlamentari del 1976."}
{"id": "6681328", "revid": "767487", "url": "https://it.wikipedia.org/wiki?curid=6681328", "title": "Sampha", "text": "Vincitore del Mercury Prize per il miglior album del 2017 con \"Process\", ha ottenuto successo grazie alle numerose collaborazioni e produzioni con artisti di fama internazionale, tra cui Kanye West, Drake, Alicia Keys, Beyonc\u00e9 e Solange Knowles, Lil Wayne, Jessie Ware e il gruppo britannico Florence and the Machine.\nBiografia.\nNato a Morden, nel sud di Londra, ha origini della Sierra Leone.\nHa pubblicato il primo EP nel 2010. Nei primi anni di carriera ha lavorato con SBTRKT in qualit\u00e0 di produttore ed ha remixato brani di The xx, Zero 7 e Bobby Caldwell.\nNel 2011 ha collaborato con Jessie Ware per \"Valentine\" e \"What You Won't Do for Love\" e con Lil Silva per \"On Your Own\".\nNel 2013 ha collaborato con Drake per due brani, ossia \"Too Much\" e \"The Motion\", dei quali \u00e8 anche coproduttore. L'anno seguente ha partecipato al brano \"Play\" di Katy B ed ha collaborato con Emile Haynie, Charlotte Gainsbourg e Devont\u00e9 Hynes per \"A Kiss Goodbye\".\nNel 2016 ha duettato con Solange in \"Don't Touch My Hair\", dall'album \"A Seat at the Table\", del quale \u00e8 coproduttore.\nNel 2017 collabora nuovamente con Drake per \"4422\".\nNel febbraio 2017 ha pubblicato il suo primo album in studio \"Process\", edito da Young Turks e coprodotto da Rodaidh McDonald. Il disco si \u00e8 aggiudicato il Premio Mercury 2017."}
{"id": "6681330", "revid": "15756", "url": "https://it.wikipedia.org/wiki?curid=6681330", "title": "Mitkof Island", "text": "Mitkof Island fa parte dell'arcipelago Alexander, nell'Alaska sud-orientale (Stati Uniti d'America). Amministrativamente appartiene al Borough di Petersburg. La sua popolazione ammontava a 3 364 persone secondo l'ultimo censimento del 2000 quasi tutte abitanti a Petersburg, cittadina a nord dell'isola. Gran parte dell'isola \u00e8 gestita dalla \"Tongass National Forest\".\nGeografia.\nLo stretto canale di Wrangell (\"Wrangell Narrows\", lungo 35\u00a0km), a ovest, divide l'isola dalla penisola di Lindenberg che costituisce la parte orientale di Kupreanof Island. A est Mitkof si affaccia sul \"Frederick Sound\" e a sud si trova Zarembo Island. A sud-ovest, tra Mitkof e Kupreanof si trova la piccola isola Woewodski.\nMitkof \u00e8 lunga circa 28\u00a0km e larga 16\u00a0km; la sua superficie totale \u00e8 di 546\u00a0km\u00b2. L'isola \u00e8 relativamente piatta con molte torbiere (chiamate \"muskeg\"). Il punto pi\u00f9 alto \u00e8 il monte Crystal (1011\u00a0m). Un profondo fiordo taglia quasi in due l'isola nella parte centro-meridionale (il \"Blind Slough\").\nMasse d'acqua.\nIntorno all'isola sono presenti le seguenti masse d'acqua (da nord in senso orario):\nPromontori.\nSull'isola sono presenti alcuni promontori (da nord in senso orario):\nLaghi e lagune.\nAlcuni laghi presenti sull'isola:\nMonti.\nElenco dei monti presenti nell'isola:\nAltri rilievi anonimi sono presenti nell'isola.\nFiumi.\nPrincipali fiumi dell'isola (le coordinate si riferiscono alla foce):\nParchi.\nSull'isola sono presenti le seguenti aree protette:\nStrade.\nAlcune strade collegano la cittadina di Petersburg con altre localit\u00e0 sull'isola:\nSulle mappe locali sono segnati alcuni sentieri naturalistici:\nAccessi e turismo.\nL'isola pu\u00f2 essere raggiunta tramite il locale aeroporto nei pressi della cittadina di Petersburg oppure via mare tramite i percorsi della societ\u00e0 di navigazione Alaska Marine Highway con collegamenti a nord verso Juneau e a sud verso Wrangell e Ketchikan.\nStoria.\nIl primo europeo a avvistare l'isola fu James Johnstone, uno degli ufficiali di George Vancouver nella spedizione del 1791-1795.\nL'isola \u00e8 indicata separata da Kupreanof Island in una carta russa del 1844, mentre il nome fu pubblicato nel 1848 su una mappa del Dipartimento idrografico russo come \"ostrov Mitkova\" (\u043e\u0441\u0442\u0440\u043e\u0432 \u041c\u0438\u0442\u043a\u043e\u0432\u0430) in onore dell'ufficiale di marina Prokofij P. Mit'kov (\u041f\u0440\u043e\u043a\u043e\u0444\u0438\u0439 \u041f\u043b\u0430\u0442\u043e\u043d\u043e\u0432\u0438\u0447 \u041c\u0438\u0442\u044c\u043a\u043e\u0432) al servizio della Compagnia russo-americana e vice-governatore dell'America russa (1836-1841)."}
{"id": "6681331", "revid": "767487", "url": "https://it.wikipedia.org/wiki?curid=6681331", "title": "M (gruppo musicale)", "text": "M \u00e8 stato un progetto musicale new wave/synthpop guidato dal musicista e produttore inglese Robin Scott, attivo per un breve periodo tra la fine degli anni Settanta e i primi Ottanta e conosciuto principalmente per la hit del 1979 \"Pop Muzik\", che si posizion\u00f2 al secondo posto della Official Singles Chart nel maggio di quell'anno e al primo della statunitense \"Billboard\" Hot 100 il 3 novembre. Tra i musicisti che suonarono sotto il nome \"M\" ci furono Wally Badarou, Mark King, Phil Gould e Gary Barnacle dei Level 42.\nCarriera.\nRobin Scott us\u00f2 per la prima volta lo pseudonimo M nel 1978, quando pubblic\u00f2 il singolo \"Moderne Man\". Il successivo \"Pop Muzik\" venne registrato da Scott insieme al fratello Julian al basso, alla moglie Brigit Novik alla voce secondaria, e a Wally Badarou alle tastiere. Visto l'enorme successo di questi due brani, venne pubblicato il primo album in studio, \"New York \u2022 London \u2022 Paris \u2022 Munich\", nel 1979.\nAltri tre singoli del progetto che riuscirono ad entrare in classifica furono \"Moonlight and Muzak\" (nel dicembre 1979), \"That's the Way the Money Goes\" (nel marzo 1980) e \"Official Secrets\" (nel novembre 1980). Dopo altri due LP, \"The Official Secrets Act\" nel 1980 e \"Famous Last Words\" nel 1981, mai rilasciato nel Regno Unito, Scott interruppe la sua produzione con il nome M. Un quarto album \"Robin Scott with Shikisha\" venne pure preparato nel 1984, ma non venne pubblicato prima del 1998.\nDiscografia.\nAlbum.\nAlbum in studio.\n\u2020 Registrato nel 1984 \u2013 mai pubblicato prima del 1998 come \"Robin Scott &amp; Shikisha\".\nSingoli.\n\u2021 \u2013 gi\u00e0 accreditate come Robin Scott"}
{"id": "6681345", "revid": "399", "url": "https://it.wikipedia.org/wiki?curid=6681345", "title": "Finzione", "text": "Il concetto di finzione si trova alla base della corrente filosofica del finzionalismo dove la finzione assume il valore utilitario e pratico di voler credere che a fronte di certe idee o principi astratti vi sia una corrispondenza con la realt\u00e0. Per questo si sostiene che la finzione non sia qualcosa di totalmente diverso dalla realt\u00e0 ma che sia piuttosto un risvolto, una delle forme attraverso cui il reale si mostra.\nIl termine \"finzione\" (dal latino \"fictio\") nel linguaggio comune si usa come sinonimo di falsit\u00e0, menzogna, inganno, sotterfugio, ma in termini positivi, si riferisce anche all\u2019attivit\u00e0 del costruire, formare, strutturare, elaborare e, inoltre, pensare, immaginare, supporre, ideare, inventare: tutti termini che esaltano la creativit\u00e0. \u00c8 quest'ultimo valore di dare forma alla realt\u00e0 che assume il concetto di finzione elaborato dal filosofo tedesco neokantiano Hans Vaihinger (1852-1933) nell'opera \"Die Philosophie des Als Ob\" (\"La filosofia del come se\"-1911) . \nNella storia della filosofia si sono alternate interpretazioni filosofiche per le quali si ritiene come la scuola sociologica del costruttivismo, che ogni visione della realt\u00e0 \u00e8 fondamentalmente una costruzione di se stessa e che una sicura distinzione tra fatti e finzione \u00e8 impossibile e, al contrario, come la filosofia del naturalismo che sostiene che la realt\u00e0 pu\u00f2 essere rintracciata sotto il \"velo di Maia\" della finzione fenomenica o che la verit\u00e0 pu\u00f2 essere accertata dall'utilit\u00e0 che accompagna la finzione.\nIl dibattito tra realt\u00e0 e finzione si \u00e8 avvalso di esempi che dimostravano come addirittura attraverso la finzione si potesse arrivare a dimostrare una verit\u00e0 indiscutibile. Questo \u00e8 stato il caso di Cartesio che finger\u00e0 di credere che esista un genio maligno capace d'ingannarlo su tutto ma che non potr\u00e0 togliergli la certezza che egli pensa di essere ingannato e se pensa allora esiste.\nIl dibattito filosofico si \u00e8 chiesto se dalla finzione pu\u00f2 derivare una realt\u00e0 quando come pensano i realisti tutto pu\u00f2 essere considerato come reale. Certo nella narrazione letteraria, ad esempio, alcuni personaggi possono essere considerati come frutto di fantasia ma questo vuol dire che Madame Bovary, descritta realisticamente da Gustave Flaubert sia meno reale della contemporanea figura storica di Luigi Filippo? Secondo Kendall Lewis Walton fingere non sempre vuol dire ingannare: nel leggere la storia di Madame Bovary mettiamo in atto un \"coinvolgimento immaginativo\" nel senso che facciamo finta che il personaggio sia reale senza voler ingannare alcuno.\nNella sua \"\u00dcber Gegenstandstheorie\" (\"Sulla Teoria degli Oggetti\", (1904) e nei i suoi studi di logica deontica, basati sulla teoria degli oggetti inesistenti Alexius Meinong (1853-1920) sostiene che sia possibile pensare ad un oggetto, quale la montagna d'oro, che pure non esiste come un oggetto reale nel mondo esterno ma ci\u00f2 che pu\u00f2 essere oggetto del conoscere non ha affatto bisogno di esistere: le figure di cui tratta la geometria ovviamente non esistono e tuttavia si possono verificare le loro propriet\u00e0 (il loro essere in quel modo). \nA questa tesi si oppongono gli antirealisti o eliminativisti che sostengono invece che noi fingiamo che esistano gli enti, le metodologie o i concetti di qualsiasi scienza che invece debbono essere eliminati completamente su tutti i livelli (ontologico, epistemologico e concettuale), e di fatto accettati e studiati solo da una scienza \"pi\u00f9 fondamentale\", mettendo da parte per\u00f2 ogni previa ipotesi. Dobbiamo quindi distinguere la semantica, che tratta di oggetti di finzione parafrasati, dall'ontologia che deve stabilire l'essere, la realt\u00e0.\nCon Benedetto Croce ci si domanda se in fondo anche la storia, che dovrebbe essere narrazione di fatti reali, non sia un fondo una finta rappresentazione della realt\u00e0 tanto che questa disciplina potrebbe essere ricondotta \"sotto il concetto generale dell'arte\" . Non c'\u00e8 dubbio, ad esempio, che gli storici romani della parte senatoria e quelli della parte imperiale descrissero gli stessi avvenimenti storici reali interpretandoli per\u00f2 secondo un loro mondo fittizio di valori politici e morali contrastanti. \nNell'arte teatrale pu\u00f2 essere considerato Luigi Pirandello il maggiore rappresentante di quella finzione che maschera e sovrasta in ogni individuo la reale personalit\u00e0 al punto che questa non esiste pi\u00f9 poich\u00e9 continuamente mutevole a seconda degli interlocutori con cui ci si confronta. \nIl mondo dell'arte scenica dimostra chiaramente il valore della finzione da cui paradossalmente nascono sentimenti reali. Di fronte ai finti eventi rappresentati dalla tragedia o dalla commedia i greci antichi si posero la questione se anche il pianto o il riso che provavano gli spettatori fossero finti o reali. Aristotele non dubita della realt\u00e0 dei sentimenti che nella sua \"Poetica\" spiega con la catarsi intesa come reale liberatorio distacco dalle passioni tramite le forti vicende rappresentate sulla scena dalla tragedia.\n\u00ab\"Noi proviamo piacere a vedere le immagini le pi\u00f9 precise delle cose la vista delle quali \u00e8 dolorosa nella realt\u00e0, come gli aspetti di animali i pi\u00f9 ripugnanti e dei cadaveri\"\u00bb. Per esempio lo spettatore sar\u00e0 terrorizzato nel vedere una madre che massacra i propri figli, come fa Medea nell'omonima tragedia, ma egli vedr\u00e0 lo spettacolo con piacere poich\u00e9 sa di provare emozioni reali determinate dalla finzione della stessa rappresentazione teatrale.\nInfine secondo il filosofo australiano John Leslie Mackie (1917-1981) nell'ambito della finzione vanno riportate anche le propriet\u00e0 morali. Non esiste bene o male in natura, i concetti di bont\u00e0 e cattiveria non si formano attraverso la sensibilit\u00e0 ma sono inventati da noi che li adottiamo perch\u00e9 sono utili a distinguere una materialit\u00e0 che non presenta mai una netta separazione tra vero e falso, tra finzione e realt\u00e0."}
{"id": "6681346", "revid": "287204", "url": "https://it.wikipedia.org/wiki?curid=6681346", "title": "Gruppo di NGC 1052", "text": "Il Gruppo di NGC 1052 \u00e8 un gruppo di galassie situato prospetticamente nella costellazione della Balena alla distanza di 56 milioni di anni luce dalla Terra.\nIl gruppo \u00e8 costituito da una ventina di galassie, prende il nome dalla galassia ellittica NGC 1052 ed \u00e8 uno dei gruppi che compongono il Muro della Fornace (o Southern Supercluster)."}
{"id": "6681347", "revid": "254059", "url": "https://it.wikipedia.org/wiki?curid=6681347", "title": "Riso col punt\u00e8l", "text": "Il risotto col punt\u00e8l \u00e8 un piatto tipico della cucina mantovana.\nLa preparazione \u00e8 simile alla ricetta del risotto alla pilota, dal quale differisce per l'aggiunta, sopra al risotto a fine cottura, di una braciola o costina di maiale cotte ai ferri, da consumare congiuntamente nel medesimo piatto."}
{"id": "6681349", "revid": "599013", "url": "https://it.wikipedia.org/wiki?curid=6681349", "title": "Guglielmo Caruso", "text": ""}
{"id": "6681370", "revid": "1543377", "url": "https://it.wikipedia.org/wiki?curid=6681370", "title": "Atlas (Lee Lawrie)", "text": "Atlas, o \"Atlante\" in italiano, \u00e8 una statua di bronzo sita nel cortile dell'International Building, edificio che fa parte del Rockefeller Center di Midtown Manhattan, a New York. D\u00e0 sulla Fifth Avenue, di fronte alla cattedrale di San Patrizio. La scultura raffigura il mitico titano Atlante nell'atto di reggere il cielo.\nInstallata nel 1937, \u00e8 opera dello scultore Lee Lawrie, con l'assistenza di Rene Paul Chambellan. \u00c8 una scultura in stile Art d\u00e9co, cos\u00ec come l'intero Rockefeller Center. La scultura \u00e8 alta , mentre l'intera opera \u00e8 alta ; pesa ed \u00e8 la pi\u00f9 grande scultura del Rockefeller Center.\nNell'Atlas, il personaggio di Atlante \u00e8 raffigurato mentre regge la volta celeste sulle spalle. L'asse nord-sud della sfera armillare che \u00e8 sulle spalle del personaggio indica la reale posizione della stella polare vista proprio dalla citt\u00e0 di New York. La statua si erge su una gamba muscolosa ed \u00e8 posta in cima a un piccolo piedistallo di pietra, il cui angolo frontale \u00e8 rivolto verso la Fifth Avenue.\nAll'inaugurazione dell'Atlas, nel 1937, vi furono alcune proteste che sostenevano che il personaggio assomigliasse a Benito Mussolini. Successivamente, il pittore James Montgomery Flagg, famoso per il poster politico dello \"zio Sam\", dichiar\u00f2 che Atlas \"sembra troppo come Mussolini crede di sembrare\". Da allora l'opera \u00e8 stata presa come simbolo del movimento filosofico detto oggettivismo ed \u00e8 stata associata al romanzo di Ayn Rand \"La rivolta di Atlante\" del 1957.\nAtlas \u00e8 presente in quasi tutti gli episodi della serie televisiva 30 Rock ed appare in numerose fotografie cinematografiche relative al grattacielo \"30 Rockefeller Plaza\", edificio principale del complesso del Rockefeller Center. Il nome ufficiale del palazzo, dal 2015, \u00e8 \"Comcast Building\" ma \u00e8 pi\u00f9 noto tra i newyorkesi col nome mutuato dall'indirizzo stradale e spesso abbreviato affettuosamente in \"30 Rock\".\nLa maggior parte dei ristoranti della catena statunitense Rainforest Cafe hanno una statua simile a questa in una cascata con una fontana, con la scritta \"Salva la foresta pluviale\" in lettere al neon verdi sull'equatore del globo."}
{"id": "6681379", "revid": "69794", "url": "https://it.wikipedia.org/wiki?curid=6681379", "title": "Storia delle ferrovie nel Regno di Sardegna", "text": "La storia delle ferrovie nel Regno di Sardegna ebbe inizio con l'inaugurazione, il 24 settembre 1848, del tratto di 8 chilometri da Torino a Moncalieri. Con la proclamazione del Regno d'Italia il 17 marzo 1861 anche le ferrovie del regno piemontese entrarono a far parte dell'infrastruttura ferroviaria del nuovo regno. \nStoria.\nPremesse.\nLe prime proposte per la costruzione di una strada ferrata nel Regno di Sardegna risalgono al 1826; veniva proposta, da parte di un gruppo di affaristi genovesi la costruzione di una ferrovia di collegamento tra Genova e il Po.\nFino al 1840 il Governo sabaudo non diede serio seguito ad alcuna proposta ma il 10 settembre autorizz\u00f2 la costituzione di una societ\u00e0, alla cui testa stava Luigi Raffaele De Ferrari, duca di Galliera, importante esponente della finanza internazionale del tempo, allo scopo di \"intraprendere studi per una parte delle strade ferrate da Genova al Piemonte e confine Lombardo\". La societ\u00e0 era in parte composta dallo stesso gruppo di banchieri genovesi, tra cui erano Cesare Cavagnari e Raffaele Pratolungo, che fecero approntare un progetto elaborato per la parte in pianura dall'ingegnere Porro e per la parte montana dall'ingegnere inglese Isambard Kingdom Brunel. La linea dalla capitale ligure conduceva oltre Serravalle, diramandosi poi da un lato per Alessandria e dall'altro, verso Pavia (confine lombardo). Alla fine del 1843 il progetto venne presentato alla commissione governativa.\nMa un cambiamento della politica governativa fece arenare la trattativa. Motivi di ordine strategico indussero il Governo a stabilire, con le regie patenti del 18 luglio 1844, che:\n\"Il sistema delle strade ferrate dei Nostri Stati di terraferma avr\u00e0 luogo colla costruzione simultanea di una strada a ruotaie di ferro da Genova a Torino per Alessandria e la Valle del Tanaro con diramazione verso la Lomellina, donde a Novara ed al Lago Maggiore. Il punto, da cui dovr\u00e0 partire detta diramazione, sar\u00e0 determinato in correlazione della localit\u00e0 che in dipendenza di accurati studi sar\u00e0 prescelta per varcare il fiume Po con maggiore utilit\u00e0 e sicurezza. Compiuta od intrapresa la costruzione di detta strada bipartita nella detta direzione verso Torino ed alla Lomellina, verr\u00e0 eseguita la diramazione di un altro tronco che, da quello verso la Lomell\u00ecna, metta alla Lombardia nella Direzione che le circostanze saranno per consigliare pi\u00f9 opportuna\".\nIl primitivo progetto genovese dava un'importanza preminente al collegamento commerciale del porto ligure con Pavia e Milano, ma ad esso si sostituiva un tracciato delineato secondo considerazioni politico-militari. Si tracciava una rete ferroviaria mirata al collegamento con le linee svizzere e tedesche che procurava preoccupazioni all'Austria che temeva danni ai suoi traffici diretti ai porti adriatici. \nRimaneva aperta la questione di chi avrebbe sostenuta la spesa di 45 milioni, se lo Stato o il capitale privato. Cavour propendeva pi\u00f9 direttamente per la seconda soluzione. Tuttavia, con Regie Patenti del 13 febbraio 1845, si stabil\u00ec che \"la Strada Ferrata da Genova al Piemonte, con diramazione al Lago Maggiore ed alla frontiera lombarda, verranno construite per conto e cura del nostro Governo e a spese delle nostre finanze\".\nCavour e le ferrovie.\nNel 1835 Camillo Benso di Cavour era stato in Inghilterra dove aveva maturato la convinzione che i progressi economici e tecnologici erano anche legati al progresso delle strade ferrate. Il programma ferroviario di Carlo Alberto fu quindi da lui sostenuto. Cavour concep\u00ec inoltre chiaramente che le ferrovie in Italia avrebbero avviato un regime di libero commercio e di libera circolazione che avrebbe contribuito all'unit\u00e0 del popolo italiano.\nNell'agosto del 1837 fece, in ferrovia, una gita sulla linea appena inaugurata da Parigi a Saint Germain rimanendone entusiasta.\nNel 1838, appoggi\u00f2 la nascita della societ\u00e0 \"La Savoyarde\" con lo scopo di finanziare una linea ferrata tra Chamb\u00e9ry e Lione, che si sarebbe integrata con la navigazione fluviale e lacustre sul Lago del Bourget e sul Rodano accorciando anche le distanze del Piemonte dalla Francia. Dopo una prospezione sul percorso eseguita a cura dell'imprenditore Perret di Lione, vennero avviate le iniziative atte a realizzare il collegamento ferroviario tra il lago di Bourget e Chamb\u00e9ry. La Savoyarde, \"Compagnie du service acc\u00e9l\u00e9r\u00e9 par chemin de fer et bateaux \u00e0 vapeur de Chamb\u00e9ry \u00e0 Lyon\" emise azioni che furono sottoscritte da 104, tra nobili e borghesi francesi, da 33 savoiardi e da 45 piemontesi; tra questi ultimi era Cavour che, nel 1839, entr\u00f2 a far parte del Consiglio di amministrazione. L'iniziativa, rimasta di rilevanza locale, si concluse con il fallimento nel 1849.\nNel 1841, Carlo Cattaneo, pubblic\u00f2 sulla rivista \"il Politecnico\" uno studio dal titolo \"Sui progetti di strade ferrate in Piemonte\". Nel 1845, Carlo Ilarione Petitti di Roreto vicino a Cavour, pubblic\u00f2 a Capolago, in Svizzera, uno scritto dal titolo: , nel quale prefigur\u00f2 una rete ferroviaria che superando frontiere e barriere doganali avrebbe operato nell'interesse di tutti gli italiani.\nNel 1846 anche Cavour pubblic\u00f2, a Parigi sulla Revue Nouvelle, lo scritto \"Des Chemins de fer en Italie\" nel quale apertamente affermava l'importanza delle ferrovie sullo \"sviluppo dell'idea italiana\" definendo l'equilibrio tracciato dal Congresso di Vienna \"d\u00e9pourvu de toute base morale\". Lo scritto provocava non pochi problemi nei rapporti con l'Austria ma intanto il Piemonte attuava il programma per una strada ferrata tracciata \"da Genova al Piemonte e confine Lombardo\" attraverso Alessandria e la Valle del Tanaro con diramazione verso la Lombardia \"nella direzione che le circostanze saranno per consigliare pi\u00f9 opportuna\".\nIniziano le costruzioni.\nIl tracciato della ferrovia per Genova, che in vari punti dell'attraversamento montano comportava la risoluzione di notevoli problemi tecnici, venne risolto dal Brunel mediante una serie di piani inclinati per scavalcare l'Appennino al Passo dei Giovi.\nNel novembre 1845 vennero appaltati i lavori di costruzione dei primi lotti di linea a doppio binario che iniziarono nel 1846. Il 24 settembre 1848 venne inaugurato il primo tratto di 8 chilometri da Torino a Moncalieri alla presenza delle autorit\u00e0 tra l'entusiasmo del pubblico; due modeste stazioni terminali provvisorie erano state costruite in fretta.\nIl giorno dopo ebbe inizio il servizio pubblico con sei coppie di treni giornalieri. Le cronache riportano, nei primi giorni, un incidente a Moncalieri, lo scontro di due treni causato dall'anticipo dell'arrivo di uno; 60 passeggeri riportarono contusioni.\nL'anno seguente entr\u00f2 in esercizio il tronco Moncalieri - Asti; nel 1850 il percorso da Asti ad Alessandria e a Novi Ligure; venne completata il 18 dicembre 1853 ed inaugurata il 20 febbraio 1854.\nSi progetta una strada ferrata tra Alessandria, Novara e il Lago Maggiore.\nLa linea, pensata come diramazione della Torino - Genova, aveva lo scopo di migliorare i collegamenti fra il porto ligure e la Svizzera in concorrenza alla navigazione fluviale, costituita dal Ticino.\nLe Regie Patenti del 1845 avevano stabilito la possibilit\u00e0 di una linea che si diramasse dalla stazione di Alessandria per giungere in riva al Lago Maggiore. I lavori, di competenza della compagnia statale, iniziarono sul finire degli anni quaranta (del XIX secolo) e procedettero a rilento; il Piemonte attese a lungo una risposta dai cantoni svizzeri per la costruzione di una galleria sotto il passo del Lucomagno. Da essa sarebbero dipese le future decisioni sull'attestamento della strada ferrata al porto di Arona o su un collegamento alternativo diretto a Locarno. Nel 1853, in mancanza di certezze sullo sviluppo della rete svizzera si attest\u00f2 la linea ad Arona organizzando poi un servizio di traghetti con la Svizzera.\nLe prime aperture avvennero nel 1854: il 5 giugno fu la volta del tratto tra stazione di Alessandria e Mortara, Novara fu raggiunta il mese successivo (3 luglio), mentre il tronco fino ad Arona, presso la vecchia stazione lacuale, fu aperto il 14 giugno 1855.\nLa Alessandria-Arona fu inaugurata la successiva domenica, 17 giugno, alla presenza di Cavour, Rattazzi, Durando e Paleocapa. Il re Vittorio Emanuele II, in lutto per la morte del figlio ultimogenito, invi\u00f2 in sua rappresentanza il Principe di Carignano.\nNel 1859 la ferrovia dimostr\u00f2 la sua utilit\u00e0 nelle operazioni militari di trasporto delle truppe piemontesi fra Casale e Novara, cogliendo di sorpresa le truppe austriache. Con la la Arona-Alessandria fu ceduta alla Societ\u00e0 per le Ferrovie dell'Alta Italia (SFAI) assieme alle linee delle Ferrovie dello Stato piemontese.\nUna ferrovia per Nizza.\nNel 1853 Cavour propose al parlamento subalpino la costruzione di una linea ferroviaria che partendo da Cuneo raggiungesse Nizza Marittima. Nel 1855 la linea da Torino raggiunse Cuneo in seguito alla costruzione del viadotto di 11 campate sulla Stura, costruito tra ottobre del 1854 e agosto del 1855.\nIl progetto, di interesse nazionale, perse la sua importanza in quanto Nizza, nel 1860, venne ceduta alla Francia.\nUna particolarit\u00e0 della linea Torino-Cuneo \u00e8 che si tratta della prima concessione, ottenuta nel 1850 da una societ\u00e0 ferroviaria privata, per la costruzione di una ferrovia nel tratto tra Torino e Savigliano. Due anni dopo, nel 1852 la stessa societ\u00e0 ottenne l'autorizzazione a proseguire la costruzione fino a Cuneo e a realizzare una diramazione da Savigliano a Saluzzo. Il treno arriv\u00f2 a Cuneo nell'agosto del 1855.\nIn prossimit\u00e0 della stazione di Savigliano venne costruita l'officina per la costruzione e la riparazione dei rotabili ferroviari della \"Societ\u00e0 della Ferrovia Torino-Cuneo\".\nIl 1\u00ba ottobre 1855 fu attivata una diramazione da Cavallermaggiore sulla Torino \u2013 Cuneo fino a Bra con l'intento di prosecuzione fino ad Alessandria.\nAlessandria viene collegata a Piacenza.\nI lavori per la costruzione della ferrovia iniziarono il 16 gennaio 1856: il progetto prevedeva un tronco tra Alessandria e Stradella e una diramazione da Tortona a Novi Ligure. Nel 1859 i territori del Ducato di Parma e Piacenza furono incorporati al Governatorato Generale del Centro Italia e successivamente annessi al Regno di Sardegna tramite il plebiscito del 12 marzo 1860; in seguito all'annessione la ferrovia fu quindi prolungata fino a Piacenza; un decreto relativo era stato approvato gi\u00e0 nel mese di giugno 1858 dalla Camera dei deputati del Regno (\"Facilitazione per l'unione della Societ\u00e0 della ferrovia da Alessandria e Novi a Stradella con quella di Piacenza\").\nIl primo tratto, quello tra Alessandria e Casteggio fu inaugurato il 25 gennaio 1858, il 22 luglio successivo fu aperto il tronco fino a Stradella, poi tra il 1859 e il 1860 furono aperti i tratti di percorso piacentini, l'ultimo dei quali, quello tra il ponte sul fiume Trebbia e il capoluogo venne aperto al traffico il 19 gennaio 1860.\nLa traversata alpina; il treno in Val di Susa.\nLa ferrovia avrebbe dovuto collegare le due aree del Regno poste ai due lati della catena montuosa alpina e ci\u00f2 richiedeva un traforo ferroviario la cui prima idea, rimasta senza riscontri, era stata proposta nel 1832 da Giuseppe Francesco M\u00e9dail nativo di Bardonecchia. Nel 1840 questi present\u00f2 un \"memorandum\" al re Carlo Alberto nel quale descriveva un tunnel ferroviario sotto il Colle del Fr\u00e9jus. Nello stesso anno il ministro Luigi Des Ambrois commission\u00f2 gli studi preliminari del traforo all'ingegnere belga Henri Maus (che gi\u00e0 lavorava in Italia alla costruzione delle ferrovie piemontesi); nel 1849 questi consegn\u00f2 un progetto del traforo tra Bardonecchia e Modane e gli studi di fattibilit\u00e0 della ferrovia tra Modane e Susa. La relazione venne esaminata da una commissione ministeriale istituita dal ministro dei Lavori pubblici e approvata; determinante fu l'apporto dell'ispettore e poi ministro Pietro Paleocapa. La legge 14 giugno 1852 decretava la costruzione della ferrovia da Torino a Susa. Si inizi\u00f2 quindi a costruire la linea ferroviaria attraverso la valle e fu aperta all'esercizio il 21 maggio 1854.\nIl progetto definitivo dell'attraversamento alpino in galleria venne redatto dagli ingegneri Germain Sommeiller, Sebastiano Grandis e Severino Grattoni cui si aggiunse Luigi Ranco.\nVenne stipulata una convenzione con la Societ\u00e0 Vittorio Emanuele approvata poi dal Parlamento del Regno in seguito a cui lo Stato si assunse tutto l'onere finanziario della costruzione della galleria e dei tronchi ferroviari afferenti per un importo di 41,6 milioni di Lire mentre la societ\u00e0 avrebbe versato, a rate, la somma di 20 milioni allo Stato pi\u00f9 un premio ad opera completata di Lire per la cessione da parte dello Stato della ferrovia di Susa. Dopo un serrato dibattito, con interventi di Paleocapa e del Cavour, venne approvata la legge 15 agosto 1857, n. 2380 che autorizzava il Governo a realizzare l'opera.\nIl 1 settembre 1857 il re Vittorio Emanuele II con una solenne cerimonia a Modane ordin\u00f2 l'inizio dei lavori di scavo del tunnel; tra le massime autorit\u00e0 era presente anche il principe Napoleone (futuro Napoleone III) in rappresentanza della Francia. La direzione dei lavori fu affidata all'ingegnere Sommeiller; l'inaugurazione avvenne nel settembre 1871.\nNovara - Gozzano.\nIl tratto pi\u00f9 antico \u00e8 quello tra Novara e Vignale aperto all'esercizio il 14 giugno del 1855 che faceva parte dell'itinerario voluto dallo Stato piemontese per raggiungere il Lago Maggiore ad Arona passando per Alessandria e Novara. Il successivo di 32\u00a0km, fino a Gozzano, venne realizzato solo dopo l'Unit\u00e0 d'Italia ed aperto all'esercizio il 10 marzo del 1864.\nNascono le prime industrie ferroviarie.\nNel 1846 due imprenditori, Philip Taylor e Fortunato Prandi, fondarono il \"Meccanico\" (Taylor &amp; Prandi) a Sampierdarena (Genova) con l'intento di produrre materiale ferroviario di vario tipo previo accordo con il governo sabaudo (che ne garantiva il sussidio). Tuttavia la scarsa conoscenza tecnica e la poca preparazione industriale furono alla base delle difficolt\u00e0 incontrate dall'opificio che di fatto si limit\u00f2 alla produzione di serbatoi e piattaforme girevoli; molti dei prodotti furono giudicati inoltre \"difettosi e comunque non concorrenziali\". Queste ragioni, assieme ad una serie di divergenze dei due fondatori portarono alla chiusura dello stabilimento, che lasci\u00f2 oltretutto un pesante debito verso lo stato.\nI seri problemi di bilancio portarono, nel 1852, al suo assorbimento nell'amministrazione ferroviaria sabauda.\nNello stesso anno 1852 il ministro Cavour favor\u00ec la costituzione di una compagine imprenditoriale composta dai genovesi Carlo Bombrini (banchiere), Raffaele Rubattino (armatore), Giovanni Ansaldo e Giacomo Penco (finanziere) promettendo commesse statali. L'ingegnere Ansaldo fu chiamato a dirigere l'impresa. La compagnia costituita aveva un capitale sociale di 1\u00a0110\u00a0000 lire, di cui 300\u00a0000 da versare in contanti a cui si aggiungevano infrastrutture del valore stimato di 810\u00a0000 lire.\nLa \"Sampierdarena\" fu la prima locomotiva a vapore di progettazione interamente italiana costruita nello stabilimento della neonata Ansaldo e usc\u00ec dalle officine nel 1854. Tra 1854 e 1860 le officine produssero 18 locomotive."}
{"id": "6681383", "revid": "767487", "url": "https://it.wikipedia.org/wiki?curid=6681383", "title": "Alvvays", "text": "Gli Alvvays sono un gruppo indie pop canadese attivo dal 2011 e originario di Toronto.\nBiografia.\nLa fondatrice del gruppo, Molly Rankin, \u00e8 figlia di John Morris Rankin, violinista del gruppo celtic folk The Rankin Family, che ha avuto fama negli anni '90.\nLa band si \u00e8 formata nel 2011. I suoi componenti sono originari dell'isola del Capo Bretone e dell'isola del Principe Edoardo, ma il gruppo si \u00e8 formato a Toronto,\nIl primo album \u00e8 stato registrato nel 2013 a Calgary con l'ausilio di Chad VanGaalen e di Graham Walsh (Holy Fuck). L'eponimo \"Alvvays\" \u00e8 uscito nel luglio 2014 ed \u00e8 stato tra i finalisti del Polaris Music Prize nell'edizione 2015.\nRegistrato tra Los Angeles, Buffalo e Toronto, nel settembre 2017 \u00e8 uscito il secondo album del gruppo \"Antisocialites\". Il disco, prodotto da Alec O'Hanley e John Congleton, \u00e8 stato collocato al 17\u00ba posto nella lista dei migliori album dell'anno secondo \"NME\"."}
{"id": "6681384", "revid": "1498232", "url": "https://it.wikipedia.org/wiki?curid=6681384", "title": "Elle Tv", "text": ""}
{"id": "6681393", "revid": "712828", "url": "https://it.wikipedia.org/wiki?curid=6681393", "title": "Codice Taih\u014d", "text": "Il fu un antico codice di leggi comprendente sia il che il e fu promulgato in Giappone nell'anno 701. Ha dato il nome all' in cui fu promulgato, l'era Taih\u014d (letteralmente grande tesoro, riferito proprio al codice), che comprende gli anni dal 701 al 704, durante il regno dell'imperatore Monmu, verso la fine del periodo Asuka.\nContenuto.\nIl codice Taih\u014d sarebbe stato modificato pi\u00f9 volte nel corso dei secoli, ma fu alla base del sistema di governo giapponese fino al XIX secolo. Fu compilato prendendo spunto dai codici della dinastia Tang cinese entrati in vigore nei decenni precedenti, dei quali ricalc\u00f2 la struttura e la maggior parte delle leggi, in particolare il , emanato nel 651 dall'imperatore cinese Yonghui. Il codice Taih\u014d fu comunque adattato alla realt\u00e0 locale quando ad esempio le usanze della tradizione giapponese erano in antitesi con le leggi emanate in Cina. Era composto da 11 volumi riguardanti l'amministrazione (\"ry\u014d\") e 6 riguardanti il diritto penale (\"ritsu\"). Tra coloro che lo compilarono vi furono Fujiwara no Fubito e Awata no Mabito; dopo la promulgazione furono inviati degli esperti in tutte le province per spiegarne il funzionamento e controllarne l'applicazione. Grande importanza ebbe la prima revisione del codice Taih\u014d, il compilato nell'era Y\u014dr\u014d (717-724), terminato nel 718 ma entrato in vigore solo nel 757. Mentre il codice Taih\u014d \u00e8 andato perduto, buona parte del codice Y\u014dr\u014d fu tramandato e riscritto ed \u00e8 stato spesso chiamato Taih\u014d.\nDalla consultazione del codice Y\u014dr\u014d si \u00e8 dedotto che il codice Taih\u014d comprendesse una nuova riorganizzazione dello Stato con l'introduzione di nuovi organi amministrativi del governo centrale e la riorganizzazione delle province (\"kuni\"), stabilendo che i governatori (\"kokushi\") fossero nominati dal governo centrale, dei distretti (\"gun\" o \"k\u014dri\"), con i nuovi governatori (\"gunji\") scelti tra l'aristocrazia locale, e delle municipalit\u00e0, con i loro nuovi capi. In questo ambito, il codice rappresent\u00f2 un miglioramento della precedente riorganizzazione degli enti locali compresa nella riforma Taika promulgata all'indomani del colpo di Stato del 645 che aveva posto fine all'egemonia del clan Soga.\nStoria.\nLa riforma Taika era stato il primo passo per la creazione di una legislazione nazionale al di fuori del controllo dei clan che avevano egemonizzato il potere alla corte dell'imperatore prima del colpo di Stato del 645. In precedenza erano stati stabiliti contatti con l'Impero cinese, che gi\u00e0 disponeva di una forte burocrazia centralizzata secondo i codici emanati durante le dinastie Sui e Tang, ma l'applicazione di tali principi in Giappone era ostacolata dalle resistenze dei clan egemoni. Con la riforma Taika inizi\u00f2 quindi il processo di formulazione di nuove leggi tendenti a creare un governo centralizzato secondo il modello cinese e da quel momento si inizi\u00f2 a progettare per la prima volta dei codici, inizialmente riguardanti i soli aspetti amministrativi.\nIl primo codice giapponese di cui si abbia notizia, malgrado a sua volta sia andato perduto, fu il codice \u014cmi-ry\u014d promulgato nel 662 durante il regno dell'imperatore Tenji. Era composto da 22 volumi riguardanti l'amministrazione. Durante il regno dell'imperatore Tenmu (672-686) fu preparata la revisione del codice \u014cmi-ry\u014d insieme a nuove leggi di diritto penale. La revisione fu distribuita negli uffici governativi solo nel 689. Il codice Taih\u014d del 701 fu quindi il primo codice giapponese \"ritsury\u014d\" che comprendesse sia il codice penale (\"ritsu\") che quello amministrativo (\"ry\u014d\"). \nIn effetti anche il successivo codice Y\u014dr\u014d promulgato nel 757, durante il periodo Nara, \u00e8 andato perduto ma la sua parte amministrativa fu riscritta nel commentario \"Ry\u014d no Gige\" dell'833 e nell'analogo e pi\u00f9 esauriente \"Ry\u014d no Sh\u016bge\" del 920. Queste opere comprendono anche le molte revisioni dei codici e i commentari ad esse relative pubblicati nel frattempo, le cui identificazioni cronologiche sono per\u00f2 di difficile interpretazione. Da queste revisioni appare che mentre le disposizioni di natura penale e religiosa si fossero mantenute abbastanza fedeli alle fonti cinesi da cui provenivano, quelle di natura amministrativa subirono profondi cambiamenti per adattarsi alla realt\u00e0 giapponese. Per quanto riguarda la suddivisione territoriale risulta che all'inizio del IX secolo vi fossero in Giappone 66 province e 592 distretti. Nei secoli successivi molti furono i nuovi codici e le revisioni che alterarono profondamente quanto espresso nel codice Taih\u014d, la cui struttura rimase comunque parte integrante dei nuovi codici fino ai grandi cambiamenti dell'era Meiji nel XIX secolo."}
{"id": "6681397", "revid": "190635", "url": "https://it.wikipedia.org/wiki?curid=6681397", "title": "GE Building", "text": ""}
{"id": "6681401", "revid": "709565", "url": "https://it.wikipedia.org/wiki?curid=6681401", "title": "Sofia Falcone Gigante", "text": "Sofia Falcone Gigante \u00e8 un personaggio dei fumetti ideato da Jeph Loeb e Tim Sale, apparso originariamente nella storia \"\", pubblicata tra il 1996 e il 1997.\nBiografia del personaggio.\n\"Il lungo Halloween\".\nQuando il killer \"Festa\" inizia ad eliminare i membri della famiglia Falcone, Carmine Falcone fa rilasciare sua figlia Sofia dal carcere per aiutarlo a scoprire l'identit\u00e0 del killer.\nL'epilogo sembra rivelare che \"Festa\" sia Alberto Falcone, figlio di Carmine e fratello di Sofia. In seguito Carmine viene ucciso dal procuratore distrettuale di Gotham Harvey Dent, mentre Sofia cade dalla finestra della residenza della famiglia Falcone dopo essere stata attaccata da Catwoman.\n\"Vittoria oscura\".\nSofia, sopravvissuta alla caduta ma paralizzata, \u00e8 il nuovo capo della famiglia Falcone. Nel frattempo un nuovo serial killer, noto come l'\"Impiccato\", sta eliminando diversi poliziotti di Gotham, tutti legati in qualche modo ad Harvey Dent.\nAlla fine si scopre che il killer \u00e8 proprio Sofia, che aveva solo finto di essere paralizzata dopo la caduta. Sofia cerca di uccidere Due Facce ma viene fermata da Batman; durante lo scontro tra i due, Due Facce le spara in testa."}
{"id": "6681416", "revid": "247222", "url": "https://it.wikipedia.org/wiki?curid=6681416", "title": "The Earth, a Small Man, His Dog and a Chicken", "text": "The Earth, a Small Man, His Dog and a Chicken \u00e8 un album discografico della rock band statunitense REO Speedwagon, pubblicato dalla casa discografica Epic Records nel luglio del 1990.\nL'organico del gruppo sub\u00ec importanti cambiamenti, prima della registrazione dell'album, Gary Richrath e Alan Gratzer avevano lasciato la band (sostituiti rispettivamente da Dave Amato alla chitarra e Bryan Hitt alla batteria), da segnalare anche l'aggiunta nel gruppo del tastierista Jesse Harms.\nL'album si colloc\u00f2 al centoventinovesimo posto (15 settembre 1990) della Chart statunitense Billboard 200, mentre il brano contenuto nell'album: \"Love Is Rock\" raggiunse la sessantacinquesima posizione della classifica Billboard Hot 100.\nFormazione.\nOspiti\nNote aggiuntive"}
{"id": "6681420", "revid": "6923", "url": "https://it.wikipedia.org/wiki?curid=6681420", "title": "Disastro di Baumgarten", "text": "Il disastro o l'incidente di Baumgarten \u00e8 l'incidente verificatosi al gasdotto di Baumgarten, verificatosi il 12 dicembre del 2017.\nSintesi.\nAlle prime luci del mattino di marted\u00ec 12 dicembre 2017 nel gasdotto di Baumgarten, nel distretto di Mattersburg in Austria, forse per via dell'instabilit\u00e0 di un tubo, si verific\u00f2 una forte esplosione. Bilancio: 1 morto e 21 feriti, gravi e non gravi, l'interruzione della fornitura del gas tra Italia e Russia e un'interrogazione parlamentare per discutere sulla sicurezza dei gasdotti in Europa. La nube tossica giunse in Italia, toccando Tarvisio. La notte successiva l'incendio era spento e la distribuzione ritorn\u00f2 funzionante."}
{"id": "6681422", "revid": "594360", "url": "https://it.wikipedia.org/wiki?curid=6681422", "title": "Suga", "text": "\u00c8 uno dei rapper del gruppo musicale BTS, sotto contratto con la Big Hit Music. Nel 2016, con lo pseudonimo di Agust D (), ha pubblicato il suo primo mixtape e lavoro da solista \"Agust D\". Nel 2020 ha pubblicato il suo secondo mixtape solista \"D-2\". Oltre a produrre e scrivere per gran parte degli album dei BTS, ha lavorato anche per altri artisti sudcoreani e internazionali, tra cui Halsey, IU, Max Schneider e Epik High.\nBiografia.\nInfanzia e inizi.\nSuga nasce con il nome di Min Yoon-gi il 9 marzo 1993 a Taejeon-dong nel distretto di Buk a Taegu, secondogenito di due figli (ha un fratello maggiore di quattro anni, Min Geum-jae). Sua madre \u00e8 una ristoratrice, proprietaria di un ristorante di sundaeguk nel distretto di Dalseo, e la sua famiglia appartiene al clan Min di Yeoheung. Frequenta la scuola elementare di Taejeon-dong, la scuola media di Gwaneum-dong nella sua citt\u00e0 natale e le superiori di Apgujeong-dong, Seul. In seguito si laurea in Telecomunicazioni e Intrattenimento alla Global Cyber University e si iscrive alla scuola di specializzazione della Hanyang Cyber University per un MBA in Media pubblicitari.\nSi interessa al rap dopo aver ascoltato \"Ragga Muffin\" degli Stony Skunk, che ha definito diverso da tutto ci\u00f2 che avesse sentito in quel momento, mentre decide di diventare un rapper dopo aver sentito gli Epik High, contro il parere dei suoi genitori. All'et\u00e0 di 13 anni comincia a scrivere e ad imparare il MIDI. Lavora part-time in uno studio musicale all'et\u00e0 di 17 anni, cominciando cos\u00ec a comporre e arrangiare musica, rappare ed esibirsi. Si esibisce come rapper underground sotto lo pseudonimo di Gloss e fa parte della crew hip-hop D-Town. Come membro del gruppo, nel 2010 pubblica la canzone \"518-062\" in commemorazione del massacro di Gwangju.Quello stesso anno supera le audizioni e si unisce all'agenzia Big Hit Entertainment, inizialmente come produttore musicale, formandosi per tre anni con gli altri due rapper dei BTS, J-Hope e RM, e debuttando come membro del gruppo nel giugno 2013 con il singolo \"2 Cool 4 Skool\". Per promuovere con i BTS adotta lo pseudonimo Suga, che proviene dalle prime sillabe del termine shooting guard (), la posizione in cui giocava in una squadra di basket da studente. \nProduce e scrive canzoni per una variet\u00e0 di tracce di tutti gli album del settetto e registra anche diversi assoli contenuti nei loro dischi. In \"The Most Beautiful Moment in Life, Pt. 1\" (2015) esegue \"Intro: The Most Beautiful Moment in Life\", discutendo della paura di diventare adulti, mentre in \"Intro: Never Mind\" nel disco seguente racconta degli anni della sua adolescenza. \"First Love\" in \"Wings\" (2016) \u00e8 una traccia autobiografica.\nDebutto solista e collaborazioni.\nIl 15 agosto 2016 avvia una carriera solista parallela con lo pseudonimo Agust D \u2013 che deriva da \"Suga\" e dalle iniziali \"DT\", \"Daegu Town\" (Citt\u00e0 di Taegu), scritti a rovescio \u2013 e pubblica il mixtape \"Agust D\" su SoundCloud. Decide di non realizzare un album in studio commerciale per non avere la sensazione \"di essere rinchiuso in una sorta di cornice\". Il disco, nel quale discute di argomenti come la sua battaglia contro la depressione e la fobia sociale, viene inserito da Fuse nella lista dei migliori album del 2016. Nel 2017 compone \"Wine\" per la cantante Suran, con la quale aveva gi\u00e0 collaborato per un brano del mixtape. \"Wine\" si posiziona secondo nella Gaon Digital Chart e vince Miglior traccia Soul/R&amp;B dell'anno ai Melon Music Award il 2 dicembre 2017. Suga riceve anche il premio Hot Trend Award per la produzione della traccia.\nNel febbraio 2018 ripubblica il mixtape per l'acquisto digitale e lo streaming. Allo stesso anno risale un nuovo assolo per i BTS, \"Trivia: Seesaw\" da \"\", in cui paragona l'innamoramento al saliscendi di un'altalena. Il 22 gennaio 2019 collabora al singolo \"Song Request\" di Lee So-ra, scrivendolo insieme a Tablo degli Epik High, e per l'album \"Sleepless In\" di questi ultimi produce \"Eternal Sunshine\". Inoltre produce e co-compone \"We Don't Talk Together\" di Heize. Il 5 dicembre esce il brano \"Suga's Interlude\" di Halsey featuring Suga, che contribuisce anche alla scrittura del testo assieme a Lido e alla cantante.\nNel 2020 registra \"Interlude: Shadow\" per l'album \"\", in cui parla dei lati negativi della fama. Il 6 maggio 2020 IU pubblica il singolo \"Eight\" in collaborazione con il rapper, anche autore e produttore del pezzo, mentre il 22 maggio esce il suo secondo mixtape come Agust D, \"D-2\", con il quale entra in 11\u00aa posizione nella classifica statunitense degli album e in 76\u00aa in quella dei singoli grazie al brano apripista \"Daechwita\". Il 15 settembre il cantante statunitense Max pubblica il singolo \"Blueberry Eyes\" in collaborazione con Suga come estratto dal suo terzo album in studio; i due artisti avevano gi\u00e0 lavorato insieme sul brano \"Burn It\" contenuto in \"D-2\". A novembre, firma alcune tracce contenute in \"Be\", oltre a coordinare la produzione del disco. Nel 2021 realizza un remix di \"Over the Horizon\", la suoneria caratteristica dei Samsung Galaxy. e viene nominato inviato presidenziale speciale per le generazioni future e la cultura dal presidente sudcoreano Moon Jae-in insieme agli altri membri dei BTS, e dotato di passaporto diplomatico per partecipare all'assemblea generale delle Nazioni Unite il 20 settembre. Produce, inoltre, la traccia \"You\" per il cantante giapponese Omi, e nel gennaio 2022 \"Stay Alive\" di Jungkook.\nVita privata.\nSuga ha espresso il suo sostegno alla comunit\u00e0 LGBTQ e ha parlato apertamente della propria salute mentale nella sua musica.\nNel settembre 2020 \u00e8 diventato azionista della Hybe, con 68.385 quote a suo nome.\nIl 3 novembre 2020 si \u00e8 sottoposto ad un intervento chirurgico per curare la lacerazione al labbro posteriore della spalla sinistra causata da un incidente stradale avvenuto nel 2012, e ha conseguentemente interrotto tutte le attivit\u00e0 lavorative per riprendersi dall'operazione e concentrarsi sulla fisioterapia. Il 31 dicembre \u00e8 tornato sul palco per il concerto di fine anno della Hybe.\nStile musicale.\nSuga \u00e8 responsabile di scrittura, composizione e arrangiamento, cos\u00ec come del missaggio e del mastering dei suoi lavori, e dall'aprile 2018 \u00e8 un membro a pieno titolo della Korea Music Copyright Association. \u00c8 inoltre un pianista e produce musica hip hop e R&amp;B, con uno stile di produzione radicato nella musica pop. Jeff Benjamin di Fuse ha argomentato che il suo mixtape \"Agust D\" \"espone l'orecchio della star per le produzioni scottanti, lo stile rap hardcore e come egli trasformi le sue vulnerabilit\u00e0 in forza\". Secondo Jeon Hye-jin della rivista \"Ize\", le difficolt\u00e0 che ha affrontato nel passare dalla musica underground a quella commerciale diventando un idol \"lo aiutano a esprimere emozioni pi\u00f9 piene e morbide come produttore\".\nCome rapper, i suoi testi sono concepiti con l'intento di farli diventare la \"forza di tante persone\" e utilizzano un linguaggio tagliente e diretto, trattando temi \"pieni di sogni e speranze\" ed evocando un senso di catarsi. Pur parlando delle stesse tematiche con entrambi i suoi alter ego, Suga dei BTS e Agust D, ha dichiarato che attraverso il secondo pu\u00f2 esprimere apertamente molte pi\u00f9 cose e mostrare un lato di s\u00e9 pi\u00f9 crudo. Riddhi Chakraborty di \"Rolling Stone India\" ha descritto il suo lavoro come un \"riflesso\" dei problemi della sua generazione, scrivendo che Suga \"naviga il mondo del K-pop con esperta cautela, mentre Agust D \u00e8 il salvatore rap dalla testa calda, il ribelle contro l'industria\". Il critico musicale Kim Young-dae l'ha definito \"[il] talento nascosto e [la] spina dorsale musicale dei BTS\", e la sua musicalit\u00e0 ha contribuito ampiamente alla costruzione dell'immagine ribelle, onesta e tuttavia morbida dei primi dischi del gruppo.\nCita Kanye West, T.I., gli Stony Skunk e gli Epik High come modelli per la sua carriera hip hop. In particolare, considera l'album ibrido reggae-hip-hop \"Ragga Muffin\" (2005) degli Stony Skunk e la sua title track i responsabili del suo interesse per il genere, definendoli \"completamente diversi\" dalla musica mainstream.\nFilantropia.\nNel 2014, ha promesso di acquistare carne per i suoi fan se avesse avuto successo come artista. Quattro anni dopo, per il suo 25\u00ba compleanno, ha donato della carne di manzo a 39 orfanotrofi a nome dei fan dei BTS. Per il suo 26\u00ba compleanno, ha donato 100 milioni di won alla Korea Pediatric Cancer Foundation insieme a 329 pupazzi. Ha devoluto la medesima cifra il 27 febbraio 2020 alla Hope Bridge National Disaster Relief Association per la prevenzione del COVID-19 e il sostegno alla comunit\u00e0 di Taegu, e il 9 marzo 2021 al Keimyung University Dongsan Hospital della sua citt\u00e0 natale per i bambini affetti da cancro."}
{"id": "6681423", "revid": "648716", "url": "https://it.wikipedia.org/wiki?curid=6681423", "title": "(307261) 2002 MS4", "text": " \u00e8 un grande oggetto classico della fascia di Kuiper, il pi\u00f9 grande nel sistema solare senza un nome, ancora con la designazione provvisoria. Scoperto nel 2002, presenta un'orbita caratterizzata da un semiasse maggiore pari a e da un'eccentricit\u00e0 di 0,1389914, inclinata di 17,67264\u00b0 rispetto all'eclittica.\nIl base alla definizione di pianeta nano proposta dalla IAU nel 2006, questo corpo potrebbe rientrare in tale categoria. Il telescopio spaziale Spitzer ha stimato il suo diametro in 726 \u00b1 123 km. Il team di Herschel stima che sia di 934 \u00b1 47 km, che lo renderebbe uno dei 10 TNO pi\u00f9 grandi attualmente conosciuti e abbastanza grande da essere considerato un pianeta nano nell'ambito del progetto di proposta del 2006 dell'IAU. \u00c8 stato osservato 55 volte, con immagini di prescoperta risalenti fino all'8 aprile 1954."}
{"id": "6681434", "revid": "1543377", "url": "https://it.wikipedia.org/wiki?curid=6681434", "title": "Ferran Paredes Rubio", "text": "Biografia.\nDopo aver studiato fotografia presso l'Institut d\u2019Estudis Fotogr\u00e0fics de Catalunya, comincia a lavorare come fotogiornalista per alcune testate spagnole, fra cui La Vanguardia ed El Pa\u00eds. Dal 1988 \u00e8 fotografo per l'agenzia Reuters.\nNel 2003 si diploma presso il Centro sperimentale di cinematografia di Roma e a partire dal 2006 realizza la fotografia di numerosi cortometraggi, documentari e lungometraggi, principalmente italiani, fra cui \"Indivisibili\", per il quale riceve una nomination al David di Donatello per il migliore autore della fotografia e \"Perez.\", per cui riceve una nomination ai Globo d'oro alla miglior fotografia. Sempre per \"Indivisibili\", nel 2017 vince il Ciak d'oro per la migliore fotografia e l'Esposimetro d\u2019oro per la fotografia di un film italiano alla XXII edizione del Premio internazionale della fotografia cinematografica Gianni Di Venanzo."}
{"id": "6681438", "revid": "2033069", "url": "https://it.wikipedia.org/wiki?curid=6681438", "title": "Sex&amp;Drugs&amp;Rock&amp;Roll", "text": "Sex&amp;Drugs&amp;Rock&amp;Roll \u00e8 una serie televisiva statunitense creata dall\u2019attore e cantante Denis Leary e andata in onda tra il 2015 e il 2016 su Fox.\nTrama.\nIl cinquantenne Johnny Rock era una volta il cantante dei The Heathens, una rock band emergente della fine degli anni \u201880 e dei primi anni \u201890 scioltasi dopo l\u2019uscita di un solo album, principalmente a causa della sua vita di eccessi. 25 anni dopo, Rock lotta per sopravvivere nell\u2019industria musicale. Gli viene data una seconda possibilit\u00e0, tuttavia, quando scopre di avere una figlia di 21 anni di nome Gigi, nata da una relazione con una cantante. Gigi si trasferisce a New York per diventare una musicista e gli fa una proposta: se suo padre riformer\u00e0 gli Heathens, lei lo sostituir\u00e0 come cantante principale, la band cambier\u00e0 nome in The Assassins e lui rimarr\u00e0 a bordo come lead songwriter della band e come maestro per Gigi. Johnny sperimenta cos\u00ec le sfide di un\u2019affascinante rock star in un panorama musicale alimentato da hip hop e pop, oltre a prendersi cura di qualcuno di diverso da lui."}
{"id": "6681465", "revid": "838137", "url": "https://it.wikipedia.org/wiki?curid=6681465", "title": "Carlo Vittore Papardo", "text": "Biografia.\nNato a Messina il 31 luglio 1817, \u00e8 stato ordinato sacerdote il 14 marzo 1840.\nIl 27 settembre 1858 papa Pio IX lo ha nominato vescovo titolare di Mindo e prelato di Santa Lucia del Mela; ha ricevuto l'ordinazione episcopale il 23 ottobre successivo dal cardinale Giuseppe Cosenza, arcivescovo metropolita di Capua, coconsacranti Antonio de Simone, arcivescovo titolare di Eracle di Europa, e Filippo Cammarota, arcivescovo di Gaeta.\nIl 27 ottobre 1871 lo stesso Papa lo ha nominato vescovo di Patti.\nHa partecipato al Concilio Vaticano I.\n\u00c8 morto il 22 novembre 1874.\nGenealogia episcopale.\nLa genealogia episcopale \u00e8:"}
{"id": "6681466", "revid": "533647", "url": "https://it.wikipedia.org/wiki?curid=6681466", "title": "Ignazio Carlo Vittore Papardo del Parco", "text": ""}
{"id": "6681468", "revid": "533647", "url": "https://it.wikipedia.org/wiki?curid=6681468", "title": "Ignazio Carlo Vittore Papardo", "text": ""}
{"id": "6681480", "revid": "1543377", "url": "https://it.wikipedia.org/wiki?curid=6681480", "title": "Huetamo", "text": "Huetamo \u00e8 una municipalit\u00e0 dello stato di Michoac\u00e1n, nel Messico centrale, il cui capoluogo \u00e8 la localit\u00e0 di \"Huetamo de N\u00fa\u00f1ez\".\nLa municipalit\u00e0 conta 41.937 abitanti (2010) e ha un'estensione di 2.058,30\u00a0km\u00b2.\nIl significato del nome della localit\u00e0 \u00e8 \"quattro capi\"."}
{"id": "6681496", "revid": "287204", "url": "https://it.wikipedia.org/wiki?curid=6681496", "title": "Ebru Ozkan", "text": ""}
{"id": "6681497", "revid": "1318658", "url": "https://it.wikipedia.org/wiki?curid=6681497", "title": "La casa dei fantasmi (Dickens)", "text": "La casa dei fantasmi (\"The Haunted House\") \u00e8 una serie di racconti fantasy scritta e redatta da Charles Dickens insieme a cinque autori anonimi. Il romanzo usc\u00ec nel 1859 sulla rivista \"All the Year Round,\" fondata dallo stesso Dickens.\nEdizioni.\nNella prima edizione del 1859 la raccolta si divideva in otto capitoli, ognuno corrispondente a un racconto di un autore. La seconda edizione, invece, comprendeva solo due capitoli: \"I mortali nella casa\" e \"Il fantasma nella stanza di Padron B.\". \nIl libro \u00e8 stato tradotto in lingua italiana da Feltrinelli, tradotto da Ottavio Fatica e curato da Emanuela Turchetti e Malcolm Skey.\nTrama.\nUn uomo affitta per sei mesi una casa abbandonata che ha la fama di essere infestata dai fantasmi. Lui, scettico, chiama sette fidati amici e fa dormire uno per ogni camera della casa, allo scopo di smentire la leggenda sugli spettri. Tuttavia, ogni sera, a ognuno degli amici si presenta uno dei fantasmi."}
{"id": "6681500", "revid": "287204", "url": "https://it.wikipedia.org/wiki?curid=6681500", "title": "Giovanni Battista Borghese", "text": "Biografia.\nInfanzia.\nGiovanni Battista nacque a Roma il 14 ottobre 1639, figlio di Paolo e di sua moglie, la principessa Olimpia Aldobrandini. Suo padre era figlio del principe Marcantonio II Borghese, ma premor\u00ec a quest'ultimo e cos\u00ec nel 1646 Giovanni Battista si ritrov\u00f2 precocemente erede diretto delle sostanze di suo nonno.\nPrincipe di Sulmona.\nAlla morte di suo nonno, Giovanni Battista era ancora troppo giovane per ottenere da solo l'amministrazione delle intere sostanze della sua famiglia e per questo venne posto sotto la tutela di sua nonna paterna, la nobildonna Camilla Orsini. La posizione di Giovanni Battista fu ad ogni modo estremamente privilegiata a tal punto che il re di Spagna lo incluse ancora adolescente nell'Ordine di Calatrava, mentre le repubbliche di Genova e Venezia gli offrirono entrambe la cittadinanza onoraria. Nel 1654, quando venne dichiarato maggiorenne, pot\u00e9 assumere il controllo dell'intero patrimonio di famiglia ed in particolare delle vaste propriet\u00e0 fondiarie nello Stato della Chiesa e nel Regno di Napoli, tra cui spiccava il ricco feudo del principato di Rossano, gi\u00e0 di propriet\u00e0 degli Aldobrandini.\nMatrimonio.\nGiovanni Battista spos\u00f2 a Sora il 22 ottobre 1658 la principessa Eleonora Boncompagni, figlia di Ugo Boncompagni, IV duca di Sora e di sua moglie, la nobildonna Maria Ruffo. \nIl suo matrimonio con Eleonora Boncompagni, figlia di una delle casate pi\u00f9 rilevanti della Roma papalina, conferm\u00f2 la volont\u00e0 della sua famiglia di continuare ad intrecciare forti legami con l'aristocrazia locale, come pure prosegu\u00ec con l'acquisto di ulteriori beni tra cui la vasta tenuta di Sant'Onesto, acquistata per la somma di 11.000 scudi dai principi Cesi e la costruzione di un nuovo palazzo nobiliare a Pratica di Mare. Propose anche a papa Innocenzo XI di nominarlo generale delle galee pontificie, carica da tempo non in uso, ma il pontefice gliela neg\u00f2 proprio perch\u00e9 comprese che il suo intento era esclusivamente quello di ottenere ulteriore denaro da tale posizione.\nCarriera diplomatica.\nNel 1702, come suddito di un feudo sottoposto alla sovranit\u00e0 della Spagna, giur\u00f2 fedelt\u00e0 a Filippo V quando questi si port\u00f2 a Napoli in visita al suo nuovo regno. In quello stesso anno fu Filippo V in persona a nominare Giovanni Battista quale suo ambasciatore straordinario presso Clemente XI, nuovo pontefice, di modo da ricompensare non solo la fedelt\u00e0 dimostrata dai Borghese alla corona spagnola ma anche il recente riconoscimento che il pontefice aveva fatto in favore del nuovo re di Spagna a seguito della Guerra di successione spagnola. Filippo V concesse a Giovanni Battista anche la prestigiosa onorificenza dell'Ordine del Toson d'oro. Questa posizione di compromettente esposizione politica a favore di Filippo V, si ritorse contro lo stesso Giovanni Battista quando nel 1706 il futuro imperatore Carlo VI prese possesso del regno di Napoli, che lo dichiar\u00f2 decaduto dal possesso dei suoi feudi.\nUltimi anni e morte.\nSi ritir\u00f2 quindi nella propria residenza romana, dedicandosi all'amministrazione dei beni di famiglia e facendo della propria casa un raffinato salotto culturale grazie anche alla sapiente complicit\u00e0 della moglie. Non mancarono ad ogni modo le polemiche legate alla sua persona quando offr\u00ec ospitalit\u00e0 al teologo spagnolo Miguel de Molinos, poi dichiarato eretico.\nMor\u00ec a Roma l'8 maggio del 1717 e venne seppellito nella cappella della sua famiglia nella basilica di Santa Maria Maggiore.\nDiscendenza.\nGiovanni Battista Borghese e la principessa Eleonora Boncompagni ebbero:"}
{"id": "6681504", "revid": "339392", "url": "https://it.wikipedia.org/wiki?curid=6681504", "title": "Marcantonio III Borghese", "text": ""}
{"id": "6681525", "revid": "124914507", "url": "https://it.wikipedia.org/wiki?curid=6681525", "title": "Ellie (personaggio)", "text": "Ellie Williams \u00e8 un personaggio immaginario e co-protagonista della serie videoludica di Naughty Dog \"The Last of Us,\" composta da \"The Last of Us\", \"\" e \"The Last of Us Parte II\". Nei videogiochi la sua interprete \u00e8 l'attrice Ashley Johnson e la doppiatrice italiana invece \u00e8 Gea Riva. Nella serie tv HBO, Ellie sar\u00e0 interpretata dall'attrice Bella Ramsey.\nBiografia.\nEllie \u00e8 un'orfana di 14 anni ed \u00e8 uno dei personaggi principali dell'universo di \"The Last of Us\", uno dei pochi che non hanno mai conosciuto la vita prima dell'infezione del Cordyceps. Gran parte della sua storia passata \u00e8 rivelata nel DLC \"\" e nella miniserie di fumetti \"The Last of Us: American Dreams\". In nessuno dei videogiochi \u00e8 rilevato il suo cognome, ma la maggior parte dei fan credono sia \"Williams\". In \"Left Behind\", Ellie scrive il suo cognome a mano. Nonostante non venga inquadrato a schermo, si pu\u00f2 intuire che la ragazza stesse scrivendo una parola di 8 lettere: tenendo presente che nel manuale della versione giapponese del gioco viene riportato Ellie Williams, \u00e8 presumibile che il suo cognome sia davvero questo. Alla fine Naughty Dog e Neil Druckmann dopo anni di silenzio hanno confermato che fosse proprio questo .\nDopo essere sopravvissuta a un morso da parte di un infetto e di avere scoperto di essere immune al contagio, Ellie, su ordine di Marlene, deve essere accompagnata da Joel alle Luci. Inizialmente infastidita dalla natura solitaria di Joel, Ellie comincia a sentire un forte attaccamento a lui.\nDopo vari chilometri percorsi nei territori ostili degli Stati Uniti devastati dall'epidemia al fianco di Joel, i due diventano inseparabili e affrontano insieme un viaggio che cambier\u00e0 per sempre entrambi. Fatto esperienza dell'incontro traumatizzante in inverno durante la quale Ellie ha rischiato di essere violentata e uccisa da una banda di cacciatori cannibali, ella diventa riservata e introversa. Quando Joel la porta dalle Luci, si scopre che ha un ceppo mutante del fungo parassita - che le si ramifica nel cervello e pu\u00f2 essere utilizzato per creare una cura. Per estrarre il fungo \u00e8 necessaria un'operazione sul cervello di Ellie, la quale si sarebbe rivelata fatale per la stessa. Mentre viene preparata per l'intervento, Joel stermina tutte le Luci presenti nell'ospedale e si fa strada fino alla sala operatoria fuggendo via con Ellie, dopo aver ucciso l'\u00e9quipe medica e Marlene. Quando Ellie si sveglia dallo stato di incoscienza dovuto ai medicinali assunti per affrontare l'intervento, la ragazza si trova gi\u00e0 in una macchina che viaggia verso casa (Jackson, luogo dove iniziare una nuova vita su suggerimento di Tommy). La ragazza chiede subito spiegazioni e Joel le risponde mentendole, dicendo che le Luci avevano trovato tante persone immuni come lei e che, inoltre, avevano smesso di cercare una cura all'infezione. Ellie, successivamente, nella scena finale del primo gioco, si confronta con Joel sugli eventi, e l'uomo le assicura con un giuramento di aver detto la verit\u00e0; Ellie risponde con un semplice:\n5 anni dopo, nel 2038,Ellie ha 19 anni e si \u00e8 stabilita definitivamente a Jackson, dove vive anche Tommy insieme alla moglie Maria. Nel corso di questi anni il rapporto tra Joel e Ellie vacilla, perch\u00e9 la ragazza \u00e8 convinta pi\u00f9 che mai che Joel le abbia mentito, seppur l'uomo continui a non dirle la verit\u00e0. La conferma arriva pi\u00f9 o meno a met\u00e0 di \"Parte II\", dove in un flashback vediamo Ellie tornare nell'ospedale ormai abbandonato dove \u00e8 stata tratta in salvo da Joel. La protagonista ritrova nella sala operatoria un registratore vocale e ascolta la voce di una donna che racconta ambiguamente ci\u00f2 che \u00e8 successo quel giorno. Joel riesce a ritrovare Ellie, che, estenuata, d\u00e0 un ultimatum all'uomo per dirle la verit\u00e0 una volta per tutte. Non avendo altra scelta, il protagonista del primo capitolo le rivela che non esistono altri immuni e che se l'avessero operata avrebbero intaccato il cervello ed Ellie sarebbe morta. La ragazza sotto shock si dispera, accanendosi verbalmente su Joel e decidendo cos\u00ec di rompere i rapporti con lui. Con il proseguimento della storia si capisce che Ellie non \u00e8 ancora riuscita a perdonare Joel e che i due sono sempre pi\u00f9 distanti.\nEllie, ormai adulta, \u00e8 molto amica con Jesse e Dina, ragazza con la quale ha in realt\u00e0 stabilito un forte legame che si tramuter\u00e0 in una relazione sentimentale. Durante una normale routine di perlustrazione nelle vicinanze di Jackson per ripulire i confini della cittadina dagli infetti, Jesse avverte Dina e Ellie che i fratelli Miller sono scomparsi. La ragazza accorre a cercare Joel trovando uno chalet abitato. Ellie entra furtivamente e sentendo le disperate urla di Joel, si precipita nel seminterrato per salvarlo, venendo per\u00f2 bloccata da un gruppo di giovani. Qui \u00e8 costretta ad assistere alla violenta morte della sua figura paterna, che avviene per mano di una ragazza di nome Abby. Ella riconosce e uccide Joel (prima sparandogli col fucile a pompa alla gamba, e poi colpendolo ripetutamente con una mazza da golf), poich\u00e9, come si scoprir\u00e0 con il passare delle ore di gioco, \u00e8 la figlia assetata di vendetta della morte di suo padre, il chirurgo delle \"Luci\" che doveva operare Ellie. \nTommy ed Ellie vengono risparmiati e cos\u00ec entrambi decidono di lasciare Jackson per vendicarsi della morte di Joel. Tommy parte per primo all'insaputa di tutti e il giorno dopo partono Ellie e Dina, tutti diretti verso Seattle, luogo dove \u00e8 stabilizzato il gruppo di Abby: il \"WLF\" (acronimo di \"Washington Liberation Front\", soprannominati \"lupi\"). Nella citt\u00e0 vi \u00e8 anche la presenza dei \"Serafiti\", un fanatico gruppo religioso in guerra con il \"WLF\". Con l'obiettivo di trovare e uccidere Abby, il gruppo di Jackson formato da Ellie, Dina, Tommy (nel frattempo \"recuperato\") e Jesse (giunto in solitaria per dare una mano alla causa) passer\u00e0 circa 3 giorni a Seattle, combattendo contro nemici di ogni tipo (dagli umani agli infetti) e affrontando altre numerose difficolt\u00e0. Si rifugiano in un teatro abbandonato durante i brevi momenti di tranquillit\u00e0. Nel corso dei giorni, Ellie compie azioni dettate dall'odio e dalla vendetta, arrivando a torturare una ragazza di nome Nora e a ucciderne una incinta di nome Mel (anche se non era a conoscenza della gravidanza). Molto scossa e rassegnata, Ellie \u00e8 ormai decisa col gruppo a tornare a Jackson (anche perch\u00e9 Dina \u00e8 incinta). Vengono sorpresi furtivamente da Abby, che, irrompendo nel teatro assieme a Lev (un giovane ragazzo ex membro dei \"Serafiti\" schierato con Abby), uccide Jesse e tiene in ostaggio Tommy. Dopo un tentativo di fuga da parte di Ellie, tra le 2 scoppia una lotta dietro le quinte del teatro dove Abby ha la meglio. Dina, (priva di forze dovuta alla gravidanza) si scaraventa su Abby ma ancora una volta quest'ultima prevale. Quando \u00e8 sul punto di uccidere entrambe le ragazze, rinuncia seguendo il consiglio di Lev. Abby se ne va dal teatro intimando alle giovani di non farsi mai pi\u00f9 rivedere. \nPassano diversi mesi, e Dina ed Ellie si sono stabilite insieme in una fattoria con il bambino di Dina, chiamato JJ. Tutto sembra tranquillo, ma Ellie soffre di disturbo da stress post-traumatico, poich\u00e9 non ha ancora superato la morte di Joel e gli eventi di Seattle. Tommy (sopravvissuto miracolosamente al teatro) incita Ellie a continuare la ricerca per uccidere Abby, scovata grazie a delle intercettazioni in California. Ellie inizialmente sembra non condividere il pensiero di Tommy, ma subito dopo cambia idea mettendosi sulle tracce di Abby dopo una triste discussione con Dina, delusa dalla scelta della compagna di proseguire il suo viaggio di vendetta. Arrivata a Santa Barbara, e dopo diverse scontri con le Serpi (gang di schiavisti), la ragazza, che anche se ha una grave ferita causata da una trappola delle Serpi che l'ha fatta infilzare contro un ramo di un albero, riesce a trovare Abby. Quest'ultima \u00e8 stremata, quasi irriconoscibile perch\u00e9 tenuta per diversi mesi in ostaggio e resa schiava insieme a Lev, tentando di scappare \u00e8 stata legata a dei pali in spiaggia. Ellie la libera, ma arrivati dove sono ormeggiate le barche per la fuga, ha un rapido flashback di Joel massacrato, e cos\u00ec costringe Abby a un feroce scontro. Ellie perde persino 2 dita, ma alla fine riesce a sopraffare l'avversaria. Quando \u00e8 sul punto di ucciderla affogandola, tra rabbia e disperazione, decide per\u00f2 di lasciarla andare, dopo aver ricordato per la prima volta il volto di Joel sereno. Abby e Lev salpano quindi verso l'isola di Santa Catalina, dove potranno unirsi alle \"Luci\". \nDopo un salto temporale vediamo Ellie tornata alla fattoria, ormai abbandonata e senza nessuna traccia di Dina e JJ. Sono rimaste soltanto le cose della protagonista in una stanza al piano di sopra. Qui, Ellie, provando senza successo (per via della perdita delle due dita) a suonare la vecchia chitarra regalata da Joel, ricorda l'ultima conversazione con lui (la sera prima della sua morte) durante la quale gli disse che avrebbe dopo tanto tempo provato a perdonarlo. Finito il ricordo, la ragazza posa la chitarra, ultimo simbolo del legame tra lei e l'uomo, e parte da sola verso un futuro incerto.\nSviluppo.\nGli sviluppatori ritennero che la determinazione dell'aspetto fisico di Ellie fosse \u201ccritica\u201d; sentivano che lei dovesse apparire abbastanza giovane per rendere credibile il legame con Joel, ma abbastanza matura per essere in grado di sopravvivere.\nQuando gli fu chiesto da cosa fu ispirato per creare Ellie, Druckmann ha ricordato quando lui e Straley stavano elaborando alcune idee per \"\" e avevano creato un personaggio muto che avrebbe richiamato il giocatore a seguirlo, creando un rapporto attraverso il solo gameplay. Anche se questo concetto non \u00e8 mai stato incluso nel gioco finito, l'idea \u00e8 stata sollevata quando la squadra stava discutendo di un nuovo progetto - in definitiva, ispirando Ellie.\nDopo la pubblicazione di \"Left Behind\", in cui Ellie \u00e8 stata vista baciare la sua amica Riley, Druckmann dichiar\u00f2 di avere concepito il personaggio di Ellie come omosessuale, tuttavia prefer\u00ec lasciare decidere al giocatore la questione della sua sessualit\u00e0."}
{"id": "6681526", "revid": "767487", "url": "https://it.wikipedia.org/wiki?curid=6681526", "title": "Rabbia ad Harlem", "text": "Rabbia ad Harlem (\"A Rage in Harlem\") \u00e8 un film del 1991 prodotto negli Stati Uniti e diretto da Bill Duke.\nTrama.\nHarlem, anni 50: Jackson \u00e8 un nero religioso, onesto e credulone. Viene iniziato al sesso dalla bella Imabelle che si fidanza e stabilisce con lui nascondendo per\u00f2 il frutto di una rapina sottratta ai suoi complici."}
{"id": "6681528", "revid": "287204", "url": "https://it.wikipedia.org/wiki?curid=6681528", "title": "Andre Brasil", "text": ""}
{"id": "6681531", "revid": "120882804", "url": "https://it.wikipedia.org/wiki?curid=6681531", "title": "Naviglio di San Marco", "text": "Il Naviglio di San Marco era un canale artificiale navigabile di Milano che collegava il Naviglio della Martesana, di cui era la prosecuzione, al laghetto di San Marco. Quest'ultimo sfociava poi nella Cerchia dei Navigli grazie alla Conca di San Marco. Fu interrato tra il 1929 e il 1930 contestualmente agli analoghi lavori di chiusura della Cerchia dei Navigli.\nStoria.\nIl Naviglio di San Marco derivava il nome dalla chiesa omonima che fu costruita a partire dal 1245 e che sorgeva nei suoi pressi. A sua volta la chiesa di San Marco, che esiste tuttora, prende il nome da san Marco, santo patrono di Venezia: questa intitolazione fu voluta in onore alla citt\u00e0 lagunare, che fece parte insieme a Milano della Lega Lombarda, alleanza militare che sconfisse l'imperatore del Sacro Romano Impero Federico Barbarossa nella battaglia di Legnano (29 maggio 1176). Dopo la decisiva sconfitta di Legnano, l'imperatore accett\u00f2 un armistizio di sei anni (la cosiddetta \"tregua di Venezia\"), fino alla pace di Costanza, in seguito alla quale i comuni medievali dell'Italia settentrionale accettarono di restare fedeli all'Impero in cambio della piena giurisdizione locale sui loro territori. \nIl Naviglio di San Marco era, da un punto di vista idraulico, la continuazione del Naviglio della Martesana. Nel passato quest'ultimo proseguiva il suo percorso cittadino, ora interrato, oltre le mura spagnole, sottopassando il ponte delle Gabelle e incontrando la Conca dell'Incoronata, dopo la quale cambiava nome in Naviglio di San Marco. Il Naviglio di San Marco in seguito confluiva nel laghetto di San Marco per poi immettersi nella Cerchia dei Navigli, ponendo fine al suo corso, attraverso la Conca di San Marco, conca di navigazione costruita con il contributo di Leonardo da Vinci. \nIl Naviglio di San Marco, la Conca dell'Incoronata e il laghetto di San Marco furono realizzati nel 1469 contestualmente ai lavori di costruzione del Naviglio della Martesana. Il suo allacciamento alla restante parte dei canali navigabili milanesi fu compiuto nel 1496, con l'ampliamento della Cerchia dei Navigli verso nord, ovvero dal laghetto di Santo Stefano alla Conca di San Marco. Con questi lavori venne completata la Cerchia dei Navigli navigabile: da questo momento in poi fu possibile navigare senza interruzioni nel percorso tra il Lago Maggiore e il Lago di Como via navigli milanesi. fu interrato tra il 1929 e il 1930 contestualmente agli analoghi lavori di chiusura della Cerchia dei Navigli."}
{"id": "6681532", "revid": "767487", "url": "https://it.wikipedia.org/wiki?curid=6681532", "title": "Queen's First EP", "text": "Queen's First EP \u00e8 il primo EP dei Queen pubblicato nel maggio 1977 dalla EMI. I quattro brani sono estratti dagli album \"Queen II\" (1974), \"Sheer Heart Attack\" (1974), \"A Night at the Opera\" (1975) e \"A Day at the Races\" (1976)."}
{"id": "6681535", "revid": "339392", "url": "https://it.wikipedia.org/wiki?curid=6681535", "title": "Ala-Y", "text": ""}
{"id": "6681536", "revid": "339392", "url": "https://it.wikipedia.org/wiki?curid=6681536", "title": "Ala-A", "text": ""}
{"id": "6681538", "revid": "144796", "url": "https://it.wikipedia.org/wiki?curid=6681538", "title": "Marco Antonio Borghese", "text": ""}
{"id": "6681551", "revid": "72396", "url": "https://it.wikipedia.org/wiki?curid=6681551", "title": "Unified Payments Interface", "text": "Unified Payments Interface (UPI) \u00e8 un sistema di pagamento in tempo reale sviluppato da National Payments Corporation of India per facilizzare le transazioni interbancarie.\nL'interfaccia \u00e8 regolata dalla Reserve Bank of India e lavora trasferendo i fondi istantaneamente tra due conti bancari su dispositivi portatili.\nUPI \u00e8 sviluppata sul servizio Immediate Payment Service (IMPS). Usa un indirizzo di pagamento virtuale (un ID univoco fornito dalla banca), il numero di conto IFS Code (Codice del sistema finanziario indiano), un numero di telefono con MMID (Mobile Money Identifier), il numero Aadhaar o un ID virtuale temporaneo.\nLo MPIN (Mobile banking Personal Identification number) \u00e8 richiesto per confermare ogni pagamento."}
{"id": "6681553", "revid": "1424204", "url": "https://it.wikipedia.org/wiki?curid=6681553", "title": "Cappella di San Giuda Taddeo apostolo", "text": "La cappella di San Giuda Taddeo apostolo, chiamata anche anticamente prima con il nome di \"cappella del Purgatorio\" e successivamente con quello di \"cappella De Angelis,\" per il fatto che questa antica famiglia nobiliare angrese, possedette l'immobile ribattezzato anch'esso con il suo nome \u00e8 un luogo di culto cattolico che si trova al pian terreno dell'attuale palazzo \"de' Sabatino\", ad Angri.\nStoria.\nAlcune notizie storiche riguardanti la nobile famiglia Carrozza, i fondatori della cappella gentilizia La famiglia Carrozza era originaria della citt\u00e0 di Lettere, di cui nel 1033 si attestano alcuni possedimenti di Annuito, un loro esponente. Intorno al 1200 alcuni componenti di questa famiglia si spostarono nella zona dell'agro nocerino-sarnese, fra le terre di Sant'Egidio del Monte Albino e il feudo di Angri. Un membro dei \"Carrozza\", un tale Berengario, onor\u00f2 la sua famiglia ottenendo il titolo di \"barone di Troppa\" datogli dal re in persona Carlo II d'Angi\u00f2, per ricompensarlo di aver svolto importanti servizi resi per suo conto. A Berengario dunque venne consegnato dal re Carlo II non solo il titolo nobiliare ma anche la propriet\u00e0 su molti \"beni burgensatici\" (erano dei beni concessi dal sovrano solo a feudatari) e feudali in generale sulla citt\u00e0 di Angri. Figurano anche alcuni beni immobili posseduti in precedenza da un altro milite, un certo Guglielmo Coronato, morto intorno al 1310. Successivamente il ramo della famiglia \"Carrozza\" risiedente ad Angri fece costruire un magnifico palazzo nobiliare situato in \"via De' Coronati\", al pian terreno dello stabile e vi aggiunsero anche una piccola cappella gentilizia, denominata Cappella del Purgatorio, anche se non ci \u00e8 pervenuta la data esatta della sua fondazione.Altre fonti riguardanti la fondazione della cappella del Purgatorio\nUn'altra testimonianza riguardante la fondazione della cappella del purgatorio \u00e8 stata riscontrata dallo storico Michele De Santi, il quale anche lui ha ritenuto che l'intero edificio con la cappella gentilizia vennero fondati insieme nel XV secolo (ovvero sempre sotto il regno della regina Giovanna II d'Angi\u00f2-Durazzo).\nVari cenni storici sulla storia della via de' Coronati: la strada dov'\u00e8 ubicata la cappella del purgatorio\nNel XVII secolo, nella zona limitrofa del palazzo nobiliare, esistevano inoltre un fossato e anche delle mura esterne poste a protezione del castello Doria di Angri e della parte centrale della cittadina, abbattute successivamente e scomparse a causa dell'espansione urbana di Angri, ma alcune delle antiche mura cittadine sono state poi inglobate in vecchie case locali, e di queste sono visibili tuttora presso alcune vicoli interni della citt\u00e0. Inoltre, una delle porte che si trovavano vicino alla cappella si chiamava \"porta di Basso,\" mente un'altra porta situata sempre l\u00ec vicino, aveva invece due nomi, i quali erano \"porta dell'aquilone\" (si intende dell'aquila) e \"porta di tramontana\" (dal nome del vento di tramontana e anche perch\u00e9 situata in corrispondenza del punto cardinale nord e tra le varie porte, era quella che si trovava pi\u00f9 a nord e che chiudeva la cinta muraria di Angri in quel punto). Questa porta \u00e8 famosa anche perch\u00e9 nei suoi pressi vi era un antico fosso pubblico nel quale venne poi creato un pozzo scavato dai cittadini del rione, per la raccolta delle acque piovane che si accumulavano nella zona circostante. Il toponimo di tale luogo era infatti \"fore 'o' fuosso\" (\"fuori dal fosso\" o \"fuori dal fossato\"). Tale toponimo \u00e8 rimasto invariato fino ai giorni nostri.\nDurante gli scontri fra Luigi I d'Angi\u00f2-Valois e Carlo d'Angi\u00f2-Durazzo per il controllo del Regno di Napoli, scoppiarono dei disordini anche ad Angri e un tale Giovanni Archino della famiglia de' Coronati perse la vita combattendo per la causa del re Luigi I d'Angi\u00f2 contro le truppe di Durazzo, nei pressi del rione omonimo. Da allora i cittadini del rione per ricordare le gesta di questo nobile cavaliere diedero il nome della famiglia de' Coronati sia alla localit\u00e0 dov'\u00e8 ubicata la cappella sia alla strada. Tale nomea infine \u00e8 rimasta usata dalla gente del luogo per indicare il \"borgo de' Coronati\". Va ricordato che una donna della casata de' Coronato o Coronati, port\u00f2 in dote, circa nel 1620 il \"jus patronato\" (giuspatronato) la cappella de' Angelis.\nNuovi proprietari dello stabile e della cappella gentilizia\nSempre nel XVII secolo, l'intero stabile venne acquistato da un'altra nobile famiglia, quella dei \"de Angelis\" (dai quali prese il nuovo nome l'intero stabile e la cappella gentilizia passata sotto la loro custodia) e vi risiedettero fino alla prima met\u00e0 del XIX secolo, come attestato anche dallo storico Michele De' Santi.\nIl 25 giugno del 1807, il proprietario don Luigi De Angelis, ricevette un Real Decreto scritto dal re di Napoli in persona, Giuseppe Bonaparte (re dal 1806 al 1808), riguardante la cappella di San Giuda Taddeo apostolo di Angri.\nSuccessivi proprietari e cambio di nome della cappella col nome dell'apostolo san Giuda Taddeo\nDurante la prima met\u00e0 del XX secolo la cappella e l'intero stabile vennero acquistati nuovamente da un'altra famiglia, quella \"de'\" \"Sabatino\" (gi\u00e0 presente nel rione da pi\u00f9 di un secolo e di cui tuttora prende il nome l'intero palazzo rinascimentale), che fecero continuare lo svolgimento delle funzioni religiose all'interno della cappella. Con l'arrivo dei nuovi proprietari sia il palazzo rinascimentale sia la cappella gentilizia cambiarono nuovamente nome, il primo con quello della famiglia \"de\"' \"Sabatino\", mentre la seconda col nome dell'apostolo san Giuda Taddeo (chiamato anche Labbeo per distinguerlo da Giuda Iscariota, il traditore di Ges\u00f9 Cristo), la quale cappella conserva tuttora questo nome.\nL'oratorio di Sant'Alfonso Maria Fusco annesso alla cappella di San Giuda Taddeo apostolo\nSant'Alfonso Maria Fusco aveva fondato nel 1835 una piccola scuola, insieme con un doposcuola e un oratorio nella casa dei suoi genitori per aiutare i poveri figli dei contadini che non potevano permettersi di studiare oltre ad altri ragazzi disagiati ma, dopo l'aumento dei suoi alunni, decise di spostare tali attivit\u00e0 in un altro luogo. Poco dopo sant'Alfonso chiese e ottenne dai proprietari della cappella di San Giuda Taddeo il permesso di usarla con i locali adiacenti per svolgere le sue attivit\u00e0 di insegnante e di educatore religioso verso i giovani disagiati di Angri. Una volta trasferitosi nella cappella con i suoi ragazzi, cre\u00f2 tra essi una piccola congrega detta \"congrega\" \"de\"' \"Luigini\" (in onore di san Luigi Gonzaga), celebrando anche tra loro delle messe dopo aver svolto le attivit\u00e0 giornaliere di insegnante, poich\u00e9 ci teneva a portarli sulla retta via. Successivamente, fece porre nella cappella una statua fatta commissionare da lui, dell'a\"ngelo custode e del Bambino Ges\u00f9\". A causa dei continui schiamazzi provocati dagli irrequieti ragazzi nella piazzetta antistante (gi\u00e0 esistente all'epoca), il proprietario della cappella e del palazzo De Angelis comunic\u00f2 all'abate della collegiata di San Giovanni Battista, un tale don Tortora, di far chiudere l'oratorio di don Alfonso Maria Fusco.\nLa perdita della sede parrocchiale, la chiusura della cappella e il suo secondo restauro\nNel 1887 la sede parrocchiale della cappella venne trasferita a quella della collegiata di San Giovanni Battista di Angri ed essa contava in totale 7707 fedeli.\nNel 1921 la cappella venne visitata dal monsignor Giuseppe Romeo (all'epoca vescovo della diocesi di Nocera dei Pagani, dal 12 luglio del 1913 fino alla sua morte avvenuta nel 1935), in occasione della visita pastorale della citt\u00e0 di Angri. Egli descrisse l'intera composizione all'interno di alcuni atti ecclesiastici.\nNel 1990 sono stati eseguiti nella cappella dei lavori di restauro, a cura di Gennaro Duro, figlio di Guglielmina Sabatino e discendente diretto degli antichi proprietari del palazzo.\nIl 28 ottobre 1991 giorno della ricorrenza del nome di san Giuda Taddeo apostolo, la cappella venne riaperta al culto, dopo i lavori di restaurazione fatti eseguire dal proprietario.\nFurti in cappella\nIl 28 ottobre del 2015 alcune opere della cappella subirono dei furti e altre dei danneggiamenti da parte di alcuni malviventi rimasti sconosciuti. In quella giornata vennero rotte alcune statue degli angioletti, perch\u00e9 questi malviventi volevano rubare la statuetta del Bambino Ges\u00f9. Venne anche trafugato dagli stessi l'antico medaglione che indossava al collo la statua lignea di San Giuda Taddeo apostolo e la statuetta in pietra della Madonna di Me\u0111ugorje, successivamente sostituiti entrambi con due nuove riproduzioni.\nLa nuova interruzione delle funzioni liturgiche e la nuova funzione di ascolto sociale\nCon l'apertura di un centro Caritas ad Angri nell'aprile del 2013 sono stati organizzati degli incontri di ascolto verso i pi\u00f9 bisognosi anche nella piccola cappella di San Giuda Taddeo, una volta alla settimana poich\u00e9 la sede parrocchiale dipende interamente da quella della collegiata di San Giovanni Battista di Angri.\nDopo la morte del parroco e ultimo abate della collegiata di San Giovanni Battista di Angri don Alfonso Raiola avvenuta il 25 aprile del 2014 si sono interrotte anche le celebrazioni liturgiche che avvenivano all'interno della cappella e finora non sono state pi\u00f9 riprese.\nDescrizione.\nComposizione interna ed esterna della cappella\nLa cappella si trova all'interno dell'attuale palazzo De Angelis e per tale motivo non ha una facciata propria. Essa \u00e8 attigua ad altri magazzini limitrofi dello stesso stabile, non comunicanti al loro interno tra loro. Vicino all'ingresso della cappella, alla sua destra \u00e8 presente una tabella informativa indicante sommariamente la storia della stessa e due supporti metallici per le piccole bandiere, che vengono aggiunte solo durante le festivit\u00e0 locali del borgo De Coronati e della ricorrenza della nascita di san Giuda Taddeo apostolo. Inoltre, all'ingresso della cappella, sopra al portone d'ingresso, vi \u00e8 una finestra in alto con una croce latina in marmo di forma pomettata e insieme con questa finestra, ce n'\u00e8 un'altra posta sempre in alto ma a quattro metri alla sua destra. L'interno della cappella si compone di un unico ambiente e presenta il presbiterio diviso dal resto della stanza dalla balaustrata in legno, le cui porticine sono realizzate sempre in legno e possono chiudersi, e l\u00ec non c'\u00e8 alcun banco per i ministranti. Essendo piccola, c'\u00e8 solo un'unica cassetta per le elemosine dei fedeli. Il pavimento della cappella \u00e8 fatto in quadrelli di argilla, mentre quello del presbiterio in quadroni di cemento. Non esiste un pulpito al suo interno, perch\u00e9 il soffio \u00e8 di basse dimensioni e n\u00e9 ci sono i quadretti raffiguranti la Via Crucis appesi sulle pareti. In passato inoltre, vi era anche un piccolo organo sul coretto, fatto costruire dal canonico don Gaetano de Angelis, oggi non pi\u00f9 presente al suo interno. La cappella presenta un unico altare maggiore dipinto a marmo policromo e in stucco, lo stesso per il piccolo tabernacolo che ha pure la sua piccola porticina in metallo decorata. L\u00ec, vi \u00e8 anche una pala d'altare sulla quale \u00e8 stata posta una piccola riproduzione dell'insegna marmorea dello stemma dei cavalieri di san Giuda Taddeo apostolo, e c'\u00e8 anche un soppalco che si trova sopra l'abside, utilizzato nei tempi antichi e ancora oggi come magazzino. Vicino alla prima porta che d\u00e0 alla sagrestia vi \u00e8 una riproduzione di un famoso dipinto di sant'Alfonso Maria Fusco, mentre vicino alla porta vi sono altri due quadri, uno in bianco e nero raffigurante la Madonna di Pompei e un altro di san Michele arcangelo che sconfigge il diavolo. Sopra la seconda porta che d\u00e0 alla sagrestia invece \u00e8 presente un quadro di Ges\u00f9. Sulla parete opposta invece vi \u00e8 un quadretto in bianco e nero con una foto circolare di sant'Alfonso Maria Fusco, al disotto del quadretto di Sant'Alfonso Maria Fusco, vi \u00e8 un altro quadretto con un disegno fatto a mano di don Enrico Smaldone (un altro sacerdote angrese vissuto sempre ad Angri nella prima met\u00e0 del XX secolo, il quale si impegn\u00f2 nel corso della sua vita nell'aiutare i giovani del suo paese), alla sua sinistra vi sono poi un quadretto della Madonna col Bambino Ges\u00f9 fra le sue braccia e un altro quadro con san Giuseppe, rappresentato anche lui con il Bambino Ges\u00f9 fra le sue braccia. Vi sono delle altre stanze comunicanti con quella della parte cerimoniale, come quella della sagrestia dove vi \u00e8 un antico armadio (esistente ancora oggi), nel quale si conservano diversi quadretti e piccoli oggetti religiosi antichi. Inoltre, la sagrestia venne utilizzata nei tempi passati e al giorno d'oggi anche come deposito di merci, di viveri e di libri, queste ultime funzioni soprattutto poich\u00e9 al suo interno non si celebrano pi\u00f9 le messe. Nella cappella vi sono anche delle aperture per l'aria che sbucano da alcune parti sottostanti del pavimento della stanza nella quale, nonostante i vari sopralluoghi, effettuati durante i vari restauri (e anche dopo i lavori di restaurazione fatti eseguire dall'attuale proprietario Gennaro Duro nel 1990), non si \u00e8 potuto attestare l'esistenza di un piccolo cimitero sotterraneo come si pensava che vi fosse da molto tempo.\nOpere artistiche conservate al suo interno\nAll'interno della cappella sono conservate come opere artistiche: una pala d'altare raffigurante la s\"antissima Vergine Maria del Carmine posta tra san Giuda Taddeo e san Gaetano Thiene con al disotto le anime purganti\", fatta commissionare dal pittore italiano Carlo Rosa e posta dietro l'altare maggiore, una statua in legno raffigurante s\"an Giuda Taddeo\" (oggi custodita in una teca di vetro protettiva), con suo medaglione raffigurante Ges\u00f9 (tuttavia non \u00e8 il medaglione originale perch\u00e9 l'originale venne trafugato il 28 ottobre del 2015 da alcuni malviventi sconosciuti) datata '700 e fatta assemblare con la tecnica dell'incastro. Infine c'\u00e8 un'altra statua datata 1865, dell'a\"ngelo custode e del Bambino Ges\u00f9\" fatta commissionare da sant'Alfonso Maria Fusco, durante il breve periodo nel quale cre\u00f2 un piccolo doposcuola e oratorio all'interno dei locali annessi al palazzo De Angelis. Anche quest'altra statua \u00e8 inserita in una teca di vetro protettiva ed \u00e8 stata fatta restaurare nelle sue parti rotte dopo il furto del 28 ottobre del 2015. Entrambe queste statue sono state benedette dal canonico Gaetano De Angelis.\nC'erano delle statuette di angioletti di colore bianco presenti nella cappella di San Giuda Taddeo prima del furto, ma non sono state pi\u00f9 esposte al suo interno perch\u00e9 alcune di esse sono state gravemente danneggiate e sono irrecuperabili. Vi sono per\u00f2 due riproduzioni di armature medievali, delle alabarde finte (fatte aggiungere dopo le restaurazioni del 1990 da Gennaro Duro e utilizzate durante il palio storico annuale), oltre ai gonfaloni dei vari borghi medievali della citt\u00e0 di Angri (utilizzati anch'essi durante la ricorrenza del palio storico della citt\u00e0 di Angri) e degli scudi ornamentali fissati lungo le pareti della cappella, rappresentanti le famiglie di alcuni dei componenti pi\u00f9 onorevoli dell'associazione dei cavalieri di san Giuda Taddeo apostolo di Angri.\nNegli ultimi tempi sono state aggiunte anche una statuetta della Madonna vicino all'altare maggiore e una della rappresentazione classica di san Giovanni Battista sopra il tabernacolo con in mano una fiamma con scritto il motto \"ecce agnus dei\" (ecco l'agnello di Dio), pur non essendo opere artistiche antiche rappresentano comunque oggetto di venerazione da parte dei fedeli che vi si recano per pregare al suo interno.\nEventi recenti.\nLa riscoperta degli antichi libri nella cappella di San Giuda Taddeo apostolo\nDurante i lavori di restaurazione della cappella di san Giuda Taddeo del 1990, fatti eseguire da Gennaro Duro, vennero ritrovate al suo interno degli antichi libri appartenuti alla famiglia dei Sabatino e a dei sacerdoti che l'amministrarono nelle epoche passate, oltre a documenti cartacei di vario genere. Gennaro dopo aver letto alcuni dei documenti appena ritrovati nella cappella, decide di creare un evento medievale sul palio storico della citt\u00e0 di Angri, oltre a riproporre il culto di san Giuda Taddeo alla cittadinanza di Angri.\nIl sogno di san Giuda Taddeo\nDa li a qualche giorno, durante una notte sogn\u00f2 san Giuda Taddeo che gli mostra con una sua mano, un cingolo rosso pendente che ha appeso al suo collo, alla punta una croce verde a quattro punte di lancia. L'indomani, decide di non rivelare ancora niente a nessuno dello straordinario sogno fatto la sera prima ma, una sera nella quale si rec\u00f2 in visita della citt\u00e0 di Cava De' Tirreni con sua moglie, visitarono insieme una mostra fotografica, nella quale vide un cavaliere, il quale assomigliava incredibilmente a san Giuda Taddeo sognato qualche giorno prima. Gennaro decise allora di rivelare il suo sogno straordinario alla moglie quella sera stessa.\nLa fondazione dell'associazione dei cavalieri di san Giuda Taddeo apostolo\nIn un giorno di ottobre del 1991, Gennaro si trov\u00f2 a una battuta di caccia sui monti Lattari di Angri, l\u00ec incontr\u00f2 alcuni cavalieri con i loro cavalli mentre passeggiavano e tra di loro riconobbe anche un certo Alfonso D'Ambrosio (fratello di un suo amico). Dopo aver scambiato alcune parole con lui, gli domand\u00f2 \"dove avessero preso quei cavalli i suoi amici\" e dopo aver avuto risposta da Alfonso, conobbe anche il gruppo di Alfonso. Gennaro nei giorni successivi, si incontr\u00f2 pi\u00f9 volte con loro sui monti Lattari, dove impar\u00f2 da loro anche a cavalcare. Gennaro in quegli incontri parl\u00f2 loro dell'idea di creare una compagnia dei cavalieri ad Angri intitolata a san Giuda Taddeo, il santo protettore della sua famiglia.\nLa compagnia dei cavalieri di san Giuda Taddeo, si costitu\u00ec nella cappella omonima di Angri con i primi commensali, i quali vi erano: Gennaro Duro, Alfonso D'Ambrosio, Salvatore Marra, Francesco Gargano, Antonio Grimaldi e Pasquale Matrone. Sottoscrissero uno statuto associativo (poich\u00e9 la compagnia dei cavalieri nacque come associazione culturale), il quale venne depositato presso la sede del comune di Angri nel 1994 e contemporaneamente anche nella sede regionale dell'AICS - Associazione Italiana Cultura e Sport.\nIl 28 ottobre del 2003 (giorno della festivit\u00e0 di san Giuda Taddeo apostolo), si \u00e8 tenuta una solenne cerimonia all'interno della cappella officiata dal parroco della collegiata di San Giovanni Battista, don Alfonso Raiola, e presieduta dai cavalieri di san Giuda Taddeo e da alcuni membri dell'accademia angioina, dove al suo termine, Gennaro Duro venne nominato cavaliere di giustizia e ottenne anche il pi\u00f9 alto grado da alcuni esponenti dell'accademia.\nIl palio storico della citt\u00e0 di Angri\nIl palio storico della citt\u00e0 di Angri \u00e8 stato riproposto da un'idea di Gennaro Maria Antonio Duro e con la collaborazione dei suoi commilitoni per ricordare l'assedio del feudo di Angri da parte di Andrea Forte Braccio da Montone, avvenuto nel pomeriggio del 24 settembre del 1421 poich\u00e9, la citt\u00e0 di Angri si stava ribellando insieme ad altre citt\u00e0 del Regno di Napoli alla dinastia aragonese, per favorire quella Angioina.\nI cavalieri di san Giuda Taddeo organizzano il palio storico della citt\u00e0 di Angri fin dal 1992, a due anni dalla fondazione dell'associazione. Prima dell'organizzazione del palio storico di Angri per\u00f2, sono stati formati e addestrati dei capitani, facenti parte dei cavalieri di san Giuda Taddeo. A ogni capitano inoltre \u00e8 stato affidato un borgo ricostituito successivamente nelle varie zone antiche di Angri, infatti in tal proposito, vi sono nelle zone del centro storico di Angri delle lapidi in pietra indicanti gli antichi borghi cittadini. I borghi attualmente sono sei, gestiti a loro volta da sei cavalieri che si presentano e guidano le comparse durante il palio storico di Angri. Il numero delle comparse durante l'intero svolgimento del palio storico \u00e8 di numero non superiore a 85. I vari capitani dei borghi e dei cavalieri organizzano il palio storico della citt\u00e0 di Angri nel giorno 29 di agosto (giorno della decollazione di san Giovanni Battista), ma esso pu\u00f2 variare anche a causa di eventi imprevisti. In tale giorno inoltre, l'abate della collegiata di San Giovanni Battista di Angri benedice i capitani dei vari casali di Angri. Nei successivi giorni del palio, agli inizi del mese di settembre, si inizia il vero e proprio palio storico della citt\u00e0 di Angri, nel quale si divide in altri successivi quattro giorni. Nel 1\u00ba giorno si elegge la regina dei borghi, nel 2\u00b0 si riproduce l'assalto al castello di Angri, nel 3\u00ba giorno invece, c'\u00e8 la disfida degli arcieri dei vari borghi e nel 4\u00b0 infine, si conclude con i tornei cavallereschi nel quale ogni cavaliere a cavallo impersona uno dei sei borghi.\nFestivit\u00e0 di san Giuda Taddeo\nDal 1990, ogni 28 ottobre dell'anno si celebra la festivit\u00e0 del santo, con una processione nella quale la sua statua viene trasportata fino alla collegiata di San Giovanni Battista dai membri dell'associazione di san Giuda Taddeo apostolo e da alcune comparse, dove viene benedetta dopo la celebrazione della messa e riportata nella sua sede.\nFestivit\u00e0 del santo Natale\nDal 1990, ogni 25 dicembre dell'anno e dopo la consueta messa di mezzanotte che si tiene nella collegiata di san Giovanni Battista, l'associazione di san Giuda Taddeo fa benedire una statuetta del Bambino di Ges\u00f9 e successivamente, viene trasportata all'interno della cappella omologa, dove un mese prima viene allestito un presepe con i personaggi su scala grande.\nAltri eventi\nIn tempi recenti \u00e8 stata aggiunta una tabella dall'amministrazione del Comune di Angri indicante la storia della cappella, essa \u00e8 visibile alla destra dell'ingresso e due supporti metallici per le piccole bandiere che vengono aggiunte solo durante le festivit\u00e0 del borgo De Coronati e della ricorrenza della nascita di san Giuda Taddeo apostolo. Le bandiere che vengono piazzate durante le festivit\u00e0 rispecchiano i colori del borgo De Coronati, ovvero il verde chiaro e il bianco aggiunti orizzontalmente, rispettivamente con il primo colore in alto e il secondo in basso.\nNel 2004 \u00e8 stata creata una fontana in piazza Sorrento, situata poco distante dalla cappella di San Giuda, sulla quale vi \u00e8 un grosso mosaico ornamentale di alcuni cavalieri che combattono fra loro e che rappresentano gli antichi casati di Angri. Vi \u00e8 anche un'epigrafe marmorea, posta in corrispondenza di una testa di leone sgorgante l'acqua, nella quale vi sono menzionati due assedi subiti dalla citt\u00e0 di Angri, avvenuti il primo da parte del mercenario Braccio da Montone nel 1421 e il secondo invece da parte di Alfonso V d'Aragona nel 1438. In quest'epigrafe vi \u00e8 menzionato anche la storia del borgo e delle gesta del cavaliere Giovanni Archino de' Coronati che mor\u00ec nei pressi del borgo omonimo.\nNuove ristrutturazioni\nLa cappella di San Giuda Taddeo apostolo \u00e8 stata parzialmente ristrutturata solo lungo alcune sue pareti interne negli ultimi vent'anni a causa dell'umidit\u00e0, ma un nuovo intervento di ristrutturazione \u00e8 stato effettuato alcune settimane prima del giorno della ricorrenza del santo, ovvero il 28 ottobre del 2018, pitturando anche questa volta solo alcune pareti interne della cappella.\nNel settembre del 2019 \u00e8 stato effettuata un piccolo intervento di pittura su alcune pareti interne della cappella. Successivamente a quest'intervento, \u00e8 stato posto sotto la foto di sant'Alfonso Maria Fusco, un quadretto con l'immagine disegnata a matita di don Enrico Smaldone (un altro sacerdote angrese vissuto nella prima met\u00e0 del XX secolo ad Angri, il quale si \u00e8 battuto per tutta la sua vita nell'aiuto dei pi\u00f9 giovani del suo paese e per i quali fond\u00f2 il primo gruppo scout della citt\u00e0 e successivamente la Citt\u00e0 dei Ragazzi di Angri, una struttura di ospitalit\u00e0 per i giovani bisognosi di Angri e delle citt\u00e0 vicine).\nDa inizio 2020 fino all'inizio del 2022 \u00e8 stata oggetto di un secondo restauro avvenuto al suo interno, questa volta \u00e8 stato riparato il tetto in legno che si trova appena si entra all'interno della stessa, poich\u00e9 ritenuto pericolante, inoltre sono stati riparati anche i locali superiori della stessa e il locale adiacente alla cappella."}
{"id": "6681554", "revid": "1305772", "url": "https://it.wikipedia.org/wiki?curid=6681554", "title": "Aga Khan Museum", "text": "Lo Aga Khan Museum (chiamato anche \"Mus\u00e9e Aga Kha\u00e8\") un museo di arte islamica, Arte iranica e della Cultura islamica nel distretto North York di Toronto, Ontario, Canada.\nTour europeo.\nMentre esiste una area permanente per la collezione, opere selezionate sono andate in Europa in tour. Sono state esposte nei seguenti istituti:"}
{"id": "6681556", "revid": "1762651", "url": "https://it.wikipedia.org/wiki?curid=6681556", "title": "Indietro tutta! 30 e l'ode", "text": "Indietro tutta! 30 e l'ode \u00e8 stato un programma televisivo e radiofonico italiano, con la conduzione di Andrea Delogu e la partecipazione degli storici conduttori delle edizioni di Indietro tutta! Renzo Arbore e Nino Frassica e trasmesso su Rai 2 e Rai Radio 2 il 13 ed il 20 dicembre 2017.\nIl programma.\nIl programma celebra i trent'anni dalla messa in onda del programma televisivo \"Indietro tutta!\", condotto tra il 1987 e il 1988 da Renzo Arbore e Nino Frassica. Arbore e Frassica, come in una lezione universitaria, raccontano la storia del programma ad una platea di ragazzi, intervallati da filmati di repertorio di \"Indietro tutta!\"."}
{"id": "6681560", "revid": "889336", "url": "https://it.wikipedia.org/wiki?curid=6681560", "title": "Hazel Hotchkiss", "text": ""}
{"id": "6681583", "revid": "6923", "url": "https://it.wikipedia.org/wiki?curid=6681583", "title": "Velodyne LiDAR", "text": "Velodyne LiDAR \u00e8 un'azienda statunitense nata nel 2016 che ha sviluppato una tecnologia LiDAR dalla esperienza in ambito elettroacustico della casa madre Velodyne Acoustics, fondata nel 1983. Ad agosto 2016, la societ\u00e0 lavora con 25 programmi di auto a guida autonoma."}
{"id": "6681592", "revid": "1904508", "url": "https://it.wikipedia.org/wiki?curid=6681592", "title": "Camillo I Borghese", "text": "Biografia.\nGiovinezza.\nCamillo nacque a Roma il 17 aprile 1693, figlio di Marcantonio III Borghese, III principe di Sulmona, e di sua moglie, la principessa Livia Spinola.\nCome rampollo di una delle famiglie pi\u00f9 ricche ed influenti dell'aristocrazia papalina dell'epoca, sin da giovanissimo ricevette grandi onori. Nel 1739 ottenne il grandato di Spagna da re Filippo V che nel 1740 lo ammise anche nell'Insigne e reale ordine di San Gennaro di Napoli.\nMatrimonio.\nCamillo spos\u00f2 a Roma nel 1723 la principessa Agnese Colonna, figlia di Filippo II Colonna, IX principe e duca di Paliano e di sua moglie, la nobildonna Olimpia Pamphili Colonna. \nPrincipe di Sulmona.\nCome il padre, fu particolarmente incline allo sfarzo ed alle spese per mantenere l'alto decoro della sua casata e non bad\u00f2 a spese per arredare la ricca villa Taverna a Frascati, come pure ai finanziamenti concessi al poeta senese Ludovico Sergardi che divenne suo principale consigliere. Nella sua villa a Frascati, nel 1741, accolse papa Benedetto XIV con una altrettanto sfarzosa cerimonia. Per far fronte alle notevoli spese derivate da queste operazioni, dovette in parte disperdere la collezione artistica di famiglia, ma la rovina completa venne evitata grazie anche alla ricca dote portatagli dalla moglie Agnese Colonna, figlia del principe Filippo II Colonna di Paliano.\nMorte.\nMor\u00ec a Roma il 12 settembre 1763.\nDiscendenza.\nCamillo Borghese e la principessa Agnese Colonna ebbero:"}
{"id": "6681608", "revid": "809415", "url": "https://it.wikipedia.org/wiki?curid=6681608", "title": "Ice (serie televisiva)", "text": "Ice \u00e8 una serie televisiva statunitense creata da Rober Munic.\nLa serie \u00e8 stata ordinata il 2 agosto 2016 ed \u00e8 stata trasmessa su Audience dal 16 novembre 2016. Il progetto \u00e8 stato originariamente ordinato nel 2014 ma \u00e8 stato abbandonato per motivi creativi.\nIl 16 giugno 2017, la serie \u00e8 stata rinnovata per una seconda stagione.\nIl 31 luglio 2018 la cancellazione della serie viene confermata tramite un commento da parte della pagina ufficiale della serie su Facebook.\nTrama.\nLa serie segue la vita di una famiglia di commercianti di diamanti di Los Angeles chiamata \"Green &amp; Green Diamond\", dopo i recenti eventi in cui uno dei figli dei patriarchi ha ucciso un importante commerciante di diamanti, mentre il fratellastro deve salvarlo e salvare l'azienda di famiglia."}
{"id": "6681610", "revid": "101768", "url": "https://it.wikipedia.org/wiki?curid=6681610", "title": "Davide Panizza", "text": ""}
{"id": "6681611", "revid": "111373", "url": "https://it.wikipedia.org/wiki?curid=6681611", "title": "Islikon", "text": "Islikon \u00e8 una frazione del comune svizzero di Gachnang, nel Canton Turgovia (distretto di Frauenfeld).\nStoria.\nGi\u00e0 comune autonomo (\"Ortsgemeinde\"), nel 1998 \u00e8 stato accorpato al comune di Gachnang assieme agli altri comuni soppressi di Kefikon, Niederwil e Oberwil.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione.\nInfrastrutture e trasporti.\nIslikon \u00e8 servito dall'omonima stazione sulla ferrovia Winterthur-Romanshorn."}
{"id": "6681612", "revid": "643494", "url": "https://it.wikipedia.org/wiki?curid=6681612", "title": "Kefikon", "text": "Kefikon \u00e8 una frazione di due comuni svizzeri: Gachnang, nel Canton Turgovia (distretto di Frauenfeld), e Wiesendangen, nel Canton Zurigo (distretto di Winterthur).\nStoria.\nGi\u00e0 comune autonomo (\"Ortsgemeinde\"), nel 1998 \u00e8 stato accorpato al comune di Gachnang (tranne una piccola parte del territorio che apparteneva al comune di Bertschikon nel Canton Zurigo, a sua volta soppresso e inglobato in quello di Wiesendangen nel 2014) assieme agli altri comuni soppressi di Islikon, Niederwil e Oberwil.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6681614", "revid": "1776051", "url": "https://it.wikipedia.org/wiki?curid=6681614", "title": "Niederwil (Gachnang)", "text": "Niederwil \u00e8 una frazione del comune svizzero di Gachnang, nel Canton Turgovia (distretto di Frauenfeld).\nStoria.\nGi\u00e0 comune autonomo (\"Ortsgemeinde\") che dal 1812 comprendeva anche le frazioni di Bethelhausen e Strass, nel 1998 \u00e8 stato accorpato al comune di Gachnang assieme agli altri comuni soppressi di Islikon, Kefikon, e Oberwil.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6681637", "revid": "767487", "url": "https://it.wikipedia.org/wiki?curid=6681637", "title": "Oberwil (Gachnang)", "text": "Oberwil \u00e8 una frazione del comune svizzero di Gachnang, nel Canton Turgovia (distretto di Frauenfeld).\nStoria.\nGi\u00e0 comune autonomo (\"Ortsgemeinde\") che comprendeva anche le frazioni di Mesenriet, Rosenhuben, Sch\u00f6nenhof e Zelgli, nel 1998 \u00e8 stato accorpato al comune di Gachnang (tranne Sch\u00f6nenhof e Zelgli, assegnate al comune di Frauenfeld) assieme agli altri comuni soppressi di Islikon, Kefikon e Niederwil.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6681638", "revid": "767487", "url": "https://it.wikipedia.org/wiki?curid=6681638", "title": "Davy Crockett (film 1916)", "text": "Davy Crockett \u00e8 un film del 1916 diretto da William Desmond Taylor. La sceneggiatura si basa sul lavoro teatrale omonimo di Frank Murdock del 1872.\nProduzione.\nIl film fu prodotto dalla Pallas Pictures, una piccola casa di produzione californiana attiva dal 1915 al 1918.\nDistribuzione.\nIl copyright del film, richiesto da J. C. Ivers, fu registrato il 21 giugno 1916 con il numero LP8586.\nDistribuito dalla Paramount Pictures (come Famous Players-Lasky Corporation), il film usc\u00ec nelle sale cinematografiche statunitensi il 16 luglio 1916."}
{"id": "6681640", "revid": "60848", "url": "https://it.wikipedia.org/wiki?curid=6681640", "title": "Mar\u00eda Jos\u00e9 Siri", "text": "Biografia.\nFormatasi alla \"Escuela Nacional de Arte L\u00ecrico\" di Montevideo, dove ha studiato prima sassofono e successivamente canto, Mar\u00eda Jos\u00e9 Siri ha poi perfezionato la tecnica vocale al conservatorio di Parigi; si \u00e8 quindi avvalsa dell'aiuto del soprano Ileana Cotrubas presso Nizza e Vienna.\nConsiderata una dei maggiori interpreti delle opere di Verdi, Puccini e del teatro verista, inizia ad esibirsi nei teatri del proprio paese e del sud America in genere, debuttando come Mim\u00ec nella Boh\u00e8me di Puccini nel 2005 al Teatro Col\u00f3n di Buenos Aires. \nDopo il trasferimento a Verona nel 2006, comincia a farsi conoscere nei teatri italiani, interpretando Leonora nel Trovatore di Verdi, nel 2008, al Teatro Carlo Felice di Genova. Il suo nome inizia a comparire nei cartelloni delle stagioni dei pi\u00f9 importanti teatri d'opera italiani ed europei. \u0116 Aida all'Arena di Verona nel 2013, 2014, 2015, 2016 e 2017. Sempre all' Arena, interpreta Donna Elvira nel Don Giovanni nel 2015. Al Teatro Regio di Torino \u00e8 Amelia in Simon Boccanegra nel 2013, Desdemona in Otello (Verdi) nel 2014, Tosca nel 2016 e Manon Lescaut nel 2017. A Bologna \u00e8 Amelia in Un ballo in maschera (2015) e Odabella nell'Attila di Verdi nel 2016. A Macerata interpreta Norma e Madama Butterfly. In Europa si esibisce in molti celebri teatri, quali la Staatsoper Unter den Linden (Eugenio Onegin (opera), Tosca (opera)), la Deutsche Oper Berlin (Tosca (opera), Andrea Ch\u00e9nier (opera), Madama Butterfly), la Wiener Staatsoper (Tosca (opera), Andrea Ch\u00e9nier (opera), Il trovatore, Madama Butterfly), il Gran Teatro del Liceu (Mim\u00ec ne La boh\u00e8me, Amelia in Un ballo in maschera), il Palau de les Arts Reina Sofia (Manon Lescaut, Don Carlo), la Staatsoper Hamburg (Aida). \nDebutta con grande successo nel ruolo di Cio-Cio-San nella Butterfly inaugurando la stagione d'opera 2016/2017 del Teatro alla Scala, nella versione originale dell'opera in due atti, diretta dal Maestro Riccardo Chailly con Bryan Hymel, Carlos \u00c1lvarez ed Annalisa Stroppa. Nel 2018 torna al Teatro alla Scala nell'opera Francesca da Rimini di Riccardo Zandonai, nel ruolo eponimo. Nel 2019 interpreta il personaggio di Manon Lescaut nella prima versione dell'opera diretta da Riccardo Chailly ed allestita da David Pountney.\nNel 2017 le \u00e8 stato assegnato il premio \"Stella della Lirica\"."}
{"id": "6681648", "revid": "767487", "url": "https://it.wikipedia.org/wiki?curid=6681648", "title": "Lanzenneunforn", "text": "Lanzenneunforn \u00e8 una frazione del comune svizzero di Herdern, nel Canton Turgovia (distretto di Frauenfeld).\nStoria.\nGi\u00e0 comune autonomo (\"Ortsgemeinde\"), istituito nel 1816 per scorporo da quello di Pfyn, che apparteneva al distretto di Steckborn e che comprendeva anche le frazioni di Ammenhausen, Kugelshofen, Schweikhof e Wilen, nel 1998 \u00e8 stato accorpato al comune di Herdern.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6681651", "revid": "1305772", "url": "https://it.wikipedia.org/wiki?curid=6681651", "title": "Corsa delle sardine", "text": "La corsa delle sardine dell'Africa meridionale \u00e8 un fenomeno che ha luogo tra maggio e luglio, quando miliardi di sardine - appartenenti pi\u00f9 precisamente alla specie sudafricana \"Sardinops sagax\" - depongono le uova nelle fredde acque del banco di Agulhas per poi spostarsi verso nord lungo la costa orientale del Sudafrica. Il loro numero impressionante d\u00e0 luogo ad episodi di frenesia alimentare lungo il litorale. La corsa, formata da milioni di individui di sardine, si verifica quando una corrente di acqua fredda risale verso nord dal banco di Agulhas fino al Mozambico, dove poi lascia la costa e prosegue verso est nell'oceano Indiano.\nI ricercatori stimano che, in termini di biomassa, la corsa delle sardine possa rivaleggiare con la grande migrazione degli gnu dell'Africa orientale. Ciononostante conosciamo ben poco di questo fenomeno. Si ritiene che la temperatura dell'acqua debba scendere al di sotto dei 21 \u00b0C perch\u00e9 la migrazione abbia luogo. Nel 2003 le sardine non riuscirono a \u00abcorrere\u00bb per la terza volta in 23 anni. Mentre nel 2005 ebbe luogo una buona corsa, nel 2006 si ebbe un altro anno di sosta.\nSpesso i banchi di sardine che prendono parte alla corsa misurano oltre 7 km di lunghezza, 1,5 km di larghezza e 30 m di spessore e sono chiaramente visibili dagli aerei da ricognizione o dal litorale.\nLe sardine si raggruppano quando si sentono minacciate. Tale comportamento istintivo \u00e8 un meccanismo di difesa, poich\u00e9 gli individui solitari hanno maggiori probabilit\u00e0 di essere mangiati rispetto ai gruppi numerosi.\nCause della corsa delle sardine.\nLa corsa delle sardine \u00e8 un fenomeno ancora poco conosciuto dal punto di vista ecologico. Nel tempo sono state formulate varie ipotesi, a volte contraddittorie, che cercano di spiegare come e perch\u00e9 essa avvenga.\nSecondo una recente ipotesi, la corsa delle sardine sarebbe probabilmente una migrazione riproduttiva stagionale di una sottopopolazione geneticamente distinta di sardine che si sposta lungo la costa dalle zone orientali del banco di Agulhas alle coste del KwaZulu-Natal nella maggior parte degli anni, anche se non in tutti.\nLa migrazione \u00e8 limitata alle acque costiere dalla preferenza delle sardine per le acque pi\u00f9 fredde e dalla forte e calda corrente costiera di Agulhas, che scorre nella direzione opposta alla migrazione, ed \u00e8 maggiore appena fuori dalla piattaforma continentale. Una fascia costiera di acque pi\u00f9 fredde e la presenza dei \"Natal Pulses\" (punti in cui la corrente di Agulhas, generalmente costiera, si allarga fino a spingersi in oceano aperto) e di ramificazioni della corrente stessa consentono ai banchi di sardine di oltrepassare quelli che sono i loro limiti di \"habitat\". L'importanza di questi fattori abilitanti \u00e8 maggiore laddove la piattaforma continentale \u00e8 pi\u00f9 stretta.\nLa presenza di uova al largo delle coste del KwaZulu-Natal suggerisce che le sardine rimangano l\u00ec per diversi mesi e che la loro migrazione di ritorno durante la tarda stagione invernale \u00e8 quasi sempre impercettibile, poich\u00e9 probabilmente si verifica a maggiori profondit\u00e0, dove l'acqua \u00e8 pi\u00f9 fredda rispetto alla superficie.\nIn alcuni anni sembra che la corsa delle sardine non si verifichi. Ci\u00f2 pu\u00f2 essere dovuto al fatto che essa non viene rilevata dagli osservatori costieri o perch\u00e9 effettivamente non si verifichi a causa delle temperature troppo alte dell'acqua e/o di altri fattori idrografici; inoltre la migrazione potrebbe avere luogo in punti pi\u00f9 distanti dalla costa e, forse, a maggiori profondit\u00e0, a causa di condizioni inusuali.\nPredatori.\nUn tale assembramento di pesci non pu\u00f2 che attirare un gran numero di predatori. Fino a 18.000 delfini (per lo pi\u00f9 delfini comuni dal lungo rostro, \"Delphinus capensis\") si radunano qui per nutrirsi di sardine, che, quando vengono attaccate, si compattano in formazioni a forma di sfera. Queste sfere possono misurare 10-20 m di diametro e 10 m di spessore. Tuttavia le sfere hanno vita breve e raramente durano pi\u00f9 di 10 minuti. Una volta che le sardine vengono circondate, squali (soprattutto squali ramati), uccelli (come la sula del Capo) e balenottere di Bryde non si lasciano sfuggire l'opportunit\u00e0 di un facile banchetto. Anche altre specie di balena, come la megattera, la balena franca australe e la balenottera minore antartica, indipendentemente dal fatto che si uniscano o meno alla corsa, possono fare la loro comparsa nelle vicinanze."}
{"id": "6681661", "revid": "481666", "url": "https://it.wikipedia.org/wiki?curid=6681661", "title": "Winifred Kingston", "text": "Sposata all'attore Dustin Farnum dal quale ebbe un figlio, recit\u00f2 spesso a fianco del marito."}
{"id": "6681662", "revid": "130842", "url": "https://it.wikipedia.org/wiki?curid=6681662", "title": "Mirtifoglio", "text": ""}
{"id": "6681663", "revid": "767487", "url": "https://it.wikipedia.org/wiki?curid=6681663", "title": "Vasco Modena Park - Il film", "text": "Vasco Modena Park - Il film \u00e8 un film concerto del 2017 diretto da Pepsy Romanoff che ripercorre il concerto di Modena Park 2017 che si \u00e8 tenuto al parco Enzo Ferrari di Modena, distribuito da QMI Stardust in collaborazione con Universal Music.\nIl 1\u00ba luglio 2017, a Modena, Vasco Rossi \u00e8 protagonista di un concerto storico che, con i suoi 225.000 spettatori, si trasforma in festa epocale per festeggiare i 40 anni di carriera del rocker di Zocca. Le immagini del concerto sono arricchite da materiali inediti e dalle riflessioni dello stesso cantante.\nIl documentario \u00e8 uscito nei cinema italiani all'inizio di dicembre 2017. Per motivi di lunghezza (il documentario dura 157 minuti, mentre il concerto di Modena fu di 3 ore e mezza) diverse canzoni sono state tagliate.\nAccoglienza.\nNelle cinque giornate di programmazione al cinema, il film concerto di Vasco Rossi \u00e8 stato visto da 49.409 spettatori per un incasso nei botteghini di 687.435 euro."}
{"id": "6681664", "revid": "729019", "url": "https://it.wikipedia.org/wiki?curid=6681664", "title": "Ferrovia Baku-Tbilisi-Kars", "text": "La ferrovia Baku-Tbilisi-Kars (BTK), \u00e8 una ferrovia che collega Azerbaigian, Georgia e Turchia, ed ha iniziato ad essere operativa il 30 ottobre 2017. Si tratta di un progetto di collegamento ferroviario regionale direttamente fra l'Azerbaigian, la Georgia e la Turchia.\u00a0\nIl progetto doveva essere concluso entro il 2010, ma \u00e8 stato ritardato e in seguito ad una quinta riunione trilaterale nel febbraio 2016, i ministri degli esteri dei tre Paesi hanno dichiarato che la ferrovia BTK sarebbe stata completata nel 2017.\nDopo il primo test eseguito da un treno passeggeri da Tbilisi ad Akhalkalaki il 27 settembre 2017, la BTK \u00e8 stata inaugurata con una cerimonia ospitata dal Presidente dell'Azerbaigian \u0130lham \u018fliyev ad \u018fl\u0259ti il 30 ottobre successivo.\nIl progetto ferroviario Baku-Tbilisi-Kars aspira a\u00a0dare origine ad una nuova Via della seta attraverso la creazione di un collegamento terrestre tra la Cina e l'Europa, in grado di ridurre notevolmente il tempo di trasporto di merci e persone.\nLa linea \u00e8 destinata a trasportare un volume annuo iniziale di 6,5 milioni di tonnellate.\nStoria e futuro.\nL'idea di creare una ferrovia in grado di collegare Turchia, Georgia e Azerbaigian \u00e8 nata nell'immediato periodo post-sovietico. Nel 1993, dopo lo scoppio della guerra del Nagorno Karabakh, la Turchia decise di chiudere il suo confine con l'Armenia e con essa l'unico collegamento ferroviario con il Caucaso, la linea ferroviaria Kars-Gyumri-Tbilisi, che oggigiorno \u00e8 operativa solo lungo la tratta che collega la citt\u00e0 armena con la capitale della Georgia. Il progetto ferroviario BTK tra l'Azerbaigian e la Turchia attraverso la Georgia, previsto per fornire un'alternativa al percorso chiuso, venne discusso per la prima volta nel luglio 1993.\nL'accordo multilaterale per costruire il collegamento ferroviario fu firmato dai tre Paesi nel gennaio 2005. A causa della mancanza di finanziamenti in quel periodo, il progetto venne pi\u00f9 o meno abbandonato. Tuttavia, durante l'inaugurazione dell'oleodotto Baku-Tbilisi-Ceyhan nel maggio 2005, i presidenti dell'Azerbaigian, della Georgia e della Turchia rievocarono ancora una volta la possibilit\u00e0 di costruire la ferrovia.\nI lavori vennero iniziati il 21 novembre 2007 a Marabda, in Georgia, alla presenza di \u0130lham \u018fliyev, Mikheil Saak'ashvili e Abdullah G\u00fcl, all'epoca presidenti dei rispettivi Paesi. Il completamento dei lavori, all'inizio previsto fra il 2010 e il 2011, venne tuttavia posticipato a causa dell'inizio della guerra russo-georgiana (2008) e successivamente per una serie di questioni tecnico-ambientali.\nIl 30 gennaio 2015 il primo treno di prova ha percorso il nuovo tratto ferroviario georgiano) tra Akhalkalaki e Kartsakhi alla presenza del ministro georgiano dell'economia e dello sviluppo sostenibile, Giorgi Kvirikashvili, e del ministro dei trasporti dell'Azerbaigian, Ziya Mammadov. Secondo Kvirikashvili, \"i principali lavori di costruzione della ferrovia di 180 chilometri (110 miglia) sono completati e ogni sforzo sar\u00e0 fatto per finire i lavori ferroviari della Baku-Tbilisi-Kars entro la fine del 2015.\nI ministri degli esteri dell'Azerbaigian, Elmar Mammadyarov, della Georgia, Mikheil Janelidze, e della Turchia, Mevl\u00fct \u00c7avu\u015fo\u011flu, hanno tenuto un quinto incontro trilaterale in Georgia il 19 febbraio 2016, durante il quale si sono recati al nuovo confine Georgia-Turchia a Kartsakhi / \u00c7\u0131ld\u0131r, definendo successivamente il progetto ferroviario \"storico\" e rilevando la sua importanza per la regione nel contesto della nuova Via della seta. La settimana prima dell'incontro fra i ministri degli esteri, si era tenuta a Tbilisi la settima riunione del consiglio di coordinamento Baku-Tbilisi-Kars, durante la quale i ministri dei trasporti di Turchia e di Azerbaigian e il ministro delle finanze di Georgia avevano annunciato che la ferrovia sarebbe stata operativa nel 2017, quando i lavori sulla sezione turca sarebbero stati completati.\nIl progetto fa parte di un piano pi\u00f9 ambizioso per collegare le ferrovie del Caucaso meridionale con l'Europa attraverso la Turchia. Secondo il programma di sviluppo delle ferrovie in Turchia, \u00e8 gi\u00e0 stata costruita la galleria sottomarina ferroviaria chiamata \"Marmaray\" sotto lo stretto del Bosforo a Istanbul, che fornisce un collegamento diretto alla rete ferroviaria paneuropea. Nel contesto del progetto, \u00e8 prevista anche la costruzione di una ferrovia da Kars alla Repubblica Autonoma di Nax\u00e7\u0131van. In futuro, con l'implementazione di progetti ad alta velocit\u00e0, il progetto Baku-Tbilisi-Kars sar\u00e0 parte di un corridoio ferroviario ad alta velocit\u00e0 Europa - Caucaso - Asia.\nAnche altri paesi dell'Asia, come il Kazakistan, la Cina, il Pakistan e l'India, hanno espresso il loro interesse a diventare partner del progetto ferroviario Baku-Tbilisi-Kars.\nInaugurazione.\nLa ferrovia \u00e8 stata ufficialmente inaugurata nel porto di Alyat a Baku, in Azerbaigian, il 30 ottobre 2017 dai leader di Azerbaigian, Turchia e Georgia, Kazakistan e Uzbekistan. Tra i partecipanti alla cerimonia erano presenti i rappresentanti della TRACECA, alcune organizzazioni internazionali e finanziarie e le delegazioni ufficiali di Tagikistan e Turkmenistan. La cerimonia di apertura \u00e8 stata annunciata il 27 settembre dai ministri degli affari esteri di Azerbaigian e Georgia dopo il primo test effettuato da un treno passeggeri da Tbilisi ad Akhalkalaki. L'Unione europea ha accolto con favore l'apertura della ferrovia Baku-Tbilisi -Kars e l'ha menzionata tra i pi\u00f9 importanti progetti per le interconnessioni di trasporto che collegano l'Unione europea con la Turchia, l'Azerbaigian, la Georgia e l'Asia centrale.\nItinerario.\nIn totale sono stati costruiti 105 chilometri di nuova linea tra Kars e Akhalkalaki, con 76 chilometri in Turchia e 29 chilometri in Georgia. Le linee ferroviarie esistenti tra Akhalkalaki e Marabda e quella fra Tbilisi e Baku sono state modernizzate.\nLa lunghezza totale del BTK \u00e8 di 826 chilometri e sar\u00e0 in grado di trasportare 1 milione di passeggeri e 6,5 milioni di tonnellate di merci nella prima fase. Questa capacit\u00e0 raggiunger\u00e0 in un prossimo futuro 3 milioni di passeggeri e oltre 15 milioni di tonnellate di merci."}
{"id": "6681666", "revid": "1305772", "url": "https://it.wikipedia.org/wiki?curid=6681666", "title": "Pegasis", "text": "Pegasis \u00e8 un videogioco d'azione che rappresenta combattimenti volanti tra cavalieri di pegasi, pubblicato nel 1983 per Commodore 64 dall'azienda canadese Commercial Data Systems. \nModalit\u00e0 di gioco.\nIl giocatore controlla un pegaso chiaro e affronta gruppi di pegasi neri attraverso livelli sempre pi\u00f9 difficili. Lo scontro si svolge di fronte a un paesaggio montuoso fisso con nuvole in movimento. Il meccanismo di volo \u00e8 simile a quello del classico arcade \"Joust\": i pegasi sbattono le ali e prendono quota tenendo premuto il pulsante del joystick, altrimenti perdono quota, risentendo di inerzia e gravit\u00e0. Mentre sbattono le ali si pu\u00f2 controllare anche l'accelerazione a destra e sinistra. Si pu\u00f2 volare su tutto lo schermo senza ostacoli, e uscendo dal lato sinistro o destro si ricompare dalla parte opposta.\nNon ci sono armi, per abbattere un nemico lo si deve urtare da una posizione pi\u00f9 elevata della sua. Un pegaso nero colpito da sopra viene eliminato, ma il cavaliere cade a terra illeso, e il giocatore lo deve travolgere per eliminarlo del tutto; altrimenti possono passare altri pegasi liberi che camminano in superficie, e se il nemico ne prende uno rientra in gioco come prima. Se invece un pegaso nero viene colpito da sotto, il giocatore perde direttamente una vita.\nInizialmente si affrontano fino a due pegasi neri alla volta, poi col progredire dei livelli arrivano a tre o quattro alla volta. Inoltre compaiono altri tipi di avversari, ma l'obiettivo restano sempre i pegasi, mentre le altre creature sono letali al contatto e vanno soltanto evitate finch\u00e9 non escono dallo schermo. Alcuni pegasi eliminati diventano insetti giganti volanti, al quinto livello vengono introdotti dinosauri che si muovono a terra, al nono livello rapaci che volano in orizzontale.\n\u00c8 disponibile la modalit\u00e0 multigiocatore in cooperazione simultanea, con un secondo pegaso marrone. I due alleati possono urtarsi tra loro, ma rimbalzano senza farsi danni.\nLe recensioni sulle riviste d'epoca apprezzarono molto la parte grafica. Non \u00e8 presente una colonna sonora, ma viene simulato il suono del frullare delle ali. La presentazione \u00e8 fatta con testo scorrevole."}
{"id": "6681668", "revid": "124507699", "url": "https://it.wikipedia.org/wiki?curid=6681668", "title": "Cimitero di Vagan'kovo", "text": "Il cimitero di Vagan'kovo (), fondato nel 1771, \u00e8 ubicato nel quartiere Presnenskij a Mosca. Si rese necessario dopo l'epidemia di peste del 1771 e sorgeva fuori dal centro abitato, per evitare rischi di contagio.\nSi stima che circa mezzo milione di persone sia stato sepolto a Vagan'kovo. Nel 2010, il cimitero ospitava circa 100\u00a0000 sepolture. Nel cimitero sono presenti anche le fosse comuni con i resti dei caduti della battaglia di Borodino, della battaglia di Mosca e della tragedia di Chodynka. \u00c8 un luogo di sepoltura per molte personalit\u00e0 della comunit\u00e0 artistica e degli sportivi della Russia e dell'Unione sovietica. \nIl cimitero \u00e8 servito da diverse chiese ortodosse costruite tra il 1819 e il 1823 nello stile imperiale moscovita. "}
{"id": "6681672", "revid": "93205239", "url": "https://it.wikipedia.org/wiki?curid=6681672", "title": "Cimitero di Vagankovo", "text": ""}
{"id": "6681686", "revid": "481666", "url": "https://it.wikipedia.org/wiki?curid=6681686", "title": "The Spy (film 1917)", "text": ""}
{"id": "6681691", "revid": "767487", "url": "https://it.wikipedia.org/wiki?curid=6681691", "title": "A Son of Erin", "text": "A Son of Erin \u00e8 un film del 1916 diretto da Julia Crawford Ivers.\nTrama.\nDennis O'Hara decide di lasciare l'Irlanda per cercare fortuna in America, dove vuole diventare poliziotto. Dopo aver superato gli esami, Dennis \u00e8 pronto a farsi raggiungere a New York dalla fidanzata, Katie O'Grady, ma viene coinvolto suo malgrado nei loschi affari di una banda di malviventi che lo fanno diventare il capro espiatorio delle loro malefatte. Dennis alla fine riuscir\u00e0 a dimostrare la propria innocenza e a far arrivare dall'Irlanda Katie che rimane estasiata al vedere il fidanzato in divisa da poliziotto.\nProduzione.\nIl film fu prodotto dalla Pallas Pictures.\nDistribuzione.\nIl copyright del film, richiesto dalla Julia Crawford Ivers, fu registrato il 18 ottobre 1916 con il numero LP9381.\nDistribuito dalla Paramount Pictures, il film usc\u00ec nelle sale cinematografiche statunitensi il 9 novembre 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "6681709", "revid": "1543377", "url": "https://it.wikipedia.org/wiki?curid=6681709", "title": "Lagunillas (Michoac\u00e1n)", "text": "Lagunillas \u00e8 una municipalit\u00e0 dello stato di Michoac\u00e1n, nel Messico centrale, il cui capoluogo \u00e8 la localit\u00e0 omonima.\nLa municipalit\u00e0 conta 5.506 abitanti (2010) e ha un'estensione di 83,70\u00a0km\u00b2.\nIl nome della localit\u00e0 ricorda che nei tempi passati la zona era piena di laghi e lagune."}
{"id": "6681711", "revid": "287204", "url": "https://it.wikipedia.org/wiki?curid=6681711", "title": "Bruni (Texas)", "text": "Bruni \u00e8 un census-designated place (CDP) degli Stati Uniti d'America della contea di Webb nello Stato del Texas. La popolazione era di 379 abitanti al censimento del 2010.\nGeografia fisica.\nSecondo lo United States Census Bureau, il CDP ha una superficie totale di 3,41 km\u00b2, dei quali 3,41\u00a0km\u00b2 di territorio e 0\u00a0km\u00b2 di acque interne (0% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 379 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dall'83,38% di bianchi, lo 0% di afroamericani, lo 0,26% di nativi americani, lo 0% di asiatici, lo 0% di oceanici, il 15,04% di altre razze, e l'1,32% di due o pi\u00f9 etnie. Ispanici o latinos di qualunque razza erano l'89,45% della popolazione."}
{"id": "6681722", "revid": "224230", "url": "https://it.wikipedia.org/wiki?curid=6681722", "title": "Campo di internamento di Drancy", "text": "Il campo di internamento e transito di Drancy, dal nome del sobborgo nord-orientale di Parigi nel quale era situato, fu stabilito nell'agosto del 1941 dalle autorit\u00e0 collaborazioniste francesi come campo di internamento per gli ebrei stranieri in Francia, sotto il controllo generale della Polizia di sicurezza tedesca; in seguito, dal giugno 1942 divenne il principale campo di transito per le deportazioni di ebrei dalla Francia. Dal 1 luglio del 1943 i tedeschi presero in mano direttamente la gestione del campo fino alla sua liberazione nell'agosto 1944. La quasi totalit\u00e0 degli ebrei deportati dalla Francia passarono per il campo di transito di Drancy, inclusi quelli raccolti nei campi di internamento di Gurs e Le Vernet.\nLa storia.\nA Drancy, alla periferia di Parigi, prima della guerra tra il 1932 e il 1936 gli architetti Marcel Lods e Eug\u00e8ne Beaudouin avevano realizzato un enorme complesso di edifici a pi\u00f9 piani a forma di U come un quartiere residenziale modernista. Subito dopo l'occupazione della Francia da parte delle truppe tedesche nel luglio 1940, il complesso era stato requisito dalle autorit\u00e0 francesi collaborazioniste e adibito a caserma di polizia e quindi a prigione per persone considerate \"indesiderate\". \nIl governo di Vichy si alline\u00f2 rapidamente alle politiche antisemite naziste, attraverso l'emanazione di leggi razziali il 3 ottobre 1940 e l'inizio dei primi rastrellamenti il 14 maggio 1941. \nSotto l\u2019amministrazione francese (agosto 1941 - giugno 1943).\nIl 20 agosto 1941, la polizia francese condusse un imponente rastrellamento a Parigi, nel quale furono arrestati oltre 4.000 ebrei, principalmente stranieri o apolidi. Gli arrestati furono internati a Drancy, segnando cos\u00ec l'apertura ufficiale del campo. La scelta del luogo fu dettata anche dalla prossimit\u00e0 con alcune stazioni ferroviarie, in particolare quella di Bobigny. \nGestito direttamente dalla Prefettura, dalla Polizia e dalla Gendarmeria francesi, Drancy operava sotto la supervisione dell'ufficio degli Affari ebraici della Gestapo in Francia (Theodor Dannecker fino al luglio 1942 e Heinz Roethke fino al giugno 1943). Gli edifici e il cortile furono circondati con una recinzione di filo spinato con guardie armate che ne sorvegliavano i confini. Cinque campi secondari, usati principalmente come magazzini per beni personali confiscati agli ebrei, erano situati a Parigi: alla Stazione di Parigi Austerlitz, all'Hotel Cahen d'Anvers, al magazzino di mobili Levitan, al pontile di Bercy e a Rue du Faubourg-Saint-Martin. \nLe condizioni di vita erano molto difficili per il sovraffollamento, la mancanza di cibo e le malattie, ma all'inizio i termini di detenzione non furono troppo rigidi. I detenuti cercarono di organizzarsi e di provvedere per quanto possibile alle necessit\u00e0 degli anziani e dei numerosi bambini. Per qualche tempo fu concesso loro di ricevere anche qualche aiuto dall'esterno e 800 ebrei (tra malati e bambini) furono rilasciati nel novembre 1941. Non mancarono tuttavia atti di intimidazione e brutalit\u00e0, come l'uccisione di 44 prigionieri nel dicembre 1941 come rappresaglia per un attacco della resistenza francese contro degli ufficiali tedeschi. Ma presto l'unica uscita dal campo divennero le deportazioni verso i campi di sterminio della Polonia. I primi gruppi di ebrei vengono trasferiti a Compi\u00e8gne, da dove proseguiranno per i campi di sterminio. Dal giugno 1942, si organizzano trasporti direttamente da Drancy: il primo trasporto diretto con a bordo 1000 persone parte il 22 giugno 1942 con destinazione Auschwitz-Birkenau. \nNei paesi occupati dell'Europa occidentale (Francia, Belgio, Olanda, e quindi dopo l'8 settembre 1943 anche l'Italia) la decisione fu di non creare ghetti o campi di sterminio e di evitare il pi\u00f9 possibile atti aperti di violenza antiebraica. L'antisemitismo era minore, e si aveva timore di esacerbare un'opinione pubblica gi\u00e0 in larga parte ostile. Si istituirono cos\u00ec appositi campi di internamento o di transito lontani dai centri abitati dove la popolazione ebraica potesse essere raccolta prima di essere trasferita nei campi di concentramento o sterminio della Polonia. Al campo di internamento di Drancy in Francia viene cos\u00ec assegnata la stessa funzione svolta in Belgio dal campo di transito di Malines, nei Paesi Bassi dal campo di concentramento di Westerbork e quello di Herzogenbusch, e in Italia dal campo di Fossoli. Drancy diviene cos\u00ec il terminale degli arresti e rastrellamenti di ebrei condotti su tutto il territorio francese e il punto di partenza per le deportazioni. \nFurono 64 in totale i trasporti partiti da Drancy. Di questi convogli 58 andarono a Auschwitz-Birkenau, due a Majdanek, due a Sobibor, uno a Kaunas e Tallinn, e l'ultimo in Germania. Parallelamente alle partenze si intensificarono anche gli arrivi, frutto delle operazioni di polizia ormai estese indiscriminatamente a tutti gli ebrei francesi. Pi\u00f9 di 4.900 delle 13.152 persone arrestate il 16 e 17 luglio 1942 nel Rastrellamento del Velodromo d'Inverno furono internate a Drancy prima della loro deportazione ad Auschwitz. \nEntro la fine di giugno 1943, sotto l\u2019amministrazione francese e la supervisione di Theodor Dannecker e Heinz Roethke erano stati deportati a partire da Drancy circa 40.000 prigionieri.\nSotto la direzione nazista (luglio 1943 - agosto 1944).\nDal 1 luglio del 1943 i tedeschi presero in mano direttamente la gestione del campo. Il comando fu affidato all'ufficiale delle SS Alois Brunner, che gi\u00e0 si era distinto come responsabile delle deportazioni degli ebrei da Salonicco. Il regime carcerario divenne pi\u00f9 duro e le condizioni di vita nel campo peggiorarono rapidamente. \nVentidue trasporti, per un totale di circa 23000 internati, partirono da Drancy durante l\u2019anno della \"gestione Brunner\". Particolare accanimento fu riservato alla ricerca di ebrei rifugiatisi nel Sud della Francia e nella zona di Nizza a partire dal settembre 1943. A Drancy giungono anche gli ebrei catturati nel cuneense in fuga dalla Francia e rinchiusi nel campo di concentramento di Borgo San Dalmazzo.\nIl campo di Drancy continu\u00f2 a funzionare a pieno ritmo anche quando era chiaro che la liberazione di Parigi era ormai imminente. L'ultimo grande trasporto per Auschwitz part\u00ec il 31 luglio 1944, con a bordo 900 adulti e 400 bambini. Nel campo rimangono 800 internati. Brunner fa quindi spostare a Drancy i 750 internati dei sottocampi di Austerlitz, Bassano e L\u00e9vitan, fissando per il 13 agosto la partenza di un trasporto finale con gli ultimi 1569 internati. Lo sciopero dei ferrovieri della regione parigina impedisce l\u2019attuazione del progetto perch\u00e9 non si riescono a trovare i trenta vagoni necessari. Tre giorni dopo, il 16 agosto 1944, le autorit\u00e0 tedesche di Drancy procedono alla distruzione di tutti i documenti del campo. Gli addetti allo schedario riescono per\u00f2 a nascondere i registri relativi ai trasporti, che costituiranno, nel dopoguerra, il principale documento relativo alle deportazioni dalla Francia.\nIl 17 agosto i nazisti lasciano definitivamente il campo, portandosi con s\u00e9 in un ultimo convoglio 51 prigionieri tra cui Marcel Dassault. Nel corso del viaggio, venti prigionieri riescono a evadere dal vagone; degli altri, ne sopravviveranno quindici.\nLo stesso giorno il console generale svedese Raoul Nordling rileva il campo e chiede alla Croce Rossa francese di prendersi cura dei prigionieri superstiti, che, riacquisita la libert\u00e0, possono rimuovere la stella di Davide dai loro vestiti. Parigi sar\u00e0 liberata il 25 agosto 1944.\nVittime e superstiti.\nCirca 70.000 prigionieri passarono attraverso Drancy tra l'agosto del 1941 e l'agosto del 1944. Ad eccezione di un piccolo numero di prigionieri (per lo pi\u00f9 membri della resistenza francese), la stragrande maggioranza era composta da ebrei. Solo alcune centinaia di prigionieri riuscirono ad ottenere il rilascio durante il primo anno di esistenza del campo. Molti morirono al campo di stenti o malattia. I deportati furono 64.759 in 64 trasporti: circa 61.000 ad Auschwitz-Birkenau, 3.753 a Sobibor. Di questi meno di 2000 fecero ritorno. Ai sopravvissuti dai campi di sterminio vanno aggiunti i 1500 prigionieri presenti al campo al momento della liberazione. \nTra le vittime vi furono anche circa 6.000 bambini, spesso tra i primi ad essere separati dai genitori ed inviati alla morte. Anche il gruppo di 44 bambini nascosti in un istituto a Izieu e arrestati il 6 aprile 1944 da Klaus Barbie sub\u00ec la stessa sorte assieme ai 7 adulti che si prendevano cura di loro; nessuno di loro sopravvisse. \nUn terzo degli ebrei deportati da Drancy erano cittadini francesi, tra cui molti illustri intellettuali e artisti come il poeta Max Jacob (morto di malattia a Drancy), il coreografo Ren\u00e9 Blum (morto ad Auschwitz), il filosofo Tristan Bernard (che anziano, malato e troppo famoso fu rilasciato nel 1943) e l'ingegnere aeronautico Marcel Dassault (sopravvissuto a Buchenwald). Gli altri erano ebrei nati all'estero e immigrati in Francia negli anni venti e trenta, principalmente dalla Polonia, dalla Germania e, dopo il 1938, dall'Austria. Anche tra di loro vi erano personalit\u00e0 famose come il pittore olandese Max van Dam (ucciso a Sobibor) e l'artista tedesca Charlotte Salomon (uccisa a Auschwitz).\nLa memoria.\nGli edifici dell'ex-campo di internamento sono tornati dopo la guerra alla loro originaria funzione abitativa.\nNel 1977, nel giardino nel cortile del complesso residenziale, fu inaugurato il memoriale della deportazione a Drancy, opera dello scultore Shlomo Selinger, in memoria degli ebrei francesi che vi furono imprigionati. Il Monumento include una serie di sculture monolitiche e un tratto di binario su cui sosta un vagone merci, di quelli usati per le deportazioni. \nNel 2012 un Museo dell'Olocausto \u00e8 stato inaugurato dal Presidente francese Fran\u00e7ois Hollande nell'area prospiciente al monumento e all'ingresso dell'ex-campo. Il Museo raccoglie documenti e materiale illustrativo sulla Shoah francese."}
{"id": "6681741", "revid": "1442080", "url": "https://it.wikipedia.org/wiki?curid=6681741", "title": "Episodi di Sex&amp;Drugs&amp;Rock&amp;Roll (prima stagione)", "text": "La prima stagione della serie televisiva statunitense Sex&amp;Drugs&amp;Rock&amp;Roll composta da 10 episodi \u00e8 stata trasmessa dal 16 luglio 2015 in prima visionse su Fox. In Italia la serie \u00e8 ancora inedita."}
{"id": "6681755", "revid": "965985", "url": "https://it.wikipedia.org/wiki?curid=6681755", "title": "Alvvays (album)", "text": "Alvvays \u00e8 il primo ed eponimo album in studio del gruppo indie pop canadese Alvvays, pubblicato nel 2014."}
{"id": "6681757", "revid": "965985", "url": "https://it.wikipedia.org/wiki?curid=6681757", "title": "Antisocialites", "text": "Antisocialites \u00e8 il secondo album in studio del gruppo indie pop canadese Alvvays, pubblicato nel 2017."}
{"id": "6681785", "revid": "124468576", "url": "https://it.wikipedia.org/wiki?curid=6681785", "title": "Jack Price", "text": "Carriera.\nCresciuto nel settore giovanile del Wolverhampton, esordisce in prima squadra il 10 agosto 2013, nella partita di League One vinta per 4-0 contro il Gillingham. Dopo aver vinto il campionato, il 1\u00ba settembre 2014 viene ceduto in prestito mensile allo Yeovil Town, mentre il 7 ottobre passa in prestito trimestrale al Leyton Orient.\nIl 12 gennaio 2018 si trasferisce a titolo definitivo ai Colorado Rapids, con cui firm un quadriennale, lasciando cos\u00ec i \"Wolves\" dopo 17 anni.\nStatistiche.\nPresenze e reti nei club.\n\"Statistiche aggiornate al 13 maggio 2018.\""}
{"id": "6681786", "revid": "466539", "url": "https://it.wikipedia.org/wiki?curid=6681786", "title": "Igor' Sergeevi\u010d Ivanov", "text": "Biografia.\nSuccessivamente alla laurea in lingue ottenuta all'universit\u00e0 di Mosca nel 1969, Ivanov ha perfezionato i propri studi in storia e ha svolto attivit\u00e0 accademica presso l'istituto statale di relazioni internazionali di Mosca in qualit\u00e0 di docente. Oltre all'attivit\u00e0 prestata come ministro degli esteri, dal 2004 e per i tre anni successivi, ha ricoperto l'incarico di segretario del consiglio di sicurezza della Federazione Russa."}
{"id": "6681788", "revid": "1543377", "url": "https://it.wikipedia.org/wiki?curid=6681788", "title": "Balloon Array for Radiation-belt Relativistic Electron Losses", "text": "Il Balloon Array for Radiation-belt Relativistic Electron Losses (BARREL) \u00e8 stata una missione facente parte del Programma Living With a Star della NASA. La missione \u00e8 stata portata avanti da un team di ricercatori di varie universit\u00e0 coordinato dal Dartmouth College e operava assieme alla missione Van Allen Probes (precedentemente conosciuta come missione Radiation Belt Storm Probes).\nSvolgimento.\nDopo una serie di fasi di test iniziate nel dicembre 2008, la missione ha avuto il suo vero e proprio inizio nei primi mesi del 2013. Nel procedere della missione sono state lanciate quattro serie di palloni stratosferici del diametro di 27\u00a0m in quattro diverse campagne scientifiche: nei periodi gennaio - febbraio 2013 e dicembre 2013 - febbraio 2014 in Antartide e nel mese di agosto del 2015 e del 2016 in Svezia. \nObbiettivi scientifici.\nLo scopo della missione BARREL era quello di studiare le fasce di Van Allen e di indagare i motivi per cui la loro estensione vari nel tempo, per questo ogni pallone lanciato trasportava strumenti atti a identificare e analizzare le particelle provenienti dalle suddette fasce che cadevano nell'atmosfera terrestre. Confrontando i dati ottenuti con quelli raccolti dai satelliti della missione Van Allen Probes, orbitanti all'interno delle fasce, \u00e8 stato possibile correlare le osservazioni svolte nelle fasce di Van Allen con il numero di particelle eiettate, valutando anche sia l'estensione che la struttura spaziale di tale precipitazione. Tali studi saranno utili a confermare o confutare le varie teorie proposte circa le cause della perdita di elettroni delle fasce di Vallen.\nOrganizzazione.\nIl responsabile del progetto \u00e8 il professor Robyn Millan, del Dartmouth College. Del gruppo di ricerca coordinato dal professor Millan facevano parte scienziati dell'Universit\u00e0 di Washington, della U. C. Berkeley e della U. C. Santa Cruz. Il supporto per le campagne in Antartide \u00e8 stato invece fornito dalla National Science Foundation, dal British Antarctic Survey e dal Programma Antartico del Sudafrica."}
{"id": "6681789", "revid": "1345932", "url": "https://it.wikipedia.org/wiki?curid=6681789", "title": "BARREL", "text": ""}
{"id": "6681790", "revid": "39692", "url": "https://it.wikipedia.org/wiki?curid=6681790", "title": "Phyllobates palmatus", "text": ""}
{"id": "6681793", "revid": "1345932", "url": "https://it.wikipedia.org/wiki?curid=6681793", "title": "Radiation Belt Storm Probes", "text": ""}
{"id": "6681810", "revid": "110157", "url": "https://it.wikipedia.org/wiki?curid=6681810", "title": "Episodi di The Fosters (quinta stagione)", "text": "La quinta e ultima stagione della serie televisiva The Fosters \u00e8 stata trasmessa sul canale statunitense Freeform dall'11 luglio 2017 al 6 giugno 2018.\nL'episodio 18 sar\u00e0 il 100\u00ba episodio della serie.\nIn Italia la serie \u00e8 inedita."}
{"id": "6681812", "revid": "93207245", "url": "https://it.wikipedia.org/wiki?curid=6681812", "title": "Galant", "text": ""}
{"id": "6681813", "revid": "140509", "url": "https://it.wikipedia.org/wiki?curid=6681813", "title": "Nice (The Nice)", "text": "Nice, noto negli Stati Uniti anche con il titolo Everything as Nice as Mother Makes It, \u00e8 il terzo album del gruppo rock britannico The Nice, uscito nel settembre 1969; fu anche l'ultimo album pubblicato con la band ancora in attivit\u00e0.\nDescrizione.\nLa prima edizione dell'album riportava in copertina la riproduzione di note esplicative scritte a mano dal tastierista del gruppo, Keith Emerson.\nIl lato A dell'album contiene quattro brani registrati ai Trident Studios di Londra a met\u00e0 del 1969:\nIl lato B si compone di due brani registrati dal vivo in concerto rispettivamente il 9 e 10 aprile 1969 al Fillmore East di New York:\nPubblicazione e accoglienza.\nAll'incirca nello stesso periodo in cui l'album usciva in Europa, la distribuzione negli Stati Uniti del catalogo della Immediate Records, l'etichetta per la quale i Nice incidevano nel Regno Unito, pass\u00f2 dalla Columbia alla Capitol: a causa di ci\u00f2, l'album in un primo momento usc\u00ec oltreoceano con titolo e copertina differenti dall'edizione europea. Nel 1973, la Columbia lo ristamp\u00f2 con il titolo originale \"Nice,\" ma con una confezione ancora diversa.\nNel Regno Unito, dei tre album dei Nice usciti mentre il gruppo era in attivit\u00e0, questo fu l'unico a entrare nella Official Albums Chart all'epoca della pubblicazione, arrivando al terzo posto il 20 settembre 1969 e rimanendo per sei settimane tra i primi 100."}
{"id": "6681815", "revid": "125771257", "url": "https://it.wikipedia.org/wiki?curid=6681815", "title": "Valeriano di Avensa", "text": "Agiografia.\nA pi\u00f9 di ottanta anni, fu vescovo di Avensa (\"dioecesis Avensensis\"), l'attuale Bordj-Hamdouna, appartenente all'Arcidiocesi di Cartagine nell'Africa settentrionale. Qui, dopo il suo predecessore Fortunato, durante la persecuzione vandalica, si rifiut\u00f2 con fermezza di obbedire all'ordine di Genserico, re degli Alani dei Vandali, di consegnargli tutti gli arredi della chiesa. Per questo motivo fu cacciato dalla citt\u00e0 assieme ad altri otto vescovi del nord Africa con la proibizione, per chiunque, di offrirgli ospitalit\u00e0. \nPer lungo tempo e fino alla fine della sua vita rimase a dormire a cielo aperto restando un fedele confessore della retta fede. Mor\u00ec durante uno dei suoi pellegrinaggi.\n\u00c8 commemorato nel Martirologio Romano, con il titolo di \"vescovo di Avensano\", al 15 dicembre:"}
{"id": "6681816", "revid": "110157", "url": "https://it.wikipedia.org/wiki?curid=6681816", "title": "Begin Here", "text": "Begin Here \u00e8 il primo album in studio del gruppo musicale inglese The Zombies, pubblicato nel 1964 da Marquis Music/Dominion Music.\nTracce.\nTesti e musiche di Argent, eccetto ove indicato."}
{"id": "6681818", "revid": "93207307", "url": "https://it.wikipedia.org/wiki?curid=6681818", "title": "Nasira", "text": ""}
{"id": "6681822", "revid": "481666", "url": "https://it.wikipedia.org/wiki?curid=6681822", "title": "Night Beat", "text": ""}
{"id": "6681829", "revid": "125361448", "url": "https://it.wikipedia.org/wiki?curid=6681829", "title": "Awkwafina", "text": "Biografia.\nNata a New York da padre figlio di immigrati cinesi e madre sudcoreana, che \u00e8 deceduta quando lei aveva quattro anni, Nora Lum cresce nel quartiere di Forest Hills, nel Queens. Comincia a rappare a tredici anni, usando per la prima volta lo pseudonimo di Awkwafina a sedici.\nDal 2006 al 2008 studia mandarino all'Universit\u00e0 di Lingua e Cultura cinese di Pechino, mentre in seguito si laurea in giornalismo ad Albany. Prima di intraprendere la carriera di cantante, collabora alla redazione di quotidiani locali come il \"Gotham Gazette\" e il \"Times Union\".\nNel febbraio 2014 ha pubblicato il suo primo album in studio \"Yellow Ranger\", in cui collabora Dumbfoundead. Nello stesso anno \u00e8 nel cast della serie \"Girl Code\" (MTV). Ha recitato in \"Cattivi vicini 2\" ed ha eseguito una parte di doppiaggio nella versione originale di \"Cicogne in missione\". Nel 2017 prende parte alla serie \"Future Man\", prodotta da Hulu.\nNell'agosto 2016 viene annunciata come membro del cast principale tutto femminile del film \"Ocean's 8\", in cui compaiono anche Sandra Bullock, Cate Blanchett, Mindy Kaling, Rihanna, Sarah Paulson e Anne Hathaway. Il film \u00e8 stato distribuito nell'estate 2018. Nello stesso periodo esce anche \"Crazy &amp; Rich\" diretto da Jon M. Chu, girato tra Singapore e Malaysia con un cast interamente asiatico.\nNel 2019, interpreta il ruolo da protagonista nel film \"The Farewell - Una bugia buona\" di Lulu Wang\",\" presentato al Sundance Festival e basato sulla storia vera della stessa Wang. Awkwafina interpreta Billi, una giovane donna di origine cinese cresciuta negli Stati Uniti, che ritorna in Cina per passare insieme alla famiglia gli ultimi mesi di vita dell'amata nonna Nai Nai, quest'ultima inconsapevole del male che l'ha colpita. La sua performance nel film riceve il plauso della critica e Awkwafina vince il suo primo Golden Globe nella sezione miglior attrice protagonista in un film commedia o musicale, divenendo cos\u00ec la prima attrice di origine asiatica a vincere un premio di quel calibro. Per lo stesso ruolo ha ricevuto nel 2019 il Gotham Independent Film Awards come migliore attrice, nel 2020 il Satellite Awards come miglior attrice in una commedia o film musicale, e una nomination ai Critics' Choice Awards come miglior attrice. Sempre nel 2019, compare in \"\", sequel del film del 2017 \"Jumanji - Benvenuti nella giungl\"a.\nA luglio 2019, viene annunciato che l'attrice far\u00e0 parte del film in uscita nel 2021, \"Shang-Chi e la leggenda dei Dieci Anelli\", grazie al quale entrer\u00e0 nel Marvel Cinematic Universe.\nRiconoscimenti.\nGolden Globe\nPremio BAFTA \nSatellite Award\nCritics' Choice Awards\nGotham Independent Film Awards\nDoppiatrici italiane.\nNelle versioni in italiano delle opere in cui ha recitato, Awkwafina \u00e8 stata doppiata da:\nDa doppiatrice, \u00e8 stata sostituita da:"}
{"id": "6681834", "revid": "31269", "url": "https://it.wikipedia.org/wiki?curid=6681834", "title": "Richard Butler", "text": ""}
{"id": "6681837", "revid": "729019", "url": "https://it.wikipedia.org/wiki?curid=6681837", "title": "Denver Broncos 2011", "text": "La stagione dei Denver Broncos \u00e8 stata la 42\u00aa della franchigia nella National Football League, la 52\u00aa complessiva e la prima con John Fox come capo-allenatore."}
{"id": "6681838", "revid": "736476", "url": "https://it.wikipedia.org/wiki?curid=6681838", "title": "Igor Sergeevi\u010d Ivanov", "text": ""}
{"id": "6681842", "revid": "93207984", "url": "https://it.wikipedia.org/wiki?curid=6681842", "title": "Rafael Silva", "text": ""}
{"id": "6681843", "revid": "965985", "url": "https://it.wikipedia.org/wiki?curid=6681843", "title": "6 Feet Beneath the Moon", "text": "6 Feet Beneath the Moon \u00e8 il primo album in studio del cantautore britannico King Krule, pseudonimo di Archy Marshall. Il disco \u00e8 uscito nel 2013."}
{"id": "6681864", "revid": "436907", "url": "https://it.wikipedia.org/wiki?curid=6681864", "title": "A New Place 2 Drown", "text": "A New Place 2 Drown \u00e8 il secondo album in studio del cantautore britannico Archy Marshall, noto con lo pseudonimo King Krule. Il disco \u00e8 uscito nel 2015."}
{"id": "6681865", "revid": "122322215", "url": "https://it.wikipedia.org/wiki?curid=6681865", "title": "The Ooz", "text": "The Ooz \u00e8 il terzo album in studio del cantautore britannico King Krule, pubblicato nel 2017."}
{"id": "6681868", "revid": "1868193", "url": "https://it.wikipedia.org/wiki?curid=6681868", "title": "Nuovo corso", "text": ""}
{"id": "6681869", "revid": "1718925", "url": "https://it.wikipedia.org/wiki?curid=6681869", "title": "Il lampionaio", "text": "Il lampionaio (titolo originale \"The Lamplighter\") \u00e8 un libro di Maria Susanna Cummins del 1854. \nTrama.\nIl libro racconta la storia dell'orfana Gertrude, che non sa nulla dei suoi genitori e che \u00e8 sempre vissuta con Nan Grant, fino all'et\u00e0 di sette anni. \nLa donna non ha legami di sangue con Gerty e non perde occasione per maltrattarla. Gertrude, vestita di stracci e malnutrita, cresce quindi in un ambiente povero, sia a livello materiale, sia a livello spirituale. Cacciata infine di casa dalla donna, viene accolta da un anziano lampionaio (un tempo l'addetto all'accensione o allo spegnimento dei lampioni a gas od ad olio), molto povero e molto buono. \nIl lampionaio adotta Gerty, la tratta come farebbe un padre e le fa conoscere cosa siano la benevolenza e la carit\u00e0. Dell'educazione della bambina si prendono anche cura una ragazza cieca e molto ricca, Emily Graham, amica del lampionaio, e Willie Sullivan, figlio dei vicini, di pochi anni pi\u00f9 grande di Gerty, che diventa il suo compagno di studi e di giochi. \nIl libro racconta della vita di Gerty, fino all'et\u00e0 adulta, di come la fede in Dio la cambi piano piano in meglio, delle difficolt\u00e0 e dei dolori che deve affrontare, alternati a momenti di gioia, fino a scoprire chi erano i suoi genitori e a trovare la felicit\u00e0. \nNella seconda parte del libro, le vicende di Emily si intrecciano a quelle di Gerty e viene anche rivelata la storia della fanciulla cieca."}
{"id": "6681873", "revid": "1924342", "url": "https://it.wikipedia.org/wiki?curid=6681873", "title": "Godfather (album)", "text": "Godfather \u00e8 l'undicesimo album in studio del rapper britannico Wiley, pubblicato il 13 gennaio 2017."}
{"id": "6681875", "revid": "594360", "url": "https://it.wikipedia.org/wiki?curid=6681875", "title": "Nam Woo-hyun", "text": "Biografia.\nNato in Corea l'8 febbraio del 1991, si diploma presso la Dong-ah Institute of Media and Arts, specializzandosi in musica applicata. Avendo portato a termine gli studi, si presenta ad un provino per poter intraprendere la carriera di cantante solista presso la Wolliment e altre due agenzie, tra le quali la YG Entertainment, ricevendo per tutti esito positivo. Nel 2010 fa il suo debutto con gli Infinite.\nIl 20 febbraio 2014, entra a far parte dei Toheart, un duo con Key degli SHINee.\nIl 9 maggio 2016 pubblica il suo primo EP solista \"Write..\", il quale vende 50.000 copie, piazzandosi al primo posto nella classifica sudcoreana Hanteo, e al secondo nella Gaon Chart."}
{"id": "6681876", "revid": "256896", "url": "https://it.wikipedia.org/wiki?curid=6681876", "title": "Ordine al Merito Aeronautico", "text": ""}
{"id": "6681879", "revid": "594360", "url": "https://it.wikipedia.org/wiki?curid=6681879", "title": "Jeremy Gilbert", "text": ""}
{"id": "6681883", "revid": "287204", "url": "https://it.wikipedia.org/wiki?curid=6681883", "title": "Gruppo di NGC 1068", "text": "Il Gruppo di NGC 1068 (o Gruppo di M77) \u00e8 un gruppo di galassie situato prospetticamente nella costellazione della Balena alla distanza di 40 milioni di anni luce dalla Terra.\nIl gruppo \u00e8 costituito da una decina di galassie, prende il nome dalla galassia a spirale NGC 1068 (denominata anche M77) ed \u00e8 uno dei gruppi che compongono il Muro della Fornace (o Southern Supercluster)."}
{"id": "6681884", "revid": "729019", "url": "https://it.wikipedia.org/wiki?curid=6681884", "title": "Orpington", "text": "Orpington \u00e8 una citt\u00e0 del distretto londinese di Bromley, nella Grande Londra, in Inghilterra. In passato faceva parte della contea del Kent.\nDalla citt\u00e0 prende il nome una razza di pollo inglese."}
{"id": "6681895", "revid": "1543377", "url": "https://it.wikipedia.org/wiki?curid=6681895", "title": "Scuola di Musica di Fiesole", "text": "La Scuola di Musica di Fiesole \u00e8 un'istituzione didattica musicale fondata da Piero Farulli nel 1974 con sede a Villa La Torraccia a San Domenico di Fiesole.\nLa fondazione.\nClima culturale.\nLa scuola nasce dalla particolare reazione italiana alla cultura musicale del secondo dopoguerra, dominata dall'ideologia di Theodor Adorno e dei Corsi estivi di Darmstadt, improntata verso un modernismo estremo e risultante in un crescente elitarismo che sfociava in un dichiarato disinteresse per le esigenze del pubblico. Gi\u00e0 dall'Ottocento turbata dalle decisioni didattiche di Francesco De Sanctis e Benedetto Croce, che relegarono musica e arte al di fuori delle istituzioni scolastiche, nei circuiti conchiusi delle Accademie e dei Conservatori, la musica italiana degli anni '40 e '50 cominci\u00f2 a reagire in modi per certi versi opposti alle soluzioni adorniane, e spos\u00f2 s\u00ec il modernismo ma non la componente elitaria e indifferente al pubblico. Intellettuali e musicisti come Piero Farulli, Massimo Mila, Luigi Nono, Sylvano Bussotti, Bruno Maderna, Luciano Berio, Boris Porena, Luciano Alberti, Antonio Veretti, Luigi Dallapiccola, Gian Francesco Malipiero promossero iniziative e convegni per cercare il pi\u00f9 possibile di educare il pubblico, con l'immissione della musica nelle scuole, con l'uso della televisione (coinvolgendo la RAI), forti della convinzione che la musica facesse parte di un patrimonio comune a tutta la cittadinanza. Nell'ambito di queste iniziative, i convegni tenuti a Fiesole tra il 1966 e il 1969, promossi da Farulli, Mila, Porena, Riccardo Allorto, Goffredo Petrassi, Andrea Mascagni, Nino Rota, si concentrarono molto sulla componente didattica e partecipativa della cultura musicale, e i loro dibattiti, avallati dall'amministrazione locale comunista (il sindaco di Fiesole era Adriano Latini), portarono al potenziamento della rassegna dell\"'Estate Fiesolana\" (attiva dal 1962) e alla fondazione della scuola (nel 1974).\nIl ruolo di Piero Farulli.\nMusicista di fama internazionale con il \"Quartetto italiano\", Farulli port\u00f2 la sua esperienza nella Scuola. Rammaricato dal fatto che ai musicisti venisse fornita un'educazione solo tecnica e non culturale, e convinto di dover fornire al pubblico un'esperienza musicale quotidiana, didattica, non basata sui grandi eventi e sui grandi divi, capace di coinvolgere anche e soprattutto bambini e anziani, Farulli fond\u00f2 la Scuola secondo questi principi. Indignato che per ragioni politiche la Repubblica Italiana non recepisse le novit\u00e0 proposte dai convegni fiesolani (negli anni '70 i governi della Democrazia Cristiana si opposero spesso a iniziative provenienti da comuni amministrati dal Partito Comunista), Farulli form\u00f2 la Scuola in sinergia con la popolazione fiesolana, con contatti continui con la banda cittadina (nella cui sede la scuola oper\u00f2 fino al 1978), e grazie al coinvolgimento di amici musicisti (negli anni della fondazione Maurizio Pollini don\u00f2 alla scuola il suo stipendio per i concerti al Maggio Musicale Fiorentino). Insieme a lui oper\u00f2 Adriana Verchiani, indispensabile per abilit\u00e0 strategica e per le funzioni amministrative (fu sovrintendente della fondazione dagli anni '80 al 2012).\nIl principio educativo.\nLa Scuola fu tra le prime istituzioni musicali italiane ad attivare corsi per gli adulti e per i bambini al di sotto degli 11 anni (la frequenza era aperta gi\u00e0 dai 4 anni grazie ai corsi ludico-corali coordinati da Joan Yakkey), a non sottostimare una formazione musicale non esclusivamente solistica (com'era invece quella conservatoriale di allora), e a considerare la musica parte integrante della cultura tout court, con l'insegnamento di materie disciplinari estetico-letterarie extramusicali da connettere soprattutto con la vita sociale del territorio. La Scuola promosse attivit\u00e0 di avvicinamento alla musica senza precedenti in Italia, come le guide all'ascolto (gestite da Antonino Riccardo Luciani dal 1979) e l\"'Orchestra dei ragazzi\". Per Farulli la Scuola di Musica era da assimilare a un luogo aggregativo di coscienze, un'iniziativa socio-culturale ad ampio raggio, che riunisse scopi ricreativi, didattici e artistici. Come oggetto di questo avvicinamento musicale al territorio non venne mai trascurata la musica contemporanea, che venne insegnata e proposta al pubblico nell'ottica modernista italiana alternativa a Darmstadt: gi\u00e0 nei primi concerti pubblici della Scuola vennero eseguite musiche di Benjamin Britten e Peter Maxwell Davies, a Sylvano Bussotti e Giacomo Manzoni venne affidata la cattedra di composizione (al primo dal 1979 al 1990, al secondo dal '90 al 2010), Goffredo Petrassi fu per molti anni nel consiglio d'amministrazione, e Luigi Nono fu coinvolto in seminari. L'innovazione fu protagonista anche a livello didattico: fu una delle prime istituzioni italiane a erogare corsi di Didattica Suzuki per violino.\nEspansione.\nDal 1976 la Scuola ottenne l'utilizzo, oltre che della sede della banda, anche di locali adiacenti al Teatro Romano, e dal 1978 si trasfer\u00ec completamente al villino di Villa La Torraccia. Dal 1979 il carattere impetuoso di Farulli port\u00f2 alla dimissione di alcuni membri del primo nucleo di dirigenti (sostituiti da altre personalit\u00e0 come per esempio Giuliano Toraldo di Francia). Ci\u00f2 nonostante, nel 1979 si superarono i 400 allievi, e nel 1980 i 500. Dal 1981 si intensificarono i corsi per bambini (ancora affidati a Joan Yakkey), il coro degli adulti (a Elio Lippi), si effettuarono \"masterclass\" di musica da camera (lo stesso Farulli diresse corsi di viola) e Bussotti apr\u00ec un laboratorio di analisi del teatro musicale. Dal 1981 Franco Ferrara tenne dei corsi di direzione d'orchestra seguitissimi e la Scuola pot\u00e9 usufruire del secondo piano di Villa La Torraccia grazie a una ristrutturazione regionale. Ancora nel 1981 la Scuola vinse il primo Premio Abbiati. Dal 1982 Daniel Chorzempa tenne corsi di clavicembalo, ed Ettore Campogalliani di belcanto. Nel giugno del 1982 Sandro Pertini visit\u00f2 entusiasta la Scuola, che da allora organizz\u00f2 una \"Festa della Musica\" nel giorno del patrono di Firenze (il 24 giugno), all'interno della quale ancora oggi vengono organizzati numerosi concerti, anche all'aperto nel cortile della Villa, dalla prima mattina alla tarda serata (prima dei tradizionali fuochi d'artificio fiorentini). \nNel 1983 il coro di voci bianche di Joan Yakkey esegu\u00ec la Terza sinfonia di Mahler con Zubin Mehta al Maggio Musicale Fiorentino, inaugurando un sodalizio durato fino al 2014 (quando il Maggio ha istituito un suo proprio coro di voci bianche). Nel 1984 venne fondata l'Orchestra Giovanile Italiana e per il suo decennale la scuola allest\u00ec l'opera \"Talgor\", con musiche di Antonino Riccardo Luciani e testo di Toraldo di Francia, che Sylvano Bussotti mise in scena al Teatro Romano di Fiesole (il direttore fu Mauro Ceccanti). Nel 1986 il consiglio di amministrazione, con Toraldo di Francia in prima linea, istitu\u00ec la \"Fondazione Scuola di Musica di Fiesole\", organismo in grado di gestire l'ormai enorme quantit\u00e0 di allievi e di attivit\u00e0, e si concluse un ulteriore restauro della Villa che rese fruibili altri spazi. Dal 1987 Claudio Desderi divenne docente per diversi \"workshop\" operistici, che si concretizzarono nel coinvolgimento degli allievi della scuola nella rappresentazione di diversi spettacoli (la trilogia Mozart/Da Ponte tra il 1988 e il 1990, le opere di Claudio Monteverdi dal 1994, e il \"Falstaff\" di Verdi nel 2005). Ancora dal 1987 Maria Tipo accolse l\u2019invito di Farulli ad insegnare nel primo corso di perfezionamento pianistico. Nel 1990 venne fondata l'orchestra da camera \u00abVincenzo Galilei\u00bb, formata dagli allievi dei corsi superiori. Nel 1991 \u00e8 entrato nel consiglio di amministrazione Eugenio Garin. Dal 1992 al 2012 la Scuola \u00e8 coinvolta nel Premio Vittorio Gui di musica da camera (lo stesso Farulli ne viene nominato direttore artistico). Nel 1992, il Presidente Oscar Luigi Scalfaro visit\u00f2 la scuola e venne accolto da un concerto dell'Orchestra Giovanile Italiana diretta da Angelo Faja. Dal 1998 al 2002 Carlo Maria Giulini ha tenuto gratuitamente un corso di direzione d'orchestra, ogni volta a non pi\u00f9 di quattro allievi residenti in Europa. Nel 2001, il Presidente Carlo Azeglio Ciampi inaugur\u00f2 l\u2019Auditorium \"Giuseppe Sinopoli\" nel parco di Villa La Torraccia, e nel 2005 confer\u00ec alla scuola il Premio Nazionale del Presidente della Repubblica. Nel 2002 viene fondata l'Accademia Europea del Quartetto con lo scopo di istruire a livello professionale gruppi cameristici internazionali di recente formazione; per gli allievi dell'Accademia, ogni due anni, viene istituita la competizione Concorso V. E. Rimbotti. All'interno dell'Accademia Europea del Quartetto hanno tenuto \"masterclass\" personalit\u00e0 come Gy\u00f6rgy Kurt\u00e1g, Andrea Portera, Hatto Bayerle, Milan \u0160kampa e molti altri. Dal 2021, l'Accademia Europa del Quartetto ha preso il nome di ECMA Sessions - Fiesole (European Chamber Music Academy). Nel 2006 \u00e8 stata istituita la \"Camerata Strumentale Fiesolana\", specializzata nel repertorio barocco. Nel 2006, la Scuola viene visitata dal Presidente della Repubblica Giorgio Napolitano.\nLa direzione artistica di Andrea Lucchesini.\nNel 2005, Piero Farulli ha chiamato Andrea Lucchesini a ricoprire il ruolo di Vicedirettore Artistico della Scuola e nel 2008 il collegio dei docenti lo ha eletto Direttore Artistico, al momento in cui Piero Farulli \u00e8 divenuto Presidente onorario dell\u2019istituzione fiesolana.\nLucchesini ha allargato l'offerta didattica per i piccoli, offrendo un approccio alla musica in et\u00e0 neonatale attraverso \"MusicAmi\" (un corso che applica il \"Metodo Gordon\"), istituendo gli \"ensemble\" dei \"Piccolissimi Musici\" e ha riorganizzato l'offerta formativa per raccordare i corsi base con il percorso accademico, una volta che la Scuola \u00e8 stata autorizzata (nel 2013) al rilasci dei diplomi AFAM. Durante la sua direzione (2008-2016) sono stati promossi corsi di formazione per docenti; cicli monografici di studio ed esecuzione dedicati a vari autori (\"ConcerTiAmoBeethoven\", svoltosi tra il 2013 e il 2015; \"Progetto Bach\" del 2016; \"incontri\" con l'opera pianistica di Muzio Clementi); festival dedicati agli strumenti poco frequentati come le doppie ance (oboe, corno inglese, fagotto, controfagotto), l'arpa, la viola da gamba e il contrabbasso.\nNell'ambito di un aggiornamento internazionale della didattica, \u00e8 stata istituita la figura del \"visting professor\" e, nel 2013, si \u00e8 stipulato un accordo triennale con il Mozarteum di Salisburgo, mentre la Scuola offre agli studenti pi\u00f9 meritevoli numerosissime occasioni di performance, grazie a sempre pi\u00f9 intense collaborazioni con la Fondazione Walton di Ischia, l'Associazione Musicale Lucchese, la Societ\u00e0 Umanitaria di Milano, l'Accademia Filarmonica di Bologna, il Centro Studi \"Ferruccio Busoni\" di Empoli e il Festival dei Due Mondi di Spoleto. Nel contempo si consolida anche la presenza toscana con un accordo con la Regione Toscana per l'iniziativa \"Weekend nei luoghi insoliti\", che abbina brevi concerti alla visita di luoghi d\u2019arte e di vita civile. \nTra i principi fondanti della Scuola figura l'impegno all'alfabetizzazione musicale di tutti i cittadini: l\u2019insegnamento collettivo gratuito si nutre dei principi di \"El Sistema\" di Jos\u00e9 Antonio Abreu e si realizza con l'istituzione (nel 2012) delle formazioni corale e orchestrale nel periferico quartiere fiorentino delle Piagge, mentre la Scuola acquisisce un ruolo di primo piano nel nascente \"Sistema italiano delle orchestre e dei cori infantili e giovanili\". Intanto, la Scuola prosegue nel suo ruolo di importante organismo culturale, con produzioni di cicli di film e documentari come \"Ascoltare per non dimenticare\" (con film dedicati a Svjatoslav Richter, al Quartetto Italiano, a Maurizio Pollini, Claudio Abbado, Maria Tipo, Giuseppe Sinopoli, Riccardo Muti, David Ojstrach, Luciano Berio, e Leonard Bernstein e la presentazione del primo documentario sul Sistema venezuelano \"Tocar y luchar\" di Alberto Arvelo) e le \"Lezioni di musica\" (una serie di incontri con gli interpreti al Cenacolo di Santa Croce, che ha visto la partecipazione di Salvatore Accardo, Bruno Canino, Pavel Vernikov, Mario Brunello, Enrico Dindo e Pietro De Maria).\nLa direzione di Andrea Lucchesini incrementa i contatti della Scuola con le istituzioni musicali italiani: i giovanissimi dell\u2019\"Orchestra dei Ragazzi\" animano \"Musica d'Estate\" a Bardonecchia e i \"Suoni delle Dolomiti\", mentre l\u2019Orchestra Giovanile Italiana \u00e8 \"complesso in residence\" presso l'Unione Musicale di Torino nel triennio 2014-2016.\nLa gestione di Meunier.\nNel 2012 il corpo docente ha eletto Sovrintendente Lorenzo Cinatti e dal 2016 Alain Meunier \u00e8 il nuovo Direttore Artistico. La sua gestione si apre con un nuovo spazio didattico dedicato all'improvvisazione e al jazz. Nel 2016-2017 la Scuola \u00e8 capofila dell'iniziativa \"Strings City\" e nel 2018 sigla un accordo con l'Istituto Italiano di Cultura a Tunisi. Inoltre, dal 2017 la Scuola crea e gestisce la \"Casa della Musica di Arezzo (CaMu)\".\nLa scuola oggi.\nCome da progetto originale di Farulli, la Scuola offre un panorama didattico per tutte le et\u00e0, anche quelle escluse dalla pratica conservatoriale. Sono attivi 166 corsi, con 85 docenti. Vi sono corsi singoli tradizionali per voci, archi, pianoforte, composizione, musicologia, musica da camera. Secondo le idee di Farulli l'educazione musicale doveva essere parte della formazione democratica delle persone, e quindi la Scuola si \u00e8 strutturata per andare al di l\u00e0 della formazione solistica conservatoriale organizzando la propria didattica dedicando particolare attenzione alla \"musica d'insieme\", mediante la quale si riesce a insegnare, tramite la concordia e l'armonia del gruppo musicale, la concordia e l'armonia tra le persone al di l\u00e0 della musica. Per questa ragione la didattica dei corsi singoli si arricchisce con la partecipazione a vari \"ensemble\", ognuno propedeutico dell'altro e livellato con crescente grado di formazione professionale. A partire dai 4 anni si pu\u00f2 entrare nei \"Micromusici\" e nei \"Piccolissimi Musici\", mentre per i pi\u00f9 grandi c'\u00e8 l\"'Orchestra dei ragazzi\" (dagli 11 anni); da allora l'allievo pu\u00f2 unirsi alle altre formazioni, fino all'avviamento al professionismo vero e proprio nell'Orchestra Giovanile Italiana. Seguendo l'idea di far entrare la musica nella formazione culturale di ogni cittadino \u00e8 stato attivato un progetto per \"amatori\", per tutti coloro che, dagli 11 ai 99 anni, o svolgono altre attivit\u00e0 lavorative o non intendono intraprendere una carriera musicale, ma desiderano comunque conoscere la musica e suonare uno strumento. Dal 2013 innumerevoli corsi di strumento sono stati riconosciuti come Corsi Accademici di I livello (triennio) nell\u2019ambito dell'Alta formazione artistica, musicale e coreutica. La scuola offre anche corsi di perfezionamento successivi al diploma: dapprima concentrati soprattutto sulla musica da camera e quartettistica, per via dei trascorsi professionali di Farulli, oggi sono elargiti anche per gli altri strumenti (con attivo anche un corso di jazz), bench\u00e9 il quartetto occupi ancora un posto speciale nella Scuola con l'Accademia Europea del Quartetto e con il corpo docente specializzato, spesso composto da ex colleghi ed ex allievi di Farulli come Alina Company, Edoardo Rosadini e Antonello Farulli. Il 4 dicembre 2013 Claudio Abbado annuncia di voler devolvere il suo onorario di Senatore a vita agli allievi pi\u00f9 meritevoli dei corsi di perfezionamento della Scuola. L\u2019attivit\u00e0 di diffusione dell\u2019educazione musicale di base sul territorio si \u00e8 intanto ampliata a tre nuclei, con l\u2019aggiunta del \"Nucleo di Sorgane\" (2015) e della \"Big Band\" dell'Isolotto, mentre il comprensorio delle scuole primarie fiesolane \u00e8 raggiunto dal progetto vocale \"CoroInsieme\". Nel 2016 la Scuola si \u00e8 fatta promotrice, insieme alla Fondazione Sequeri Esagramma e alla Fondazione Spazio Reale, di un nuovo progetto educativo, che accoglie alunni con disabilit\u00e0 motorie e intellettive nella \"In-Orchestra\" (l'\u00ab\"Orchestra sinfonica inclusiva\"\u00bb), per la quale si usa il metodo didattico Esagramma.\nLa biblioteca.\nOggi contenente pi\u00f9 di 20000 titoli, la biblioteca della Scuola ebbe origine da alcune musiche dello stesso Farulli, usate come deposito di musica didattica. Lo scopo scolastico ha portato a successive acquisizioni, dapprima di metodi per strumento, e successivamente anche di letteratura musicale pi\u00f9 avanzata, per tutti gli strumenti e anche per orchestra. Col tempo \u00e8 divenuta anche l'ente predisposto alla conservazione delle collezioni dei docenti e degli amici di Farulli, molti dei quali hanno donato o lasciato in eredit\u00e0 alla scuola i loro beni musicali. Uno dei primi fondi acquisiti fu quello di Antonio Veretti, donato nel 1978 e che pot\u00e9 essere ospitato nel secondo piano di Villa La Torraccia dopo il restauro del 1981, quindi giunsero i fondi di Franco Floris (nel 1999), di Mario Rossi (nel 2002), e infine, in due lasciti del 2002 e del 2005, Farulli don\u00f2 altro materiale della sua collezione musicale, ricco di partiture anche rare, per esempio quelle provenienti dall'Unione Sovietica, acquisite durante le \"tourn\u00e9es\" del Quartetto Italiano. Da allora sono seguite tutte le altre donazioni, alle quali si sono aggiunte le eredit\u00e0 e gli acquisti del posseduto librario del Centro per la Ricerca e la Sperimentazione della Didattica Musicale (CRSDM), della collezione musicale del Palagio di Parte Guelfa e delle edizioni facsimilari della casa editrice SPES (Studio per edizioni scelte) di Firenze. La biblioteca fa parte del Sistema Documentale dell'Aria Fiorentina (SDIAF) e per la parte libraria aderisce al Sistema Bibliotecario Nazionale (SBN). Inoltre \u00e8 sede del Centro di Documentazione Musicale della Toscana.\nPresidenti della Fondazione.\nPrima del 1988 era attiva una \"Libera Associazione Scuola di Musica di Fiesole\" (presidenti furono Mario Casalini e Giuliano Toraldo di Francia), poi sostituita dalla Fondazione vera e propria, i cui membri provengono dal Comune di Fiesole, dai Ministeri dell'Istruzione e dei Beni Artistici, dalla Citt\u00e0 Metropolitana di Firenze, dalla Regione Toscana, dall'Associazione degli Amici della Scuola. Il presidente effettivo \u00e8 il sindaco di Fiesole, che d\u00e0 la delega al presidente eletto. "}
{"id": "6681896", "revid": "767487", "url": "https://it.wikipedia.org/wiki?curid=6681896", "title": "Tagondaing", "text": "Tagondaing (birmano: \u1010\u1036\u1001\u103d\u1014\u103a\u1010\u102d\u102f\u1004\u103a; MLCTS: tam hkwan tuing), anche chiamata Tagundaing, \u00e8 un villaggio della stato Karen (o stato Kayin), Birmania (o Myanmar). Secondo le stime del censimento del 2014 la popolazione era di 4.994 abitanti.\n\u00c8 situato sulla sponda destra del fiume Winyaw."}
{"id": "6681897", "revid": "1418361", "url": "https://it.wikipedia.org/wiki?curid=6681897", "title": "Guido Chigi Saracini", "text": ""}
{"id": "6681901", "revid": "539155", "url": "https://it.wikipedia.org/wiki?curid=6681901", "title": "Danses concertantes", "text": "Le Danses concertantes sono una composizione di Igor' F\u00ebdorovi\u010d Stravinskij scritta fra il 1941 e il 1942.\nStoria.\nNel 1941 Werner Janssen, direttore dell'Orchestra da camera di Los Angeles, chiese a Stravinskij di scrivere un pezzo adatto alla sua formazione musicale. Nacquero cos\u00ec le \"Danses concertantes\", una suite di danze puramente astratte, anche se l'autore in partitura le ebbe a definire come un \"Concerto per piccola orchestra\". La composizione fu iniziata ad Hollywood nel 1941 e fu terminata il 13 gennaio 1942. La prima esecuzione avvenne al \"Philharmonic Auditorium\" di Hollywood l'otto febbraio 1942 con la direzione dello stesso Stravinskij.\nAnalisi.\nLa suite si articola in cinque movimenti\nIn questo lavoro, caratterizzato da una singolare leggerezza giocosa, Stravinskij, invece di rivisitare opere di altri autori come aveva gi\u00e0 fatto pi\u00f9 volte in passato, si rif\u00e0 a se stesso; cos\u00ec la marcia introduttiva richiama chiaramente il Concerto in mi bemolle \"Dumbarton Oaks\", come pi\u00f9 avanti si ritrovano echi da \"Jeu de cartes\" con una trasposizione rovesciata di una delle variazioni, e ancora aspetti ritmici da l\"'Histoire du soldat\" e le sillabazioni ripetute dei \"Pribautki\". Anche in questo caso la straordinaria abilit\u00e0 assimilatrice del musicista riesce a reinventare persino se stesso.\nOrganico.\nFlauto, oboe, clarinetto, fagotto, due corni, tromba, trombone, timpani, archi.\nRealizzazioni coreografiche.\nNel 1944 George Balanchine realizz\u00f2 un balletto in cinque parti sulla musica delle \"Danses concertantes\" ponendo il centro dell'azione coreografica sul \"Pas de deux\" destinato a delle \"\u00e9toiles\". Il balletto, astratto e rigorosamente di stampo classico, venne rappresentato in prima assoluta il 10 settembre 1944 al City Center of Music and Drama di New York con il Ballet Russe de Monte Carlo, scene e costumi di \"Eugene Berman\". Nel 1955 Kenneth MacMillan realizz\u00f2 un'altra coreografia per il \"Sadler's Wells Theatre Ballet\" di Londra con scene e costumi di Nicholas Georgiadis. Nel 1972 ancora Balanchine, in occasione del novantesimo dalla nascita di Stravinskij, al Festival stravinskiano organizzato dal New York City Ballet, cre\u00f2 una nuova coreografia delle Danses concertantes."}
{"id": "6681924", "revid": "15756", "url": "https://it.wikipedia.org/wiki?curid=6681924", "title": "Convento di San Bernardino (Trento)", "text": "Il convento di San Bernardino \u00e8 un complesso sacro e una chiesa adibiti al culto cattolico situati nel comune di Trento.\nStoria.\nLa primissima sede dell'ordine dei francescani in Trentino fu la Chiesa di Sant'Apollinare sin dal anno 1221 e in seguito il convento dedicato a San Francesco edificato nel 1240. Con il 22 aprile 1452 si ricevettero gli ordini per la costruzione di un altro convento dedicato a San Bernardino da Siena. Ci\u00f2 era reso possibile dall'atto mediante la confraternita dei Battuti donava agli Osservanti un terreno in prossimit\u00e0 della zona conosciuta anche come \"alle Ghiaie\" circa a 200 passi fuori dalla Porta della Santa Croce sulla parte sinistra del torrente Fersina. Andrea Pellipario da Trento nello medesimo mese di aprile scriveva nel suo testamento che lasciava una parte dei suoi beni per la costruzione del complesso. Papa Nicol\u00f2 V con il 17 giugno scrisse la bolla \"Sacrae religionis observantia\" dove in poche parole decise per l'approvazione della donazione da parte della confraternita dei Battuti e ai frati francescani la possibilit\u00e0 di costruire il convento religioso. Dopo alcuni lavori di consolidamento del Fersina per un totale di 40.000 fiorini eseguiti sotto l'ordine del vescovo Bernardo Clesio, il convento venne a trovarsi sull'altra sponda. Nonostante ci\u00f2 le violente inondazioni continuarono fino a che con il 1689 il convento fu quasi completamente distrutto. Si decise infine per una sua nuova ed ultima edificazione; fu scelta la zona anche conosciuta come \"torricella di Madruzzo\".\nGrazie all'offerta di 2.500 fiorini ad opera del Supremo Cancelliere di Corte Teodoro Enrico conte di Strattmann, fu possibile l'acquisto della torre quindi fu cos\u00ec possibile iniziare i lavori gi\u00e0 durante la primavera 1691. Con il 28 ottobre 1694 il vescovo Giorgio Sigismondo de Sinnersberg decise per l'introduzione del Santissimo Sacramento nel nuovo convento e cos\u00ec fu possibile trasferircici. Il nuovo edificio religioso fu consacrata il 13 aprile 1698 dal vescovo Giovanni Michele Spaur. La ben nota \"torricella Madruzzo\" fu riadattata per ospitare l'infermeria e grazie all'aiuto economico di Valentino Salvadori e dei fratelli Girolamo e Giacomo Maffei, fu iniziata la costruzione della biblioteca nel 1754.\nPer quanto riguarda lo studentato, fu costruito il primo piano nel 1897 e il secondo nel 1930. L'Impero austriaco alla fine del 1849 decise di tagliare in due la strada per la Valsugana con una conseguente spartizione del convento in due parti unite tra di loro solamente da un sottopassaggio. In seguito e precisamente attorno all'anno 1850 fu costruito il cimitero per i frati provinciali su terreno donato dalla famiglia Wolkenstein; questo fu ingrandito tra gli anni 1866/68 assieme alla costruzione del capitello del Crocifisso.\nNell'anno 1892 fu presa la decisione di dare una sistemata alla via dei Molini, oggi meglio conosciuta come via Grazioli, fu deciso di demolire la rampa di scale che da qui portava verso il \"portone dei carri\"; vennero quindi demoliti anche i capitelli della Via Crucis eretti e dipinti dall'artista Gresta di Ala nel 1718. Furono sostituiti con altri cinque lungo la seconda rampa dove l'artista Chiocchetti da Moena decise di dipingere i cinque misteri dolorosi di un Rosario. Fu eretta una gradinata che partiva da via Grazioli e che si introduceva direttamente alla rampa di accesso al convento nel 1894; allo stesso tempo fu anche spostata verso sinistra la croce lignea fatta costruire la prima volta il 3 agosto 1821, una seconda a novembre 1835 e ancora ricostruita in pietra in data 7 febbraio 1867. Giusto all'alba del 24 gennaio 1977 questa cadde e solo grazie a Remo Zilio che fu rifatta ma in granito e ricollocata al suo posto il 17 giugno 1978.\nIl Ministero della Difesa nel 1919 decise di erigere al di sopra della biblioteca un osservatorio meteorologico il quale rest\u00f2 attivo fino al 1996.\nUn primo progetto del 1914, che fu sospeso per l'inizio della prima guerra mondiale, successivamente ripreso nell'anno 1923, richiedeva un sottopassaggio pedonale tra via Venezia e via Giuseppe Grazioli da parte dei cittadini della zona denominata \"Le Cave\". I lavori iniziarono il 26 marzo dello stesso anno e quando fu terminato inizi\u00f2 ad essere soprannominato il \"passaggio di Belvedere - San Francesco\".\nNel 1926 per il ricordo del centenario francescano, il professor Camillo Bernardi decise di affrescare una facciata della chiesa, purtroppo andato ad oggi andato perduto. L'impresa Mascioni di Cuvio (VA) decise per la costruzione di un nuovo organo elettrico nel 1947 andando a sostituire quello precedente costruito nel 1883 da fra Epifanio Cadrobbi; verso la fine del 1973 la stessa ditta lo restaur\u00f2. L'ampliamento della biblioteca fu fatto grazie all'edificazione sul lato nord di un deposito di libri e a sud di una sala per le consultazioni nel 1964.\nDal dicembre 1967 il convento e la chiesa sono divenute sede parrocchiale; ci\u00f2 a comportato una serie di lavori per riadattare gli ambienti per la catechesi. La sala Morizzo in particolare venne ristrutturata durante l'estate del 1995 per le nuove esigenze, cos\u00ec come negli anni 1994/95 la \"casa rustica\" posta a nord-est del convento fu ristrutturata e quindi unita per il necessario ampliamento della biblioteca dovuto all'accorpamento delle biblioteche provenienti da altri conventi trentini. Il progetto fu inaugurato da parte del ministro generale, fra Hermann Schal\u00fcck, l'11 aprile 1996.\nNel 1968 venne inaugurata una nuova infermeria provinciale mentre la vecchia sede fu restaurata nello stesso anno e destinata a essere sede della \"Curia e delle Opere provinciali\". Altri lavori di restaurazione e di adeguamento alle norme civili europee sono stati eseguiti tra gli anni 2004/05 come ad esempio il rifacimento dei tetti, la cucina, un ascensore e il restauro della parte dove sar\u00e0 collocata la \"Pia Opera Fratini e Missioni\".\nDescrizione.\nIl convento dedicato a San Bernardino da Siena sorge lungo la via Giuseppe Grazioli esattamente su di una terrazza da dove si ha una vista privilegiata su Trento. La parte attuale fu costruita tra il 1690 e il 1694 a partire dalla villa del '500 nota anche come la \"Torresela\", in parziale sostituzione del precedente monastero edificato a sua volta nel 1452, ma fuori dalle mura della citt\u00e0 e lungo il torrente Fersina.\nAll'interno del convento stesso si trova la chiesa, orientata verso nord e che ha una facciata a due spioventi. Proprio in mezzo dell'edificio \u00e8 collocato un portale con un frontone triangolare a cui si affiancano due nicchie affrescate. Mentre la fiancata destra \u00e8 parte integrante del convento, la sinistra gode della presenza della sacrestia e di altri ambienti dove si presta il servizio religioso. Al suo interno si sviluppa su di un'unica navata dove si affacciano due piccole cappelle. Rialzato di tre scalini si trova il presbiterio ed \u00e8 limitato da una balaustra di laegno. Il campanile si trova tra la navata, il presbiterio e la sacrestia.\nA seguito della stipulazione di un contratto di comodato d\u2019uso, dal 2013, \u00e8 sede dell\u2019impresa sociale Kaire srl, che svolge in via principale attivit\u00e0 di catering\nBiblioteca.\nLa biblioteca all'interno del convento \u00e8 un ente che appartiene alla \"provincia tridentina di San Vigilio dei Frati Minori\" che ha come scopo la conservazione, la tutela e la valorizzazione del patrimonio letterario collezionato nei territori trentini dai confratelli. La sua esistenza viene notificata dalla presenza in alcuni manoscritti fin dal 1494. Essa raccoglie le biblioteche religiose di Arco, Borgo Valsugana, Pergine, Mezzolombardo, Cles, Cavalese e Rovereto con un patrimonio che conta circa 200.000 volumi, dove sono anche comprese circa 25.000 edizioni antiche precedenti il XIX secolo, tra i quali circa 300 incunaboli e 3.600 edizioni del Cinquecento.\nDi interesse storico \u00e8 la \"sala antica\", edificata verso la met\u00e0 del XVIII secolo."}
{"id": "6681925", "revid": "123528609", "url": "https://it.wikipedia.org/wiki?curid=6681925", "title": "Abbazia di Foigny", "text": "L'abbazia di Foigny \u00e8 un'antica abbazia cistercense situata \u00e0 la Bouteille (dipartimento dell'Aisne), oggi non pi\u00f9 esistente.\nStoria.\nSituata tra Origny e \u00c9tr\u00e9aupont, in una valle della Thi\u00e9rache, a nordest del dipartimento, fu fondata l'11 luglio 1121 da san Bernardo di Chiaravalle e Bartolomeo di Giura, vescovo di Laon.\nLa chiesa fu costruita sul modello dell'abbazia di Chiaravalle, fatto confermato dagli scavi effettuati nel 1959.\nL'abbazia fu prospera, non contando mai meno di cento monaci e duecento conversi che sfruttavano duemila ettari di propriet\u00e0 alle porte del laonese. Motore economico della Thi\u00e9rache, essa ha permesso, insieme alle altre abbazie del settore, di disboscare una terra coperta di foreste e di favorire l'installazione dei primi \"cense\". \nGrazie alle generose donazioni dei signori e del clero locale, furono eretti dai monaci numerosi mulini per il grano.\nRaoul I di Coucy (1149-1191) vi fu inumato nel luglio 1192.\nL'abbazia fu distrutta da un incendio nel 1542.\nA partire dal 1722 furono intrapresi grandi lavori. Il convento fu ricostruito nel 1736, ma i lavori si fermarono per mancanza di mezzi. Durante la rivoluzione francese l'abbazia fu saccheggiata e non rimasero che undici religiosi. Nel 1794 gli edifici dell'abbazia furono utilizzati come ospedale militare.\nOggi non rimane purtroppo nulla del suo glorioso passato. Alla fine del XIX secolo fu eretta una cappella sul luogo ov'era il coro dell'antica chiesa abbaziale e il luogo rimane ancor oggi un posto di grande tranquillit\u00e0 ove il ricordo dei monaci e conversi lavoratori sussiste ancora.\nEsiste inoltre ancora un mulino la cui parte pi\u00f9 antica risale al XII secolo: esso non ha mai cessato la sua attivit\u00e0 fino al 2000 e dal 1982 la corrente del fiume Thon permette la produzione di elettricit\u00e0.\nElenco degli abati di Foigny.\nAbati regolari.\n(Elenco incompleto).\nBibliografia.\n350-353, E. Repos libraire-\u00e9diteur, Paris, 1864 ."}
{"id": "6681931", "revid": "47767", "url": "https://it.wikipedia.org/wiki?curid=6681931", "title": "Virginia, martire romana", "text": ""}
{"id": "6681932", "revid": "22356", "url": "https://it.wikipedia.org/wiki?curid=6681932", "title": "Guaibasauridi", "text": ""}
{"id": "6681934", "revid": "93209211", "url": "https://it.wikipedia.org/wiki?curid=6681934", "title": "Montedoro (Palagianello)", "text": ""}
{"id": "6681938", "revid": "1573940", "url": "https://it.wikipedia.org/wiki?curid=6681938", "title": "Eulipoa wallacei", "text": " \nIl megapodio delle Molucche, megapodio di Wallace o maleo delle Molucche (Eulipoa wallacei ()) \u00e8 un uccello galliforme della famiglia Megapodiidae, endemico delle isole Molucche. \u00c8 l'unica specie nota del genere Eulipoa .\nDescrizione.\n\u00c8 un megapodio lungo circa 30\u00a0cm, con piumaggio prevalentemente bruno-grigiastro, ad eccezione delle penne copritrici che sono di colore rosso scuro con striature biancastre. Le parti inferiori sono bianco-grigiastre. Il becco \u00e8 grigiastro e le zampe, robuste, sono di colore verde oliva.\nBiologia.\nAl pari degli altri megapodidi questa specie non cova le proprie uova ma le seppellisce nel terreno, spesso in siti di nidificazione comuni, principalmente su spiagge sabbiose irradiate dal sole.\nDistribuzione e habitat.\nLa specie \u00e8 presente sulle isole di Buru, Seram, Haruku, Ambon, Bacan, Halmahera, Ternate e Misool (Indonesia).\nIl suo habitat tipico \u00e8 la foresta pluviale, dal livello del mare sino a 2.000\u00a0m di altitudine.\nConservazione.\nLa \"IUCN Red List\" classifica \"Eulipoa wallacei\" come specie vulnerabile."}
{"id": "6681939", "revid": "21880", "url": "https://it.wikipedia.org/wiki?curid=6681939", "title": "Eulipoa", "text": ""}
{"id": "6681943", "revid": "22356", "url": "https://it.wikipedia.org/wiki?curid=6681943", "title": "Acrodenta irerhi", "text": "Acrodenta irerhi \u00e8 un rettile estinto, appartenente ai captorinidi. Visse nel Permiano superiore (circa 260 - 155 milioni di anni fa) e i suoi resti fossili sono stati ritrovati in Marocco.\nDescrizione.\nTutto ci\u00f2 che si conosce di questo animale \u00e8 un frammento di mascella superiore, con tre file di denti conici. I denti erano lunghi e appuntiti, e differiscono da quelli di tutti gli altri captorinidi noti nel tipo di impianto della dentatura. Grazie al confronto dei fossili di \"Acrodenta\" con quelli di altri captorinidi meglio conosciuti, si suppone che \"Acrodenta\" fosse un captorinide di medie dimensioni, lungo forse 40-50 centimetri. \nClassificazione.\nDescritto per la prima volta nel 1976 da Dutuit, questo animale \u00e8 stato inizialmente classificato come un rettile rincocefalo a causa della convinzione che le rocce in cui erano stati ritrovati i fossili risalissero al Triassico. La mascella dentata, rinvenuta nella formazione Argana nella regione di Marrakesh-Tensift-El Haouz, in Marocco, a met\u00e0 strada tra le citt\u00e0 di Argana e Timezgadouine. Nella stessa zona sono stati ritrovati fossili postcranici attribuiti a captorinidi simili a \"Moradisaurus\". \"Acrodenta\", il cui nome significa \"denti alti\" (in riferimento alla dentatura acrodonte tipica dei rincocefali), \u00e8 considerato un membro dei captorinidi non particolarmente specializzato."}
{"id": "6681952", "revid": "122463650", "url": "https://it.wikipedia.org/wiki?curid=6681952", "title": "Walter Mixa", "text": "Biografia.\nMonsignor Walter Mixa \u00e8 nato a K\u00f6nigsh\u00fctte, oggi nota come Chorz\u00f3w, il 25 aprile 1941 in una famiglia di cultura tedesca. Dopo l'espulsione dall'Alta Slesia avvenuta nel 1945, la famiglia Mixa si \u00e8 stabilita a Heidenheim an der Brenz.\nFormazione e ministero sacerdotale.\nHa studiato al liceo scientifico di Heidenheim an der Brenz e poi nella scuola del monastero di Fockenfeld. Nel 1964 ha conseguito il diploma. Dal 1964 al 1970 ha studiato filosofia presso l'Universit\u00e0 di Dillingen an der Donau e presso l'Universit\u00e0 di Friburgo.\nIl 20 luglio 1969 \u00e8 stato ordinato diacono. Il 27 giugno 1970 \u00e8 stato ordinato presbitero nella chiesa di Dillingen an der Donau dal vescovo di Augusta Josef Stimpfleper. In seguito \u00e8 diventato assistente del professor Hermann Lais e docente di teologia dogmatica alla Facolt\u00e0 teologica cattolica dell'Universit\u00e0 di Augusta. Ha conseguito il dottorato con una tesi intitolata \"L'evoluzione della persona attraverso la fede, la speranza e l'amore dopo Martin Deutinger\". Contemporaneamente \u00e8 stato vicario parrocchiale a Weilach, vicino a Schrobenhausen, e insegnante di religione in diverse scuole.\nNel 1975 \u00e8 stato nominato parroco di Schrobenhausen e decano regionale per i decanati di Schrobenhausen, Neuburg sul Danubio e Oberpfaffenhofen. Dal 1983 \u00e8 stato anche a capo della formazione dei sacerdoti della diocesi di Augusta e membro della commissione per il secondo esame di servizio dei sacerdoti. \u00c8 stato anche membro del consiglio pastorale diocesano dal 1977 al 1993 e del consiglio presbiterale dal 1984 al 1993. Nel 1982 \u00e8 stato nominato consigliere spirituale del vescovo e nel 1984 cappellano di Sua Santit\u00e0. Per un breve periodo \u00e8 stato anche decano di Schrobenhausen. Monsignor Mixa \u00e8 membro onorario del Rotary Club di Schrobenhausen-Aichach.\nMinistero episcopale.\nIl 24 febbraio 1996 papa Giovanni Paolo II lo ha nominato vescovo di Eichst\u00e4tt. Ha ricevuto l'ordinazione episcopale il 23 marzo successivo dall'arcivescovo metropolita di Bamberga Karl Heinrich Braun, coconsacranti l'arcivescovo Giovanni Lajolo, nunzio apostolico nella Repubblica Federale Tedesca, e il vescovo di Augusta Viktor Josef Dammertz.\nIn seno alla Conferenza episcopale tedesca \u00e8 stato membro della III commissione per la pastorale, membro della sottocommissione per le questioni femminili, vicepresidente della V commissione per le questioni liturgiche e membro della XI commissione per il matrimonio e la famiglia.\nCome vescovo di Eichst\u00e4tt era \"ex officio\" gran cancelliere dell'Universit\u00e0 Cattolica di Eichst\u00e4tt-Ingolstadt e presidente del consiglio della fondazione dello stesso ateneo. Nel 1997 \u00e8 stato ammesso nell'Accademia europea delle scienze e delle arti. Nello stesso anno \u00e8 entrato anche nell'Ordine equestre del Santo Sepolcro di Gerusalemme ed \u00e8 diventato priore della provincia bavarese. Monsignor Mixa \u00e8 membro onorario delle associazioni studentesche cattoliche WKSt.V. Unitas Frankonia Eichst\u00e4tt e KAV Capitolina Rome. Nel 1998 ha istituito il Collegium Orientale come istituzione speciale della diocesi di Eichst\u00e4tt per conoscere meglio i riti orientali nella Chiesa cattolica e aumentare il numero di studenti all'Universit\u00e0 di Eichst\u00e4tt-Ingolstadt.\nIl 31 agosto 2000 papa Giovanni Paolo II lo ha nominato anche ordinario militare per la Germania. In occasione della Giornata mondiale della giovent\u00f9 2005 ha organizzato una settimana di lavoro della cappellania militare con pi\u00f9 di duecento soldati della Bundeswehr con ospiti delle forze armate di Argentina, Austria, Croazia, Ecuador, Francia, Gran Bretagna, Irlanda, Lituania, Paesi Bassi, Polonia, Svizzera, Slovacchia, Spagna, Stati Uniti d'America e Ungheria. In una funzione religiosa presso la basilica di San Giovanni a Berlino per il cinquantesimo anniversario della cappellania cattolica ha affermato che \"La chiesa \u00e8 il cappellano tra i soldati\".\nIl 16 luglio 2005 papa Benedetto XVI lo ha nominato vescovo di Augusta. Ha preso possesso della diocesi il 1\u00ba ottobre successivo.\nAccuse di maltrattamenti.\nA partire dalla fine di marzo del 2010 monsignor Mixa \u00e8 stato pi\u00f9 volte accusato di maltrattamenti su bambini. La \"S\u00fcddeutsche Zeitung\" ha riportato alcune dichiarazioni giurate secondo le quali monsignor Mixa aveva picchiato dei minori negli anni '70 e '80 quando era parroco di Schrobenhausen. Il governo dell'Alta Baviera ha quindi avviato un esame delle accuse. La diocesi di Augusta e lo stesso monsignor Mixa hanno respinto le accuse. Ha ricevuto il sostegno della diocesi e di diversi preti.\nSebastian Knott, procuratore speciale della fondazione dell'orfanotrofio di Schrobenhausen, il 16 aprile 2010 ha rivolto al prelato le stesse accuse. Lo stesso giorno monsignor Mixa ha dichiarato di \"non escludere di aver schiaffeggiato alcuni ragazzi 20 o 30 anni prima\". Tuttavia, ha continuato a respingere le accuse di aver sculacciato qualcuno. La Conferenza episcopale tedesca inizialmente ha difeso monsignor Mixa. Tuttavia, di l\u00ec a poco, gli ha consigliato di prendersi una pausa dal suo ufficio e di annunciarlo pubblicamente. Anche i politici di vari partiti hanno chiesto le sue dimissioni. Monsignor Mixa ha ammesso i suoi errori e di non essere stato in grado di escludere le punizioni corporali. A sua parziale discolpa molti hanno ricordato che le punizioni fisiche verso i giovani, specialmente con bambini difficili da istruire, erano usuali fino agli anni '80.\nIl 14 maggio 2010 Sebastian Knott ha presentato il rapporto finale delle sue indagini durante una conferenza stampa. Il 15 e il 16 maggio \"S\u00fcddeutsche Zeitung\" ha scritto: \"Il procuratore speciale Knott, che ha indagato per conto della fondazione sulle accuse rivolte da ex bambini vissuti l\u00ec negli anni '70 era venuto a conclusioni completamente diverse da monsignor Walter Mixa. Due suore e monsignor Mixa, allora parroco di Schrobenhausen, avevano ripetutamente usato violenza fisica contro i bambini della casa fino al 1980. L'elenco delle accuse era considerevole: pugni con il dito medio sporgente, schiaffi, colpi con il portachiavi, colpi con il battipanni, bastonate sulle natiche e frustate con la cintura dei pantaloni.\nAccuse di malversazione.\nDopo alcune indagini il giornale \"Augsburger Allgemeine\", la Donaukurier e la rivista politica \"Panorama\" hanno accusato monsignor Mixa di aver abusato delle finanze della \"Fondazione orfanotrofio cattolico\" di Schrobenhausen negli anni '90. Monsignor Mixa avrebbe infatti usato i fondi per acquistare opere d'arte - tra cui una presunta incisione di Giovanni Battista Piranesi \u2013 f\u00fcr die Pfarrei eingesetzt haben. - usate in parrocchia. Inoltre avrebbe comprato vino, regali per i sacerdoti novelli, tappeti per la chiesa, un anello vescovile d'oro. Gli \"incarichi finanziariamente poco chiari\" tra la Fondazione dell'orfanotrofio e la parrocchia sono stati tuttavia corretti, secondo la diocesi di Augusta, fino al 2000. Gi\u00e0 nel 1996, alcuni oggetti erano stati rilevati e pagati da monsignor Mixa quando si \u00e8 trasferito a Eichst\u00e4tt. Il procuratore speciale nominato dalla fondazione dell'orfanotrofio, l'avvocato Sebastian Knott, ha per\u00f2 affermato che il rimborso era incompleto in quanto mancavano tra i 10 000 e i 15 000 marchi.\nTransazioni in valuta estera.\nGi\u00e0 il 29 dicembre 2001 monsignor Mixa era stato coinvolto in una vicenda poco chiara. Durante un viaggio all'estero come ordinario militare, la dogana macedone ha scoperto all'Aeroporto Internazionale di Skopje nel suo bagaglio una somma di circa 400 000 marchi. Secondo monsignor Mixa, i soldi provenivano dal fratello di ufficiale macedone che gli aveva chiesto di depositarlo in Germania su una banca della Chiesa. Monsignor Mixa ha affermato di aver dichiarato il denaro che portava nel bagaglio a mano solo su richiesta dei funzionari doganali. Il reato di cambio \u00e8 stato risolto con mezzi diplomatici.\nDimissioni.\nDopo diverse settimane di continui attacchi da parte dei media il 21 aprile 2010 monsignor Mixa ha presentato le sue dimissioni a papa Benedetto XVI \"al fine di scongiurare ulteriori danni alla Chiesa e per consentirle un nuovo inizio\". Il suo consigliere Dirk Hermann Voss, criticato per la sua intervista a \"Panorama\" dell'aprile del 2010, \u00e8 stato licenziato dall'incarico di consulente multimediale di monsignor Mixa. Tre giorni dopo aver presentato le dimissioni, monsignor Mixa ha inviato una seconda lettera al papa in cui le revocava. L'8 maggio, il giorno dopo l'annuncio delle indagini preliminari del pubblico ministero di Ingolstadt su abusi sessuali contro monsignor Mixa, papa Benedetto XVI le ha accettate. In seguito l'indagine \u00e8 stata archiviata per mancanza di prove. Il comunicato delle dimissioni faceva riferimento a un paragrafo del Codice di diritto canonico che prevede il ritiro di un vescovo a causa di malattia o di \"altri motivi gravi\". Il collegio dei consultori della diocesi di Augusta ha quindi eletto amministratore diocesano il vescovo ausiliare Josef Gr\u00fcnwald. La celebrazione per il 40\u00ba anniversario di sacerdozio di monsignor Mixa che si sarebbe dovuta tenere il 18 luglio 2010 nella cattedrale di Augusta \u00e8 stata annullata per ordine del cardinale Giovanni Battista Re, prefetto della Congregazione per i vescovi. La richiesta presentata da monsignor Mixa, di celebrare il suo anniversario di sacerdozio nel santuario di Opfenbach \u00e8 stata respinta.\nL'8 luglio 2010 il papa ha nominato monsignor Konrad Zdarsa nuovo vescovo della diocesi di Augusta.\nMonsignor Walter Mixa oggi vive nel distretto Gunzenheim di Kaisheim.\nPolemiche dopo le dimissioni.\nIl 20 maggio 2010 alcuni sacerdoti e laici della diocesi di Augusta hanno pubblicato su Internet un documento su monsignor Mixa, la cosiddetta \"Dichiarazione di Pentecoste\". Esso, il 30 giugno successivo, risultava firmato da 4132 persone, circa 800 persone avevano firmato gi\u00e0 il primo giorno. Esso era composto da venti paragrafi, tre dei quali dedicati specificamente a monsignor Mixa: \"Guardando indietro, chiediamo come sia potuto accadere che il dott. Walter Mixa sia diventato, nonostante gli avvertimenti di molti vescovi, responsabile della diocesi di Augusta e in precedenza vescovo di Eichst\u00e4tt. Chiediamo anche quali fattori sistemici abbiano contribuito alla sua capacit\u00e0 di assumere incarichi in un modo che ora lascia molte ferite e una profonda spaccatura nella diocesi. Le decisioni prese nel mandato del vescovo Mixa devono essere messe in discussione e corrette se necessario\".\nGerhard Decker, l'avvocato di monsignor Mixa, ha criticato aspramente diocesi di Augusta, perch\u00e9 aveva ingiustificatamente trasmesso alla Santa Sede e reso pubbliche le accuse di abusi sessuali rivolte a monsignor Mixa. Inoltre, lo stesso vescovo si \u00e8 rivolto per lettera direttamente alla diocesi di Augusta. La lettera, in cui evidentemente affermava la sua innocenza \u00e8 stata letta in seno alla conferenza dei decani e, come si diceva, \u00e8 stata accolta con grande moderazione. Il 12 giugno 2010 monsignor Mixa \u00e8 tornato nei suoi uffici ad Augusta. La diocesi gli ha per\u00f2 imposto un termine per lasciare definitivamente la sua residenza.\nA met\u00e0 giugno del 2010 monsignor Mixa ha annunciato che nel mese successivo sarebbe stato ricevuto in udienza da papa Benedetto XVI per un colloquio personale. L'arcivescovo di Monaco e Frisinga Reinhard Marx ha criticato in pubblico monsignor Mixa per il comportamento tenuto dopo le sue dimissioni.\nIl 23 giugno 2010 monsignor Mixa ha lasciato definitivamente la diocesi e ha ritirato l'accusa di essere stato costretto a dimettersi da intrighi ecclesiastici. Da allora non ha pi\u00f9 messo in discussione le sue dimissioni. Lo stesso giorno, la diocesi di Augusta ha pubblicato una sua lettera in cui chiedeva perdono alle vittime delle sue azioni.\nIl 21 marzo 2012 papa Benedetto XVI lo ha nominato membro del Pontificio consiglio della pastorale per gli operatori sanitari, un dicastero soppresso il 1\u00ba gennaio del 2017.\nOpinioni.\nBundeswehr.\nMonsignor Mixa ha ripetutamente criticato la missione nella Repubblica Democratica del Congo della Bundeswehr \"perch\u00e9 lo scopo politico e l'interesse specifico della missione non sono evidenti\". Ha proposto di realizzare un memoriale per soldati tedeschi uccisi in combattimento. Questo \"luogo di memoria pubblica e privata\" dovrebbe aiutare le persone e la societ\u00e0 a gestire le esperienze di perdita.\nShoah e Israele.\nIl 25 febbraio 2009, poco dopo che il vescovo della Fraternit\u00e0 sacerdotale San Pio X Richard Williamson aveva esposto le sue tesi negazioniste, monsignor Mixa ha definito il genocidio degli ebrei in Europa durante la seconda guerra mondiale \"un crimine terribile contro sei milioni di altri esseri umani\" e ha contrapposto i \"nove milioni di aborti degli anni precedenti il 1976 solo in Germania\". Di conseguenza, ci sono state critiche, soprattutto da parte di alcune organizzazioni ebraiche tedesche.\nNel marzo del 2007, in occasione della visita del Consiglio permanente delle Conferenza episcopale tedesca in Israele ha parlato di una \"situazione simile a un ghetto\" nei territori palestinesi occupati da Israele che secondo lui \u00e8 \"quasi razzista\". Questo paragone ha scatenato indignazione in Germania e in Israele.\nPolitica familiare.\nNel febbraio del 2007 monsignor Mixa ha criticato i piani dell'allora ministro della famiglia Ursula von der Leyen e ha scatenato una polemica. Egli ha definito uno \"scandalo socio-politico\" la pianificazione da parte del Ministero per gli affari familiari di tagliare altre prestazioni familiari per finanziare nuove strutture per l'infanzia. \"La politica della famiglia della signora von der Leyen non serve in primo luogo l'interesse superiore del bambino o il rafforzamento della famiglia, ma si rivolge principalmente a giovani donne da reclutare nella manodopera di riserva per l'industria\", ha detto in pubblico durante il consiglio di amministrazione della Federazione delle Famiglie dei cattoliche della sua diocesi. Ha anche dichiarato che secondo lui i modelli di pensiero del Ministero degli affari familiari \"ricordavano in modo oppressivo l'ideologia statalista nella cura esterna dei bambini nella defunta Repubblica Democratica Tedesca\". Secondo lui inoltre chiunque usi i finanziamenti statali per attirare le madri a dare ai loro figli all'assistenza statale poco dopo la nascita \"abbassa la donna a una macchina delle nascite\".\nNell'ottobre del 2008, ha definito la proposta di aumento dei sussidi per i figli di dieci euro al mese come un \"insultare e ignorare grossolanamente le prestazioni delle famiglie per la nostra societ\u00e0\", considerando la cifra inadeguata.\nAteismo.\nNella sua omelia per la Pasqua del 2009 monsignor Mixa si \u00e8 rivoltato contro le tendenze atee all'interno della societ\u00e0 e ha definito \"inferno sulla terra\" una societ\u00e0 senza Dio. Questa tesi era secondo lui confermata dall'ateismo di molti regimi totalitari, come il nazismo e il comunismo, che con i loro campi di prigionia, le loro polizie segrete e i loro omicidi di massa hanno dimostrato la disumanit\u00e0 dell'ateismo. Secondo lui, allo stesso modo, al giorno d'oggi, gli esseri umani sarebbero sfruttati economicamente e moralmente da comportamenti senza Dio\".\nAbusi sessuali.\nIn connessione con i numerosi casi di abusi nelle istituzioni cattoliche che sono diventati noti nel 2010, nel febbraio di quell'anno monsignor Mixa ha affermato che la \"rivoluzione sessuale degli anni '60 e '70 nel corso della quale alcuni hanno proposto anche la legalizzazione dei contatti sessuali tra adulti e minori, non \u00e8 certamente innocente\".\nGenealogia episcopale.\nLa genealogia episcopale \u00e8:"}
{"id": "6681955", "revid": "201394", "url": "https://it.wikipedia.org/wiki?curid=6681955", "title": "Mucchio Extra", "text": ""}
{"id": "6681957", "revid": "327773", "url": "https://it.wikipedia.org/wiki?curid=6681957", "title": "134P/Kowal-V\u00e1vrov\u00e1", "text": "134P/Kowal-V\u00e1vrov\u00e1 \u00e8 una cometa periodica appartenente alla famiglia delle comete gioviane.\nL'orbita della cometa ha una MOID col pianeta Saturno relativamente piccola, il 16 dicembre 2118 i due corpi celesti passeranno a una distanza di 0,635 U.A..\nScoperta.\nLa cometa \u00e8 stata scoperta l'8 maggio 1983 dall'astronomo statunitense Charles Thomas Kowal, una settimana dopo l'annuncio della scoperta viene annunciato che lo stesso oggetto era stato scoperto il 14 maggio 1983 come asteroide dall'astronoma ceca Zde\u0148ka V\u00e1vrov\u00e1, dopo quasi un mese, riguardando immagini prese il 31 maggio 1983 si scopre che in effetti l'asteroide mostrava gi\u00e0 evidenze di essere una cometa ma di questo fatto non ci si era accorti all'epoca in cui erano state riprese le immagini, dopo altre due settimane era chiaro che si trattava di una cometa periodica a breve periodo appartenente alla famiglia delle comete gioviane."}
{"id": "6681959", "revid": "1573940", "url": "https://it.wikipedia.org/wiki?curid=6681959", "title": "Aromobates", "text": "Aromobates \u00e8 un genere di anfibi anuri, appartenente alla famiglia Aromobatidae.\nEtimologia.\nIl nome generico \u00e8 composto dai termini greci \"aroma\" (odore) e \"bates\" (camminatore). La seconda parte del nome \u00e8 descrittiva anche di altri generi della famiglia Dendrobatidae e viene usata qui per questo, sebbene la specie tipo, fortemente maleodorante, anche se in certe circostante si adatta a camminare, sia primariamente acquatica.\nDistribuzione e habitat.\nLe specie del genere si possono trovare sulla Cordill\u00e8re de M\u00e9rida in Venezuela e sulla Cordigliera Orientale in Colombia.\nTassonomia.\nComprende 18 specie:\nCollegamenti esterni.\n\"Aromobates\" su amphibiaweb.org"}
{"id": "6681981", "revid": "1543377", "url": "https://it.wikipedia.org/wiki?curid=6681981", "title": "Change the Game", "text": "Change the Game \u00e8 il secondo singolo estratto da \"\", quinto album del rapper statunitense Jay-Z. Pubblicato il 9 gennaio del 2001 da Def Jam e Roc-A-Fella, \u00e8 prodotto da Rick Rock e vede la collaborazione di Beanie Sigel, Memphis Bleek &amp; Static Major. Il lato B del singolo \u00e8 \"You, Me, Him and Her\" prodotto da Bink! con la partecipazione di Amil, Beanie Sigel e Memphis Bleek.\nIl singolo entra nella Hot 100, ma non scala le classifiche statunitensi."}
{"id": "6681982", "revid": "1543377", "url": "https://it.wikipedia.org/wiki?curid=6681982", "title": "Fran\u00e7oise Hardy (album)", "text": "Fran\u00e7oise Hardy \u00e8 un album discografico della cantautrice francese Fran\u00e7oise Hardy, pubblicato nel settembre del 1963 dalla Vogue e successivamente distribuito dalla Jolly con il titolo \"Fran\u00e7oise Hardy canta per voi in italiano\".\nLa raccolta comprende brani pubblicati dall'autrice francese nei due suoi album pubblicati in Francia \"Tous les gar\u00e7ons et les filles\" del 1962 e \"Le Premier Bonheur du jour\" del 1963; tutti i testi sono stati tradotti dal paroliere Vito Pallavicini.\nL'LP fu prodotto dopo il successo del brano \"Quelli della mia et\u00e0\", che sar\u00e0 il disco pi\u00f9 venduto in Italia del 1963, pubblicato nel febbraio dello stesso anno nel singolo \"Ci sto/Quelli della mia et\u00e0\" e con la contemporanea uscita del singolo \"L'et\u00e0 dell'amore/\u00c8 all'amore che penso\""}
{"id": "6681985", "revid": "944090", "url": "https://it.wikipedia.org/wiki?curid=6681985", "title": "Margherita Orlando", "text": ""}
{"id": "6681987", "revid": "8660", "url": "https://it.wikipedia.org/wiki?curid=6681987", "title": "Brendan Langley", "text": "Biografia.\nCarriera professionistica.\nLangley al college gioc\u00f2 a football all'Universit\u00e0 della Georgia nel 2013 e alla Lamar University dal 2015 al 2016. Fu scelto nel corso del terzo giro (101\u00ba assoluto) nel Draft NFL 2017 dai Denver Broncos. Debutt\u00f2 come professionista subentrando nella gara del primo turno contro i Los Angeles Chargers senza fare registrare alcuna statistica.\nFu svincolato dai Broncos prima dell'inizio della stagione 2019."}
{"id": "6681991", "revid": "889336", "url": "https://it.wikipedia.org/wiki?curid=6681991", "title": "C\u00e9sar Ramos Palazuelos", "text": "Carriera.\nIn ambito nazionale, raggiunge la massima serie nel 2011, facendo in questo anno il suo esordio in una gara di Liga MX. Tre anni dopo, con decorrenza dal 1\u00ba gennaio 2014, viene nominato arbitro internazionale.\nFa il suo esordio in una gara tra nazionali maggiori in occasione di una gara tra e , valida per la qualificazione alla CONCACAF Gold Cup.\nNel 2015 \u00e8 chiamato dalla FIFA a dirigere al campionato mondiale under 20 in Nuova Zelanda, dove arriva a dirigere un quarto di finale (dopo aver diretto due gare della fase a gironi).\nNel 2016 arriva a dirigere una semifinale di CONCACAF Champions League, mentre l'anno dopo, per l'edizione successiva, \u00e8 designato per la finale di ritorno.\nSempre nel 2016 altra esperienza FIFA per il fischietto messicano \u00e8 rappresentata dalla partecipazione al torneo di calcio delle Olimpiadi, qui dirige due gare della fase a gironi.\nNel 2017 \u00e8 ancora una volta selezionato dalla FIFA per un'altra edizione del campionato mondiale under 20 in questa occasione disputatasi in Corea del Sud. Qui arriva a dirigere la finale per il terzo posto.\nNel dicembre 2017 prende parte anche alla Coppa del mondo per club FIFA 2017, dove ottiene la direzione della finale, tra gli spagnoli del Real Madrid CF e i brasiliani del Gremio.\nIl 29 marzo 2018 viene selezionato ufficialmente dalla FIFA per i mondiali di Russia 2018.\nIn Russia dirige due gare della fase a gironi, ed un ottavo di finale, quest'ultimo tra Uruguay e Portogallo."}
{"id": "6681992", "revid": "86599", "url": "https://it.wikipedia.org/wiki?curid=6681992", "title": "Famiglia delle comete della fascia principale", "text": "Le comete della fascia principale sono un gruppo di comete di cui non \u00e8 ancora ben chiara l'origine e la reale natura nonch\u00e9 l'eventuale collegamento con la molto pi\u00f9 numerosa famiglia delle comete gioviane.\nUna cometa della fascia principale \u00e8 un corpo celeste che presenta o che ha presentato almeno in parte e almeno temporaneamente caratteristiche simili a quelle presentate dalle comete. Per gran parte della loro orbita hanno un aspetto simile a quello degli asteroidi della Fascia principale, per la restante parte della loro orbita, in genere attorno al perielio ma non necessariamente, assumono l'aspetto di comete.\nUna delle loro caratteristiche \u00e8 di avere l'orbita compresa interamente o per la maggior parte dentro la fascia principale degli asteroidi, al contrario della Famiglia di comete quasi-Hilda, un altro gruppo di comete ugualmente correlato con la famiglia delle comete gioviane, che orbitano nella parte esterna della fascia principale arrivando all'afelio fino all'orbita del pianeta Giove.\n\u00c8 da notare che la relativamente recente scoperta dei primi oggetti di questa nuova classe di oggetti celesti, avvenuta circa una trentina di anni fa, non ha ancora permesso di definire criteri univoci per l'appartenenza o meno di un oggetto a questa classe; la stessa cosa succede con la nomenclatura e relative sigle. Anche l'attribuzione o meno di oggetti a questa classe dipende dai criteri usati, criteri che variano da un ricercatore o team ad un altro. Alcune comete di questa famiglia erano, ed in alcune pubblicazioni sono ancora, attribuite a una famiglia di comete denominata Famiglia di Encke o Famiglia delle comete tipo Encke; queste comete sono comprese in uno dei due sottogruppi della famiglia delle comete della fascia principale.\nDenominazioni e suddivisione in sottogruppi.\nLa definizione \"comete della fascia principale\" deriva da una classificazione basata sulle caratteristiche delle loro orbite e sulla presenza di un'ampia fenomenologia tipica o simile a quella usualmente manifestata dalle comete: questa definizione non implica che questi oggetti siano comete vere e proprie, o che il materiale dello strato esterno sia stato eiettato dalla sublimazione di sostanze volatili come avviene nei nuclei cometari.\nLe comete della fascia principale, in inglese Main-Belt Comet (MBC), sono comete periodiche simili alle comete che compongono la famiglia delle comete gioviane (JFC), ma diverse da quest'ultime per varie caratteristiche. Le comete della fascia principale, sebbene ne siano attualmente conosciute poco pi\u00f9 di una dozzina, sono gi\u00e0 suddivise in due gruppi: le comete della fascia asteroidale, in inglese Asteroidal Belt Comets (ABC) vere e proprie e gli asteroidi collisionati o asteroidi entrati in collisione (non esiste ancora in italiano un nome o un'espressione che definisca specificatamente questo nuovo tipo di oggetti), in inglese Collisioned Asteroids (CA); questa divisione si rende necessaria a causa dell'origine specifica e delle caratteristiche mostrate dai membri dei due gruppi. \nUna denominazione che comprende entrambi i tipi di oggetti (vere comete e asteroidi) \u00e8 oggetti attivi della fascia principale (in inglese \"active main belt objects\", AMBO): in italiano non \u00e8 ancora emersa una denominazione dominante per cui sono generalmente usate varie espressioni, generando spesso confusione nei lettori; il tempo e l'uso determineranno quale delle espressioni prender\u00e0 piede nella lingua italiana.\nOrbite.\nA differenza delle comete che percorrono parte della loro orbita a distanze dal Sole maggiori di quella del pianeta Giove, le comete della fascia principale degli asteroidi percorrono orbite quasi circolari all'interno della fascia, indistinguibili da quelle degli asteroidi che la costituiscono. Le prime tre comete della fascia principale scoperte hanno tutta la loro orbita compresa nella parte esterna della fascia principale degli asteroidi.\nLe comete della fascia principale si distinguono dalle comete di corto periodo, per la maggior parte appartenenti alla famiglia delle comete gioviane, per avere semiassi maggiori pi\u00f9 piccoli di quello di Giove, per la minore eccentricit\u00e0 e per le inclinazioni simili a quelle degli asteroidi della fascia. \nUna parte di queste comete sono state associate a famiglie asteroidali quali la famiglia di asteroidi Themis, la famiglia di asteroidi di Flora e la famiglia di asteroidi Lixiaohua.&lt;br&gt;\nCirca due terzi dei membri di questa famiglia ha un semiasse maggiore compreso tra 2,928 e 3,196\u00a0UA, un parametro di Tisserand compreso tra 3,098 e 3,228, un'eccentricit\u00e0 compresa tra 0,042 e 0,273, una distanza perielica compresa tra 2,204 e 2,877\u00a0UA e una distanza afelica tra 3,129 e 3,966\u00a0UA.\nOrigine.\nPoich\u00e9 non sono noti fenomeni che possano modificare le orbite delle comete, corpi celesti formatisi nel Sistema solare esterno, in orbite a bassa eccentricit\u00e0 tipiche di quelle degli asteroidi della Fascia principale, si ipotizza che diversamente dalle altre comete le comete della Fascia principale siano semplicemente degli asteroidi composti parzialmente di sostanze volatili come l'acqua che si sono formati in una zona del Sistema solare interno prossima a quella da loro attualmente occupata e che anche molti altri asteroidi possano avere la stessa composizione.\nAttivit\u00e0.\nLa maggior parte delle comete della fascia principale hanno mostrato una o pi\u00f9 volte durante periodi pi\u00f9 o meno lunghi emissioni di materiali, per la maggior parte polveri, simili a quelle prodotte dalle comete; generalmente mostrano un'attivit\u00e0 cometaria solo in una parte della loro orbita, in particolare quella attorno al perielio. \nL'attivit\u00e0 della cometa 133P/Elst-Pizarro \u00e8 ricorrente, essendo stata osservata a ciascuno dei tre ultimi perieli. L'attivit\u00e0 persiste durante uno o pi\u00f9 mesi ogni 5-6 anni, durata della sua orbita. Si ritiene che la sua attivit\u00e0 sia alimentata da ghiaccio messo allo scoperto da piccoli impatti avvenuti negli ultimi 100-1.000 anni. Questi impatti avrebbero portato allo scoperto tasche di materiali volatili situate appena sotto la superficie della cometa, esponendo cos\u00ec tale materiale all'azione della radiazione solare.\nAl momento della scoperta nel gennaio 2010 P/2010 A2 LINEAR ha ricevuto una designazione cometaria e fu considerata una cometa della fascia principale; ora si ritiene che l'attivit\u00e0 di emissione che ha dimostrato sia stata provocata dalla sua collisione con un altro asteroide.\nLe osservazioni di 596 Scheila invece hanno mostrato che grandi quantit\u00e0 di polvere sono state scagliate nello spazio dall'impatto con un asteroide di circa 35 metri di diametro.\nComposizione.\nSi \u00e8 ipotizzato che le comete della Fascia principale possano essere state la fonte di provenienza dell'acqua della Terra poich\u00e9 il rapporto deuterio-idrogeno dell'acqua degli oceani terrestri \u00e8 troppo basso perch\u00e9 la fonte principale siano state le comete classiche.\nMembri.\nI membri delle due sottoclassi finora scoperti sono:"}
{"id": "6681994", "revid": "585241", "url": "https://it.wikipedia.org/wiki?curid=6681994", "title": "C\u00e9sar Ramos", "text": ""}
{"id": "6681996", "revid": "585241", "url": "https://it.wikipedia.org/wiki?curid=6681996", "title": "Cesar Ramos", "text": ""}
{"id": "6682000", "revid": "585241", "url": "https://it.wikipedia.org/wiki?curid=6682000", "title": "Comete della fascia principale", "text": ""}
{"id": "6682002", "revid": "96758", "url": "https://it.wikipedia.org/wiki?curid=6682002", "title": "Heorhij Bu\u0161\u010dan", "text": "Carriera.\nClub.\nCresciuto calcisticamente nel vivaio del , viene acquisito dalla . Dopo alcuni anni trascorsi tra giovanili e seconda squadra, esordisce con i \"Biancoblu\" il 20 agosto 2017 in occasione della partita di campionato giocata in casa contro lo e vinta per 4-1.\nIl 24 novembre 2021 gioca la sua partita numero 100 con la maglia della Dinamo Kiev.\nNazionale.\nDopo aver fatto la trafila in tutte le nazionali giovanili, nel 2020 ottiene la sua prima convocazione in nazionale maggiore, senza tuttavia esordire. Debutta il 7 ottobre giocando da titolare l'amichevole persa 7-1 contro la .\nStatistiche.\nPresenze e reti nei club.\n\"Statistiche aggiornate al 21 febbraio 2022.\""}
{"id": "6682003", "revid": "585241", "url": "https://it.wikipedia.org/wiki?curid=6682003", "title": "C\u00e9sar Arturo Ramos", "text": ""}
{"id": "6682004", "revid": "585241", "url": "https://it.wikipedia.org/wiki?curid=6682004", "title": "C\u00e9sar Arturo Ramos Palazuelos", "text": ""}
{"id": "6682011", "revid": "3831", "url": "https://it.wikipedia.org/wiki?curid=6682011", "title": "Ordine al Merito Aeronautico (Repubblica Dominicana)", "text": ""}
{"id": "6682012", "revid": "339392", "url": "https://it.wikipedia.org/wiki?curid=6682012", "title": "Fran\u00e7oise Hardy canta per voi in italiano", "text": ""}
{"id": "6682013", "revid": "1005847", "url": "https://it.wikipedia.org/wiki?curid=6682013", "title": "Elezioni generali a Cuba del 1948", "text": "Le elezioni generali a Cuba del 1948 si tennero il 1\u00ba giugno. Carlos Pr\u00edo Socarr\u00e1s vinse le elezioni presidenziali con l'Alleanza \nAutentico-Repubblicana, ed il Partito Autentico ottenne la maggioranza relativa dei seggi nella Camera dei Rappresentanti, 29 su 70, e la maggioranza assoluta dei seggi al Senato, 36 seggi su 54. L'affluenza fu del 78,7%. Si tratt\u00f2 delle ultime elezioni presidenziali libere e dirette a Cuba."}
{"id": "6682040", "revid": "3831", "url": "https://it.wikipedia.org/wiki?curid=6682040", "title": "Ordine al Merito Navale (Repubblica Dominicana)", "text": ""}
{"id": "6682041", "revid": "3831", "url": "https://it.wikipedia.org/wiki?curid=6682041", "title": "Ordine al Merito Navale &quot;Ammiraglio Padilla&quot;", "text": ""}
{"id": "6682044", "revid": "3831", "url": "https://it.wikipedia.org/wiki?curid=6682044", "title": "Ordine al Merito Militare &quot;Jos\u00e9 Mar\u00eda C\u00f3rdova&quot;", "text": ""}
{"id": "6682045", "revid": "287204", "url": "https://it.wikipedia.org/wiki?curid=6682045", "title": "Disoccupati organizzati", "text": "I disoccupati organizzati, furono un'organizzazione di lotta e di protesta popolare, nata a Napoli verso la met\u00e0 degli anni '70 del secolo XX.\nStoria.\nLa loro formazione fu un caso di \"aggregazione spontanea\" e non di rivolta sociale, stimolato dalle problematiche di esclusione sociale e di disoccupazione, a quei tempi piuttosto unico nel complesso panorama sociale italiano, che prosegui' negli anni con esisti alterni\nNascita e sviluppo.\nSull'onda dei movimenti di protesta, che in Italia si svilupparono dopo il Sessantotto, a Napoli, citt\u00e0 interessata da una cronica situazione di elevato numero di persone disoccupate, e di lavoro nero, precario e spesso minorile, non tutelate da alcuna struttura pubblica o organizzazione politica nel 1975, venne a formarsi nel vicolo Cinquesanti, del quartiere San Lorenzo un comitato definitosi dei \"disoccupati organizzati\", nato dall'iniziativa di militanti del Partito Comunista d'Italia\nIl movimento nel giro di pochi mesi si sviluppa nel sottoproletariato napoletano, nei quartieri della citt\u00e0, iniziando forme organizzate di proteste con cortei manifestazioni che bloccano le vie cittadine, stilando liste di disoccupati in cerca di lavoro, raggiungendo un numero tale di dover essere considerati una controparte nelle discussioni istituzionali sul mercato del lavoro nella regione campana. Tra gli obiettivi della loro azione vi era il controllo delle liste di collocamento di cui si occupava il comune e la gestione dell'ECA (Ente Comunale Assistenza).\nTra i dirigenti del movimento, alcuni raggiungono posizioni di leader come Mimmo Pinto che sar\u00e0 eletto deputato al parlamento nelle liste di Democrazia Proletaria e Peppe Morrone, quest'ultimo ottenne di parlare in Piazza Plebiscito 12 dicembre 1975, alla manifestazione organizzata dai sindacati unitari, per non essendo iscritto al sindacato, manifestazione a cui il sindacati aveva inizialmente cercato di impedire l'ingresso nella piazza ai disoccupati e poi negato l'accesso sul palco a Pinto.\nDeclino.\nIl movimento declin\u00f2 verso la fine le 1977, con un continuo rinnovo di leader, che rimpiazzavano i precedenti che venivano assunti da enti pubblici come il comune , seguendo in parte l'onda del riflusso che stava indebolendo tutti i movimenti di protesta nati in quegli anni nella societ\u00e0 italiana, e in parte a causa del divenir meno della spinta idealista di impegno da cui era nato. \nRicordando il periodo Fabrizia Ramondino ha scritto: \u00ab\"Sono stati anni molto positivi, non c' era quartiere che non avesse il comitato e i disoccupati, donne e uomini, ne presero la guida a dispetto dei partiti della sinistra. Purtroppo dopo il ' 77 il clientelismo divenne pi\u00f9 forte della solidariet\u00e0\"\u00bb.\nRisultati conseguiti.\nLa loro azione contribui' a mettere in luce meccanismi nascosti, del mercato del lavoro, a ottenere un sussidio di disoccupazione e 700 posti di lavoro per il restauro dei monumenti. Viceversa non riesce un dialogo collaborativo con i sindacati, che, sempre diffidenti verso questo movimento, non forniranno loro l'appoggio desiderato, fino ad arrivare due anni dopo, ad uno scontro aperto."}
{"id": "6682046", "revid": "72396", "url": "https://it.wikipedia.org/wiki?curid=6682046", "title": "Istituto di moda Burgo", "text": "L'Istituto di moda Burgo \u00e8 una scuola privata di moda, con la sede principale a Milano, una sede secondaria a Roma e sedi in numerosi paesi esteri.\nLa scuola \u00e8 stata fondata nel 1961 dall'imprenditore milanese Fernando Burgo e dispone di un centro studi nell'ambito della moda."}
{"id": "6682047", "revid": "599013", "url": "https://it.wikipedia.org/wiki?curid=6682047", "title": "Jurij Macura", "text": ""}
{"id": "6682048", "revid": "599013", "url": "https://it.wikipedia.org/wiki?curid=6682048", "title": "Isaiah McKenzie", "text": "Carriera professionistica.\nDenver Broncos.\nMcKenzie al college gioc\u00f2 a football all'Universit\u00e0 della Georgia dal 2013 al 2016. Fu scelto nel corso del quinto giro (172\u00ba assoluto) nel Draft NFL 2017 dai Denver Broncos. Debutt\u00f2 come professionista subentrando nella gara del primo turno contro i Los Angeles Chargers senza fare registrare alcuna ricezione. Il primo passaggio lo ricevette due settimane dopo contro i Buffalo Bills.\nBuffalo Bills.\nNel 2018 McKenzie firm\u00f2 con i Buffalo Bills."}
{"id": "6682049", "revid": "92723", "url": "https://it.wikipedia.org/wiki?curid=6682049", "title": "Margita Figuli", "text": "Biografia.\nNacque in una famiglia contadina. Inizi\u00f2 gli studi ginnasiali a Doln\u00fd Kub\u00edn, ma si diplom\u00f2 all'istituto commerciale di Bansk\u00e1 Bystrica (1924 \u2013 1928). Avrebbe voluto proseguire gli studi, ma il suo tentativo di ottenere una borsa di studio per studiare pittura a Praga non ebbe successo. Lavor\u00f2 come corrispondente inglese alla \"Tatra banka\" di Bratislava fino al 1941, successivamente si dedic\u00f2 esclusivamente all'attivit\u00e0 letteraria. Studi\u00f2 anche pianoforte al Conservatorio.\nAttivit\u00e0.\nMargita Figuli \u00e8 un esponente del naturalismo slovacco e si dedic\u00f2 a novelle e romanzi. Inizi\u00f2 a pubblicare nel 1930 sul giornale \"Slovensk\u00e1 nede\u013ea\" e sugli almanacchi della \"Tatra banka\", in seguito anche sui giornali \"El\u00e1n\", \"Slovensk\u00e9 poh\u013eady\", \"\u017divena\" e altri ancora. Nelle sue prime opere dominano i temi degli ambienti sociali, geografici e comunitari delle periferie, successivamente sviluppa anche le tematiche sentimentali, della compassione sociale e dei problemi comunitari dell'attualit\u00e0. Rielabor\u00f2 elementi derivanti da leggende, miti e favole. Oltre alla propria produzione, sporadicamente si dedic\u00f2 alla traduzione di opere dal ceco, fra cui libri di Karel \u010capek e di Karel Jarom\u00edr Erben."}
{"id": "6682053", "revid": "933835", "url": "https://it.wikipedia.org/wiki?curid=6682053", "title": "Ministri presidenti della Renania Settentrionale-Vestfalia", "text": "Il Ministro presidente della Renania Settentrionale-Vestfalia (in lingua tedesca Nordrhein-Westfalen Ministerpr\u00e4sident) \u00e8 il capo di un governo regionale tedesco."}
{"id": "6682054", "revid": "93210947", "url": "https://it.wikipedia.org/wiki?curid=6682054", "title": "Margita \u0160ustrov\u00e1", "text": ""}
{"id": "6682055", "revid": "93210953", "url": "https://it.wikipedia.org/wiki?curid=6682055", "title": "O\u013ega Morena", "text": ""}
{"id": "6682058", "revid": "767487", "url": "https://it.wikipedia.org/wiki?curid=6682058", "title": "De'Angelo Henderson", "text": "Biografia.\nCarriera professionistica.\nHenderson al college gioc\u00f2 a football alla Coastal Carolina University dal 2013 al 2016. Fu scelto nel corso del sesto giro (203\u00ba assoluto) nel Draft NFL 2017 dai Denver Broncos. Debutt\u00f2 come professionista subentrando nella gara del primo turno contro i Los Angeles Chargers senza fare registrare alcuna statistica. La prima corsa la effettu\u00f2 due settimane dopo contro i Buffalo Bills."}
{"id": "6682076", "revid": "933835", "url": "https://it.wikipedia.org/wiki?curid=6682076", "title": "Ministri presidenti del Baden-W\u00fcrttemberg", "text": "Il Ministro presidente della Baden-W\u00fcrttemberg (in lingua tedesca Baden-W\u00fcrttemberg Ministerpr\u00e4sident) \u00e8 il capo di un governo regionale tedesco."}
{"id": "6682080", "revid": "8660", "url": "https://it.wikipedia.org/wiki?curid=6682080", "title": "GFLI Atlantic Cup 2017", "text": "La GFLI Atlantic Cup 2017 \u00e8 stata la terza edizione dell'omonimo torneo, disputata nel 2017. \u00c8 stata organizzata dalla GFL International.\n\u00c8 stata disputata il 25 novembre a Dublino ed \u00e8 stata vinta per 42-14 dagli irlandesi Dublin Rebels sui rumeni Bucharest Rebels.\nAl campionato avrebbero dovuto prendere parte 3 squadre, ma i francesi Diables Rouges de Villepinte sono stati impossibilitati a presentarsi a causa delle cancellazioni dei voli operate da Ryanair."}
{"id": "6682081", "revid": "158913", "url": "https://it.wikipedia.org/wiki?curid=6682081", "title": "Gli ultimi Jedi", "text": ""}
{"id": "6682086", "revid": "863736", "url": "https://it.wikipedia.org/wiki?curid=6682086", "title": "Liceo classico statale Antonio Genovesi", "text": ""}
{"id": "6682088", "revid": "729019", "url": "https://it.wikipedia.org/wiki?curid=6682088", "title": "Cosmic Girl (aeromobile)", "text": "Il Cosmic Girl, matricola attuale N744VG, \u00e8 un Boeing 747-41R costruito nel 2001. L'aeromobile \u00e8 stato comprato nel 2001 dalla Virgin Atlantic Airways, che lo ha utilizzato per il trasporto passeggeri, \u00e8 stato quindi acquistato nel 2015 dalla Virgin Galactic per essere utilizzato, dopo un'opportuna modifica, come nave madre per il lancio dei lanciatori spaziali LauncherOne, ed \u00e8 stato infine trasferito, cos\u00ec come l'intero progetto del LauncherOne, sotto la propriet\u00e0 della Virgin Orbit, con conseguente cambio di livrea.\nAereo di linea.\nIl \"Cosmic Girl\" \u00e8 stato assemblato nel 2001 presso lo stabilimento Boeing di Everett dove \u00e8 stato configurato come un 44/32/310 B747-41R, c/n. 32745. Il primo volo dell'aeromobile \u00e8 stato effettuato il 29 settembre 2001, mentre la consegna alla Virgin Atlantic, e la conseguente registrazione con la matricola G-VWOW, \u00e8 avvenuta poco pi\u00f9 di un mese dopo, il 31 ottobre 2001.\nLa storia di volo del \"Cosmic Girl\" \u00e8 stata piuttosto tranquilla, salvo quando, il 3 novembre 2005, durante un atterraggio sulla pista 27R all'aeroporto di Londra-Heathrow una raffica di vento trasversale fece inclinare il velivolo facendo toccare il suolo al suo motore sinistro pi\u00f9 esterno (il numero 1).\nPiattaforma di lancio.\nNel novembre 2015 l'aeromobile, che era concesso in leasing dalla Boeing alla Virgin Atlantic, \u00e8 stato completamente acquistato dalla Virgin Galactic, che lo ha registrato con la matricola N744VG. La scelta dell'acquisto di 747 \u00e8 stata motivata dalla grande capacit\u00e0 di carico di questo tipo di velivolo, l'intenzione era infatti quella di utilizzare il \"Cosmic Girl\" come nave madre per il lancio sia dello spazioplano SpaceShipTwo che del lanciatore spaziale LauncherOne. Con la creazione della Virgin Orbit nel 2017, la propriet\u00e0 del \"Cosmic Girl\" pass\u00f2 a quest'ultima.\nInizialmente era stato previsto che il razzo LauncherOne fosse lanciato dall'aereo WhiteKnightTwo (WK2), gi\u00e0 usato per il lancio del sopraccitato SpaceShipTwo. Tuttavia, quando fu deciso di aumentare le dimensioni del LauncherOne per acquisire una maggior percentuale del mercato del lancio di piccoli satelliti, questo divenne pi\u00f9 grande del WK2, costringendo quindi la Virgin Galactic a valutare l'utilizzo di una nuova nave madre; da qui l'acquisto da parte della compagnia del \"Cosmic Girl\". L'uso di tale aereo permette infatti di quadruplicare la capacit\u00e0 di carico del LauncherOne portandola a 400\u00a0kg. Sebbene un 747 fosse gi\u00e0 stato utilizzato per trasportare e lanciare altri velivoli, inclusi gli Space Shuttle, il \"Cosmic Girl\" \u00e8 il primo velivolo di questo tipo ad essere utilizzato come vera e propria piattaforma di lancio spaziale, dato che i due Shuttle Carrier Aircraft sono stati usati per lanciare gli orbiter in modo da provare l'atterraggio.\nDal giorno del suo acquisto il \"Cosmic Girl\" \u00e8 stato oggetto di una importante revisione e di un opportuno adattamento in vista delle sue nuove funzioni. Le operazioni di conversione del velivolo sono terminate a met\u00e0 2017. Il sistema di aggancio del LauncherOne \u00e8 stato posto sotto l'ala sinistra, tra la fusoliera e il motore sinistro pi\u00f9 interno, laddove, in un 747, si pu\u00f2 agganciare un altro motore da trasportare. In questo modo l'aereo sar\u00e0 in grado di portare il LauncherOne, e il suo carico massimo di 400\u00a0kg, fino a alla quota di 10.700\u00a0m per poi lasciarlo e farlo partire.\nDopo essere stato annunciato per la fine del 2017, il primo lancio del LauncherOne, e quindi il primo utilizzo vero e proprio del \"Cosmic Girl\" nella sua nuova veste di nave madre, \u00e8 avvenuto il 17 gennaio 2021."}
{"id": "6682089", "revid": "122045393", "url": "https://it.wikipedia.org/wiki?curid=6682089", "title": "Bernardino Campi ritrae Sofonisba Anguissola", "text": "Bernardino Campi ritrae Sofonisba Anguissola \u00e8 un dipinto di Sofonisba Anguissola, datato 1559, che rappresenta il pittore Bernardino Campi mentre esegue il ritratto della sua allieva Sofonisba Anguissola.\nDescrizione e storia.\nIl pittore Bernardino Campi \u00e8 visto \"al naturale\", di fronte a un suo dipinto che rappresenta la giovane Sofonisba, nel suo ricco abito color cremisi ricamato e aperto sul collo, dove spunta il colletto candido della camicia. Con le mani affusolate la ragazza stringe un paio di guanti, come se fosse appena arrivata per mettersi in posa. Alla fissit\u00e0 di Sofonisba si contrappone la posa morbida del pittore che guarda verso l'esterno del quadro. \u00c8 sottolineata una differenza fra la persona reale (il pittore) e la rappresentazione pittorica di una persona (Sofonisba). Il dipinto suggerisce una illusione spaziale; s'ispira a Giovanni Battista Moroni e appartiene alla corrente del \"naturalismo lombardo\". Lo sguardo di Bernardino Campi si posa, fuori del quadro, sulla vera Sofonisba, in un rimando spirituale e simbolico che avr\u00e0 i suoi sviluppi in Diego Vel\u00e1zquez. Una complessa rete di emozioni si intreccia fra allieva e maestro: la reale Sofonisba, che non vediamo perch\u00e9 \u00e8 fuori dal quadro, guarda il suo maestro Campi che la sta dipingendo, mentre il pittore non guarda la sua opera sul cavalletto, bens\u00ec Sofonisba.\nAlcune parti del dipinto, esempio le decorazioni dell'abito di Sofonisba, sono scomparse, cos\u00ec come sono cadute le velature sulle mani di Sofonisba e del pittore, dove \u00e8 evidente un pentimento. Un recente restauro ha restituito alcune parti mancanti e illuminato l'abito della ragazza che tuttavia resta rigida, al contrario del pittore: forse Sofonisba ha colto nella sua immagine una eco dello stile di Campi.\nEducazione all'arte.\nAmilcare Anguissola aveva introdotto le sue due figlie giovinette, Sofonisba ed Elena, nella casa di Bernardino Campi, dove vissero un paio di anni, allo scopo di impratichirsi nell'arte del disegno e della pittura. Questa scelta, assi rara all'epoca, faceva parte di un preciso programma di educazione e di formazione femminile, all'interno della famiglia Anguissola. Le due ragazze fecero dunque il loro apprendistato, come ospiti fisse dei Campi: impararono a ritrarre \"al naturale\", partendo dal disegno sul foglio quadrettato e talvolta utilizzando modelli di figure, da loro stesse preparate in cera. Il loro apprendistato termin\u00f2 nel 1550, quando Campi si trasfer\u00ec a Milano.\nLa critica d'arte.\nQuesto dipinto, un tempo appartenente alla collezione Spannocchi, arriv\u00f2 alla Pinacoteca nazionale di Siena accompagnato da una generica attribuzione ad un \"anonimo pittore veneto\" e con l'ipotesi che si trattasse di un'opera di Tintoretto o di Paolo Veronese. Giovanni Morelli identific\u00f2 le due figure - Bernardino Campi e Sofonisba - e trov\u00f2 l'autore del dipinto: la stessa Sofonisba Anguissola, ipotesi confermata da Bernard Berenson. Il catalogo del museo senese registr\u00f2 l'attribuzione nella edizione del 1909.\nGrazie alla pubblicazione di documentazione inedita, sui rapporti tra Mantova e Sofonisba Anguissola, Chiara Tellini Perina ventil\u00f2 l'ipotesi che il dipinto provenisse da collezioni gonzaghesche, visto che, in un inventario del 1628, compariva \"un quadro dipinto da Sofonisba Angosciuola et il ritratto di M. Fermo con cornici\". Ma Il personaggio ritratto non poteva essere Fermo Ghisoni (un allievo di Giulio Romano) e Bernardino Campi \u00e8 stato dalla studiosa identificato, grazie a un medaglione e ad un suo ritratto inciso.\nLa studiosa spagnola Maria Kusche ha posposto la data al 1559, ipotizzando che il quadro sia stato dipinto in Spagna, sull'onda del ricordo e sulla scorta di un di un precedente disegno. In precedenza era stato datato fine degli anni quaranta del Cinquecento."}
{"id": "6682090", "revid": "729019", "url": "https://it.wikipedia.org/wiki?curid=6682090", "title": "Zarembo Island", "text": "Zarembo Island fa parte dell'arcipelago Alexander, nell'Alaska sud-orientale (Stati Uniti d'America). Amministrativamente appartiene al Borough di Wrangell. Non ha una popolazione residente secondo l'ultimo censimento del 2000. L'isola si trova all'interno della \"Tongass National Forest\".\nGeografia.\nZarembo si trova circondata da molte isole: lo stretto di Sumner a nord la separa da Kupreanof e Mitkof; lo stretto Stikine a est e sud-est la separa da Woronkofski Island e da Etolin; a sud-ovest lo stretto di Clarence la divide dall'isola Principe di Galles. Altre isole minori si trovano a nord-est tra Zarembo e la foce del fiume Stikine, mentre a sud-ovest, nello stretto di Clarence, \u00e8 situato il gruppo delle isole Kashevarof. La superficie totale dell'isola \u00e8 di 478,3\u00a0km\u00b2. L'altezza massima \u00e8 di 776\u00a0m.\nInsenature e altre masse d'acqua.\nIntorno all'isola sono presenti le seguenti insenature marine (alcune misure sono ricavate da \"Google Earth\"):\nPromontori.\nSull'isola sono presenti alcuni promontori:\nStoria.\nLe coste nord, ovest e sud dell'isola Zarembo sono state per la prima volta tracciate nel 1793 da James Johnstone, uno degli uomini della spedizione del 1791-1795 di George Vancouver, ma all'epoca Johnstone non si era reso conto che si trattava di un'isola. Vancouver aveva chiamato Duke of York Island tutte le isole comprese tra lo stretto di Clarence e lo stretto di Ernest (\"Ernest Sound\"), considerandole una sola.\nL'isola ha preso il nome del capitano Dionisij F\u00ebdorovi\u010d Zaremba (\u0414\u0438\u043e\u043d\u0438\u0441\u0438\u0439 \u0424\u0451\u0434\u043e\u0440\u043e\u0432\u0438\u0447 \u0417\u0430\u0440\u0435\u043c\u0431\u0430 o \u0417\u0430\u0440\u0435\u043c\u0431\u043e) esploratore russo e ricercatore dell'America russa al comando di varie navi della Compagnia russo-americana e che aveva esplorato l'arcipelago di Alessandro tra il 1827 e il 1838."}
{"id": "6682092", "revid": "247222", "url": "https://it.wikipedia.org/wiki?curid=6682092", "title": "Terni Football Club 1930-1931", "text": "Questa pagina raccoglie i dati riguardanti il Terni Football Club nelle competizioni ufficiali della stagione 1930-1931."}
{"id": "6682120", "revid": "298229", "url": "https://it.wikipedia.org/wiki?curid=6682120", "title": "SuperBrawl IX", "text": "SuperBrawl IX si svolse il 21 febbraio 1999 presso l'Oakland Arena di Oakland, California. Si tratt\u00f2 della nona edizione dell'evento di wrestling in pay-per-view della serie \"SuperBrawl\" prodotto dalla World Championship Wrestling.\nIl main event dello show fu l'incontro tra Hollywood Hogan e Ric Flair con in palio il WCW World Heavyweight Championship.\nEvento.\nL'incontro di coppia Barry Windham &amp; Curt Hennig contro Chris Benoit &amp; Dean Malenko era la finale di un torneo double-elimination. Entrando nel match, Benoit &amp; Malenko avevano gi\u00e0 perso una volta in precedenza, mentre invece Windham &amp; Hennig erano imbattuti.\nKevin Nash schien\u00f2 Rey Misterio Jr. dopo una \"Outsider's Edge\" da parte di Scott Hall. Come risultato della stipulazione del match, Misterio fu costretto a togliersi la maschera in pubblico; se invece avessero vinto Konnan &amp; Misterio, Miss Elizabeth sarebbe stata rapata a zero. Il match avrebbe dovuto avere Lex Luger come partner di coppia di Kevin Nash contro Misterio &amp; Konnan, ma Luger si infortun\u00f2 a un bicipite per colpia di Misterio tre giorni prima dell'incontro a \"WCW Thunder\", e fu immediatamente sostituito da Scott Hall.\nHollywood Hogan schien\u00f2 Ric Flair dopo che David Flair effettu\u00f2 un turn heel tradendo il padre e lo stord\u00ec con un taser, per poi unirsi alla stable nWo Elite."}
{"id": "6682121", "revid": "6923", "url": "https://it.wikipedia.org/wiki?curid=6682121", "title": "Fiam Italia", "text": "Fiam Italia \u00e8 un'azienda italiana che opera nel settore dell'arredamento.\nFu fondata da Vittorio Livi nel 1973, a seguito della sua grande passione per la cultura del vetro.\nStoria.\nLa prima azienda fu fondata da Vittorio Livi a 17 anni, la Fullet, produceva vetri colorati per l\u2019industria del mobile. A questa seguirono Artiglass, Curvovetro, Cromoglass e Vellutart.\nDalla Fusione di alcune di queste aziende, nel 1973 nasce FIAM, la prima azienda che realizza elementi d\u2019arredo in vetro curvato.\nTra i prodotti maggiormente iconici realizzati dall'azienda, vi \u00e8 la poltrona Ghost. Ideata e progettata da Cini Boeri, \u00e8 la prima poltrona monolitica realizzata da un unico foglio di vetro spesso 12 cm. Altrettanto importanti nella storia dell'azienda sono il Pouf Onda - primo prodotto in vetro curvato realizzato dall'azienda - il tavolino Ponte e il tavolo Ragno.\nFiam e L'Arte.\nMolti dei prodotti Fiam sono stati esposti in 25 musei internazionali, in qualit\u00e0 di oggetti di design ed opere d'arte.\nLa Ghost, Illusion e Tango - in particolare - vengono esibiti al The Corning Museum of Glass di New York. La scultura \"Tavole della Legge\" di Emilio Isgr\u00f2, invece, viene esposta presso la Galleria Nazionale d'Arte Moderna di Roma.\nNel 2011, la poltrona Ghost viene selezionata per essere messa in mostra a \"Le Fabbriche dei sogni\" presso la Triennale di Milano.\nPremi e riconoscimenti.\nIl suo fondatore Vittorio Livi, negli anni \u00e8 stato insignito di numerosi premi, quali la nomina a Commendatore della Repubblica, la Laurea Honoris Causa dell'Universit\u00e0 di Ancona, il Compasso D'Oro alla Carriera ADI, il premio ARTOUR-O d'Argento per il grande contributo dato all'arte, il premio Leonardo Qualit\u00e0 Italiana 2015 dal Comitato Leonardo.\nDesigner e collaborazioni.\nFin dai primi anni della sua fondazione, Fiam Italia ha instaurato significative collaborazioni con i pi\u00f9 importanti designer di fama mondiale, quali ad esempio: Ron Arad, Marcel Wanders, Philippe Starck, Cini Boeri, Xavier Lust, Angelo Cortesi."}
{"id": "6682125", "revid": "287204", "url": "https://it.wikipedia.org/wiki?curid=6682125", "title": "Noce (torrente)", "text": ""}
{"id": "6682127", "revid": "767487", "url": "https://it.wikipedia.org/wiki?curid=6682127", "title": "Vikas Gupta", "text": "Carriera.\n\u00c8 stato direttore creativo della Balaji Telefilms di Ekta Kapoor per programmi come Mahabharat, Kyunki Saas Bhi Kabhi Bahu Thi e Kis Desh Mein Hai Meraa Dil. Successivamente ha lanciato lo studio di produzione di suo propriet\u00e0 \"The Lost Boy Productions\", che ha creato diverse serie televisive di successo Gumrah: End of Innocence, Kaisi Yeh Yaariaan, V The Serial, Yeh Hai Aashiqui e MTV Webbed. \u00c8 anche il direttore editoriale di MTV India.\nVita privata.\n\u00c8 il fratello maggiore dell'attore di Bollywood Siddhart Gupta."}
{"id": "6682130", "revid": "22356", "url": "https://it.wikipedia.org/wiki?curid=6682130", "title": "Baeotherates fortsillensis", "text": "Baeotherates fortsillensis \u00e8 un rettile estinto, forse appartenente ai captorinidi. Visse nel Permiano inferiore (circa 290 milioni di anni fa) e i suoi resti fossili sono stati ritrovati in Nordamerica.\nDescrizione.\nTutto ci\u00f2 che si conosce di questo animale \u00e8 un grosso frammento di mandibola, lungo circa 1,3 centimetri, e dotato di una quindicina di denti. Il frammento \u00e8 riconducibile alla famiglia dei captorinidi, ma mostra una serie di caratteristiche uniche: l'articolazione della sinfisi mandibolare \u00e8 ingrandita anteroposteriormente e non bipartita, al contrario di quella della maggior parte dei captorinidi, in cui \u00e8 stretta anteroposteriormente e bipartita. Inoltre, il canale di Meckel dei captorinidi era solitamente parte della sinfisi, nella forma di una tacca orizzontale; in \"Baeotherates\", sia lo spleniale che il canale di Meckel non partecipano alla sinfisi. La superficie laterale della mandibola, infine, era solo debolmente ornamentata. La mandibola di \"Baeotherates\" aveva un'unica fila di denti ma, al contrario della maggior parte dei captorinidi, non era presente alcun dente caniniforme. I denti anteriori erano comunque conici e ricurvi, mentre quelli posteriori erano pi\u00f9 robusti, simili a quelli di \"Captorhinus\". Nella parte posteriore della mandibola era presente un abbozzo di seconda fila dentaria, che consisteva in solo due denti.\nClassificazione.\nDescritto per la prima volta nel 1998, \"Baeotherates fortsillensis\" \u00e8 noto solo attraverso resti frammentari ritrovati nel giacimento di Fort Sill in Oklahoma. L'attribuzione ai captorinidi \u00e8 dovuta principalmente alla presenza di un abbozzo di doppia fila dentaria, ma vi sono somiglianze anche con il gruppo di anfibi noti come microsauri, un rappresentante dei quali (\"Cardiocephalus\") \u00e8 noto nello stesso giacimento. \u00c8 probabile, in ogni caso, che \"Baeotherates\" fosse uno stretto parente di \"Captorhinus\". Le piccole dimensioni dell'esemplare suggeriscono che fosse un esemplare immaturo."}
{"id": "6682133", "revid": "1745361", "url": "https://it.wikipedia.org/wiki?curid=6682133", "title": "Oclaso", "text": "Oclaso \u00e8 il nome di un personaggio della mitologia greca. \u00c8 citato come pronipote di Cadmo, fondatore e primo re di Tebe. \n\u00c8 figlio del re Penteo, a sua volta figlio di Agave (figlia di Cadmo), e dunque appartenente alla famiglia reale di Tebe. \nNon gli sono attribuite gesta, \u00e8 nominato in relazione alle vicende del padre, smembrato dalla propria madre e le sue sorelle, per volere e vendetta di Dioniso. Non fu mai re ."}
{"id": "6682134", "revid": "287204", "url": "https://it.wikipedia.org/wiki?curid=6682134", "title": "Acqui Unione Sportiva 1930-1931", "text": "Questa pagina raccoglie i dati riguardanti l'Acqui Unione Sportiva nelle competizioni ufficiali della stagione 1930-1931.\nRosa.\nFonte:"}
{"id": "6682139", "revid": "121624087", "url": "https://it.wikipedia.org/wiki?curid=6682139", "title": "Terry Deary", "text": "Biografia.\nNato a Sunderland nel 1946, vive e lavora nella contea di Durham.\nDopo essere stato attore, regista teatrale ed insegnante di recitazione, ha iniziato a scrivere all'et\u00e0 di 29 anni.\nHa scritto pi\u00f9 di 200 romanzi e racconti per ragazzi vendendo nel mondo pi\u00f9 di 25 milioni di copie.\n\u00c8 principalmente noto per la serie \"Brutte storie\" (\"Horrible Histories\"), un \u02bfmanuale di storia alternativo\u02be nel quale descrive in tono ironico gli avvenimenti e i popoli pi\u00f9 celebri dai \"Puzzolenti primitivi\" agli \"Inauditi Stati Uniti\"."}
{"id": "6682141", "revid": "124123", "url": "https://it.wikipedia.org/wiki?curid=6682141", "title": "James Smith (ottico)", "text": "Come riportano alcune fonti, fu uno dei pi\u00f9 apprezzati ottici dell'epoca in Inghilterra nell'et\u00e0 vittoriana. Fu membro della Royal Microscopical Society. \nBiografia.\nNato tra il marzo e il dicembre del 1800, da padre sarto inizialmente produce microscopi per poi rivenderli in solitudine, fino a quando nel 1826 riceve l'incarico da Charles Tulley per un incarico ricevuto da Joseph Jackson Lister, da cui impara anche nuove tecniche. Dal 1837 apre un proprio laboratorio a Londra. Nel 1847 entr\u00f2 in societ\u00e0 con Richard Beck (1827-1866), nipote di Lister, e la societ\u00e0 prese il nome di \"Smith &amp; Beck\". Nel 1857 Joseph Beck, fratello di Richard, divenne partner della ditta, che assunse la denominazione \"Smith, Beck &amp; Beck\". Smith si ritir\u00f2 nel 1865 e la ditta rimase nelle mani dei fratelli Beck. Successivamente, Smith continuer\u00e0 a produrre ancora strumenti per l'osservazione insieme al figlio James John Smith.\nMuore nel 1873, nonostante alcune fonti riportino erroneamente la morte nel 1870."}
{"id": "6682143", "revid": "709565", "url": "https://it.wikipedia.org/wiki?curid=6682143", "title": "Episodi di We Bare Bears (terza stagione)", "text": "La terza stagione della serie animata We Bare Bears - Siamo solo orsi, composta da 44 episodi, \u00e8 stata trasmessa negli Stati Uniti, da Cartoon Network, dal 3 aprile 2017 al 16 febbraio 2018.\nIn Italia \u00e8 stata trasmessa dal 5 giugno 2017 al 5 settembre 2018 su Cartoon Network."}
{"id": "6682144", "revid": "585241", "url": "https://it.wikipedia.org/wiki?curid=6682144", "title": "Vignaiolo", "text": ""}
{"id": "6682145", "revid": "93212006", "url": "https://it.wikipedia.org/wiki?curid=6682145", "title": "Tomas O'Fiaich", "text": ""}
{"id": "6682157", "revid": "6923", "url": "https://it.wikipedia.org/wiki?curid=6682157", "title": "Abbiategrasso Foot Ball Club 1930-1931", "text": "Questa pagina raccoglie i dati riguardanti l'Abbiategrasso Foot Ball Club nelle competizioni ufficiali della stagione 1930-1931."}
{"id": "6682159", "revid": "686936", "url": "https://it.wikipedia.org/wiki?curid=6682159", "title": "Tarell Basham", "text": "Carriera.\nIndianapolis Colts.\nBasham al college gioc\u00f2 a football all'Universit\u00e0 dell'Ohio dal 2013 al 2016. Fu scelto nel corso del terzo giro (80\u00ba assoluto) nel Draft NFL 2017 dagli Indianapolis Colts. Debutt\u00f2 come professionista subentrando nella gara del primo turno contro i Los Angeles Rams senza fare registrare alcuna statistica. Nella settimana 8 mise a segno il suo primo sack contro i Cincinnati Bengals.\nNew York Jets.\nNel 2019 Basham pass\u00f2 ai New York Jets con cui gioc\u00f2 per due stagioni.\nDallas Cowboys.\nIl 22 marzo 2021 Basham firm\u00f2 un contratto di un anno con i Dallas Cowboys.\nCollegamenti esterni.\n "}
{"id": "6682177", "revid": "1543377", "url": "https://it.wikipedia.org/wiki?curid=6682177", "title": "Cimitero di Eklutna", "text": "Il \"Eklutna Village Cemetery\" (in inglese) \u00e8 un cimitero indigeno \"Denaina\" e \"Tanaina\" (popolazioni Athabaskan native dell'Alaska) a circa 40 chilometri a nord di Anchorage (Alaska). \nStoria e descrizione del cimitero.\nIl cimitero, fondato circa 350 anni fa, che si trova all'uscita del miglio 26,5 dell'autostrada Glenn (\"Glenn Highway\"), \u00e8 formato da circa 80 \"Casette degli Spiriti\" dipinte a colori vivaci. All'entrata del cimitero si trovano due chiese russo-ortodosse. Quella pi\u00f9 vecchia \u00e8 stata costruita intorno al 1870 (o gi\u00e0 nel 1830) \u00c8 il pi\u00f9 antico edificio ancora in piedi dell'entroterra di Anchorage. La nuova chiesa, accanto alla vecchia, \u00e8 stata costruita nel 1962. Un altare \u00e8 dedicato a sant'Ermanno, patrono dell'Alaska.\nLa chiesa e il cimitero testimoniano la difficile unione tra le culture russa ortodossa e quella locale atabasca."}
{"id": "6682178", "revid": "199745", "url": "https://it.wikipedia.org/wiki?curid=6682178", "title": "Eklutna Village Cemetery", "text": ""}
{"id": "6682185", "revid": "287204", "url": "https://it.wikipedia.org/wiki?curid=6682185", "title": "Gruppo di NGC 1097", "text": "Il Gruppo di NGC 1097 \u00e8 un gruppo di galassie situato prospetticamente nella costellazione della Fornace alla distanza di 51 milioni di anni luce dalla Terra.\nIl gruppo \u00e8 costituito da sole cinque galassie, prende il nome dalla galassia a spirale barrata NGC 1097 ed \u00e8 uno dei gruppi che compongono il Muro della Fornace (o Southern Supercluster)."}
{"id": "6682187", "revid": "767487", "url": "https://it.wikipedia.org/wiki?curid=6682187", "title": "L'ivrogne", "text": "L'ivrogne \u00e8 un cortometraggio del 1897 diretto da Georges Hatot.\nTrama.\nUn ubriaco, cerca senza successo di bussare alla porta di una casa. Stanco si sdraia su una panchina che \u00e8 li accanto, senza riuscire a mettersi comodo. Ad un certo punto viene disturbato da un ufficiale di polizia che prende e lo porta alla stazione."}
{"id": "6682189", "revid": "729019", "url": "https://it.wikipedia.org/wiki?curid=6682189", "title": "Societ\u00e0 Sportiva Braidese 1930-1931", "text": "Questa pagina raccoglie i dati riguardanti la Societ\u00e0 Sportiva Braidese nelle competizioni ufficiali della stagione 1930-1931."}
{"id": "6682191", "revid": "1305772", "url": "https://it.wikipedia.org/wiki?curid=6682191", "title": "Achille Calzi", "text": ""}
{"id": "6682195", "revid": "93212721", "url": "https://it.wikipedia.org/wiki?curid=6682195", "title": "Tenebra", "text": ""}
{"id": "6682198", "revid": "287204", "url": "https://it.wikipedia.org/wiki?curid=6682198", "title": "Alfred (Texas)", "text": "Alfred \u00e8 un census-designated place (CDP) degli Stati Uniti d'America della contea di Jim Wells nello Stato del Texas. La popolazione era di 91 abitanti al censimento del 2010. \u00c8 nota per i mercati delle pulci all'aperto che si tengono nel primo fine settimana del mese.\nGeografia fisica.\nSecondo lo United States Census Bureau, il CDP ha una superficie totale di 3,23 km\u00b2, dei quali 3,23\u00a0km\u00b2 di territorio e 0\u00a0km\u00b2 di acque interne (0% del totale).\nAlfred si trova sulla State Highway 359, dodici miglia (19\u00a0km) a nord-est di Alice, nella parte nord-est della contea di Jim Wells.\nSociet\u00e0.\nEvoluzione demografica.\nSecondo il censimento del 2010, la popolazione era di 91 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 64,84% di bianchi, lo 0% di afroamericani, lo 0% di nativi americani, lo 0% di asiatici, lo 0% di oceanici, il 35,16% di altre razze, e lo 0% di due o pi\u00f9 etnie. Ispanici o latinos di qualunque razza erano l'86,81% della popolazione."}
{"id": "6682201", "revid": "709565", "url": "https://it.wikipedia.org/wiki?curid=6682201", "title": "CRX - 20th Anniversay Edition", "text": "CRX - 20th Anniversay Edition \u00e8 un album dei Casino Royale pubblicato il 17 novembre 2017 dalla Universal Music Group.\nIl disco.\nL'album \u00e8 suddiviso in due cd: il primo cd \u00e8 composto dalle tracce del primo CRX (ottavo album de gruppo, 1997) rimasterizzate , nel secondo cd invece sono presenti cover e remix inediti.\nCover e remix inediti sono tuttavia presenti solo nel cd, l'edizione in vinile da 180 grammi, infatti, riprodurr\u00e0 la tracklist dell'edizione originale del 1997, ma suddivisa in due LP."}
{"id": "6682203", "revid": "287204", "url": "https://it.wikipedia.org/wiki?curid=6682203", "title": "Amargosa (Texas)", "text": "Amargosa \u00e8 un census-designated place (CDP) degli Stati Uniti d'America della contea di Jim Wells nello Stato del Texas. La popolazione era di 291 abitanti al censimento del 2010. Prima del 2010, la comunit\u00e0 era raggruppata con la vicina Owl Ranch come parte del census-designated place Owl Ranch-Amargosa. La comunit\u00e0 prende il nome dall'Amargosa Creek che scorre nelle vicinanze. La parola \"amargosa\" significa \"amara\" in spagnolo.\nGeografia fisica.\nSecondo lo United States Census Bureau, il CDP ha una superficie totale di 3,94 km\u00b2, dei quali 3,93\u00a0km\u00b2 di territorio e 0,02\u00a0km\u00b2 di acque interne (0,39% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 291 abitanti.\nEtnie e minoranze straniere.\nSecondo il censimento del 2010, la composizione etnica del CDP era formata dal 90,38% di bianchi, lo 0% di afroamericani, lo 0% di nativi americani, lo 0% di asiatici, lo 0% di oceanici, l'8,59% di altre razze, e l'1,03% di due o pi\u00f9 etnie. Ispanici o latinos di qualunque razza erano il 91,07% della popolazione."}
{"id": "6682218", "revid": "110157", "url": "https://it.wikipedia.org/wiki?curid=6682218", "title": "European Football League 2018", "text": "La European Football League 2018 \u00e8 stata la quinta edizione dell'omonimo torneo di football americano non organizzata dalla EFAF. La sua finale \u00e8 denominata EFL Bowl V.\nHa avuto inizio il 24 marzo e si \u00e8 conclusa il 9 giugno con la finale di Sesto San Giovanni vinta per 43-42 dai tedeschi Potsdam Royals sugli italiani Seamen Milano.\nStagione regolare.\nClassifica.\nLa classifica della regular season \u00e8 la seguente:"}
{"id": "6682219", "revid": "1935652", "url": "https://it.wikipedia.org/wiki?curid=6682219", "title": "Michele Fusco", "text": "Biografia.\n\u00c8 nato il 6 dicembre 1963 a Piano di Sorrento, nell'arcidiocesi di Sorrento-Castellammare di Stabia.\nFormazione e ministero sacerdotale.\nHa conseguito il baccalaureato in teologia presso la sezione San Tommaso della Pontificia facolt\u00e0 teologica dell'Italia meridionale di Napoli e successivamente il \"master\" della Scuola per formatori della Pontificia Universit\u00e0 Gregoriana di Roma.\n\u00c8 stato ordinato presbitero il 25 giugno 1988 a Positano dall'arcivescovo di Amalfi-Cava de' Tirreni Ferdinando Palatucci.\nDopo l'ordinazione \u00e8 stato, fra l'altro, direttore spirituale presso il seminario metropolitano Giovanni Paolo II di Salerno dal 2001 al 2007 e poi dal 2012 al 2017; dal 2003 al 2013 \u00e8 stato membro della Commissione presbiterale italiana e del Centro nazionale vocazioni.\nMinistero episcopale.\nIl 30 novembre 2017 papa Francesco lo ha nominato vescovo di Sulmona-Valva; ha ricevuto l'ordinazione episcopale il 4 gennaio 2018 nella cattedrale di Amalfi dal cardinale Crescenzio Sepe, arcivescovo metropolita di Napoli, coconsacranti Orazio Soricelli, arcivescovo di Amalfi-Cava de' Tirreni, e Angelo Spina, suo predecessore a Sulmona-Valva. Ha preso possesso della diocesi il successivo 4 febbraio.\nGenealogia episcopale.\nLa genealogia episcopale \u00e8:"}
{"id": "6682221", "revid": "247222", "url": "https://it.wikipedia.org/wiki?curid=6682221", "title": "Keep on Loving You - Best", "text": "Keep on Loving You - Best \u00e8 un album compilation del gruppo musicale rock statunitense REO Speedwagon, pubblicato dall'etichetta discografica tedesca Zounds Records nel 1991.\nMusicisti.\nTake It on the Run\nKeep the Fire Burnin'\nWheels Are Turnin'\nLive Every Moment\nOne Lonely Night\nTime for Me to Fly\nKeep on Loving You\nTough Guys\nGolden Country / Ridin' the Storm Out\nOnly the Strong Survive\nRoll with the Changes\nI Do' Wanna Know\nDon't Let Him Go\nThe Key\nSweet Time\nCan't Fight This Feeling"}
{"id": "6682223", "revid": "33751", "url": "https://it.wikipedia.org/wiki?curid=6682223", "title": "A Kind Revolution", "text": "A Kind Revolution \u00e8 un album in studio da solista del cantautore inglese Paul Weller, pubblicato nel 2017."}
{"id": "6682229", "revid": "123274899", "url": "https://it.wikipedia.org/wiki?curid=6682229", "title": "Antonio Berti (pittore)", "text": "Biografia.\nNacque a Faenza il 20 settembre 1830 da una famiglia di umili condizioni.\nComp\u00ec i primi studi presso il Ginnasio, poi presso la Scuola di Disegno sotto la guida dell\u2019incisore G. Marri, dell\u2019architetto P. Tomba e del pittore A. Farina scoprendo la propria inclinazione verso la pittura. Nel 1852 si trasfer\u00ec a Firenze grazie all\u2019aiuto di benefattori faentini e complet\u00f2 gli studi presso l\u2019Accademia di Belle Arti con l\u2019insegnamento di A. Ciseri ed E. Pollastrini. Durante questo periodo strinse amicizia con O. Borrani e L. Bechi avendo cos\u00ec modo di frequentare il gruppo di macchiaioli che riconobbero le sue capacit\u00e0. Lo stesso S. Ussi nel 1854 lo volle come collaboratore nella stesura dell\u2019abbozzo a chiaroscuro \u201cLa cacciata del duca d\u2019Atene\u201d.\nA causa nel 1857 della morte del padre, dovette rientrare a Faenza per difficolt\u00e0 finanziarie, svolgendo svariati lavori. Nel 1864 vinse il concorso della Cattedra di Disegno ornamentale e figurato presso la Scuola di Disegno succedendo a Farina. Con la trasformazione della Scuola di Disegno in Scuola d\u2019Arte e Mestieri, Antonio Berti ne divenne il direttore fino al 1906. Durante questo periodo diede un preciso indirizzo per una formazione rigorosa ai giovani nei quali intuiva il talento, sollecitando il loro interesse ma lasciando allo stesso tempo spazio all\u2019espressione individuale. Alcuni tra i suoi pi\u00f9 celebri studenti furono Francesco Rava, Antonio Argnani, Domenico Baccarini, Orazio Toschi; gli scultori Ercole Drei e Domenico Rambelli; i ceramisti Pietro Melandri, Anselmo Bucci, Riccardo Gatti.\nLasciata la scuola per l\u2019anzianit\u00e0, Antonio Berti che aveva da sempre condotto una vita solitaria, si ritir\u00f2 presso la famiglia A. Mazzotti che lo assistette fino alla morte avvenuta nel 1912 curando inoltre la destinazione delle sue opere alle appropriate raccolte pubbliche.\nGiudizio critico.\nIl temperamento artistico e la sensibilit\u00e0 del Berti emergono nelle sue rappresentazioni delle nature morte, dei fiori, delle vedute dei busti, ma in modo particolare nei ritratti ad olio. Le sue conoscenze tecniche gli permisero di praticare anche il genere dell\u2019affresco, realizzato all\u2019interno dei soffitti di alcuni palazzi faentini e nell\u2019atrio del Teatro Comunale. Esegu\u00ec anche restauri di affreschi nella Cappella della Madonna del popolo in Cattedrale e dell\u2019affresco di Gerolamo da Treviso nella chiesa della Commenda. Dal 1867 Antonio Berti si dedic\u00f2 alla ceramica lavorando presso la fabbrica Ferniani e realizzando opere con le diverse tecniche: dipinti a sanguigna, ad impasto policromo, a mezza macchia monocroma.\nLa rivalutazione critica del Berti risale a pochi anni fa. Inizialmente i suoi quadri, i suoi disegni furono considerati degli \u201cschizzi\u201d \"di qualcosa che avrebbe potuto pi\u00f9 ampiamente affermarsi grazie alle risorse di un temperamento pittorico felicemente quotato\" (Catal.della mostra\u2026,1926). Solo nel 1955, in occasione della mostra degli artisti romagnoli dell'Ottocento, la critica lo rivalut\u00f2 riconoscendo nelle sue opere la personalit\u00e0 artistica che serv\u00ec da formazione a numerosi artisti faentini dei primi decenni del novecento."}
{"id": "6682232", "revid": "72396", "url": "https://it.wikipedia.org/wiki?curid=6682232", "title": "Tommaso Dal Pozzo", "text": "Biografia.\nTomaso (o Tommaso) Dal Pozzo (o Dalpozzo) dopo essersi formato a Faenza presso la scuola del Farina e del Berti, inizi\u00f2 la sua carriera giovanissimo lavorando come pittore e maiolicaro. Partecip\u00f2 all'Esposizione di Faenza nel 1887 con alcuni dei suoi lavori. L\u2019anno successivo present\u00f2 l\u2019opera \u201cAlle Balze, moto rivoluzionario del 1845\u201d al Concorso per l\u2019illustrazione di episodi risorgimentali per l'Esposizione Emiliana in Bologna. Seppur spesso riconosciuto come tipico artista \u201cpolitecnico\u201d, si distinse soprattutto come interprete della corrente verista, dedicandosi alle decorazioni ad affresco, alla pittura ad olio e a quella su maiolica. Il Dal Pozzo viene anche ricordato in qualit\u00e0 di illustratore di alcune cartoline. Divenne per breve periodo direttore delle Fabbriche Riunite. Collabor\u00f2 con la Fabbrica Matteucci. Infine fu direttore della Pinacoteca e del Museo Civico faentini fino all\u2019 anno della sua morte.\nOpere.\nNumerose sono le opere in cui si attesta la partecipazione del Dal Pozzo: le decorazioni della villa \u201cil Palazzone\u201d a Solarolo, ormai distrutta; nel 1897 il progetto e la decorazione della chiesa di San Bernardo di Faenza e della cappella della Beata Vergine della Provvidenza in S.Margherita; tra il 1898 e il 1899 gli affreschi alla cappella di San Pier Damiano in Cattedrale a Faenza; tra il 1899 e il 1900 il progetto e la decorazione della cappella del SS.Crocifisso nella chiesa dei Cappuccini a Faenza; nel 1904 il restauro della cappella della Concezione in S.Francesco a Faenza.\nSue opere sono conservate a Faenza presso la Pinacoteca comunale, il Museo Internazionale delle Ceramiche, il Museo del Risorgimento, la Biblioteca Comunale e il Cimitero dell'Osservanza.\nOnorificenze.\nNumerosi furono inoltre i riconoscimenti da lui ricevuti in vita: nel 1887 il Premio dell\u2019Accademia di Belle Arti di Ravenna per due ritratti in ceramica; nel 1888 il Premio all\u2019Esposizione di Bologna per una Marina e una Nevicata (quadri a olio); nel 1891 fu ammesso al Concorso Curlandese della Prima Triennale di Milano; nel 1892 la Medaglia d\u2019argento del Ministero della Pubblica Istruzione all\u2019Esposizione di Modena; nel 1901 la medaglia d\u2019argento all\u2019Esposizione di Rimini; nel 1903 la medaglia d\u2019oro all\u2019Esposizione di Lugo e quella d\u2019argento e di bronzo all\u2019Esposizione di Imola; nel 1904 la medaglia d\u2019argento all\u2019Esposizione di Ravenna.\nValutazione critica.\nNella pittura ad olio mostr\u00f2, come ha scritto Marcella Vitali, \u00abmostr\u00f2 grande sensibilit\u00e0 per il colore realizzando raffinate armonie cromatiche sia nei numerosi ritratti, sia nei suoi famosi paesaggi ma si ricorda anche la sua attivit\u00e0 di illustratore (esempio la serie delle Rocche e Castelli di Romagna, pubblicate su cartoline). Analoga abilit\u00e0 mostr\u00f2 nella pittura su maiolica, nella quale si era esercitato gi\u00e0 presso la fabbrica Farina, perfezionandosi nella pittura ad impasto, tanto da realizzare numerosi e famosi ritratti come quello di Achille Farina\u00bb"}
{"id": "6682233", "revid": "767487", "url": "https://it.wikipedia.org/wiki?curid=6682233", "title": "Ceylon Police Medal", "text": "La Ceylon Police Medal \u00e8 stata assegnata dagli ufficiali della Polizia del Sri Lanka per la galanteria o il servizio meritorio. La medaglia \u00e8 stata sostituita dalla Sri Lanka Police Weeratha Padakkama per la galanteria e Sri Lanka Police Vishishta Seva Padakkama per il servizio meritorio quando il Sri Lanka divenne una Repubblica nel 1972."}
{"id": "6682239", "revid": "481666", "url": "https://it.wikipedia.org/wiki?curid=6682239", "title": "Mary MacLaren", "text": "Biografia.\nBionda con gli occhi azzurri, era sorella minore di Katherine MacDonald. Dopo la morte del padre, nel 1910 esord\u00ec come ballerina di fila al fianco di Katherine al Winter Garden di New York e due anni dopo partecip\u00f2 al musical \"Nobody Home\", al Morosco Theater di Los Angeles. Terminate le repliche del musical, fece la comparsa a Hollywood per la Universal Pictures.\nScoperta dalla regista Lois Weber e da suo marito, il produttore Phillips Smalley, nel 1916 fu lanciata, con il nome di Mary MacLaren, nella parte di protagonista del film \"Shoes\". Dopo una ventina di film che l\u2019avevano vista sempre apprezzata protagonista, nel 1921 lasci\u00f2 la Universal, sembra su suggerimento della sorella Katherine e recit\u00f2 con successo altri dieci film prima di abbandonare gli studi cinematografici e sposare, nel 1924, il colonnello britannico George Young con il quale si trasfer\u00ec in India, dove l'ufficiale prestava servizio.\nNon riusc\u00ec a inserirsi nel nuovo ambiente e lo stesso matrimonio fu un fallimento che termin\u00f2 nel 1928 con il divorzio. Nel 1952 Mary pubblic\u00f2 un racconto semi-autobiografico, \"The Twisted Hearts\", in cui narrava di una donna che sposava, senza saperlo, un omosessuale.\nTornata negli Stati Uniti, cerc\u00f2 di rientrare nell\u2019ambiente del cinema, che era per\u00f2 molto cambiato dall\u2019introduzione del sonoro. Si dovette accontentare di brevi apparizioni in pi\u00f9 di centotrenta film di scarso valore, finch\u00e9 nel 1948 lasci\u00f2 definitivamente il cinema.\nNel 1965 spos\u00f2, per la piet\u00e0 che l'ispirava, un grande invalido della Prima guerra mondiale, Robert Coleman, che la lasci\u00f2 vedova nel 1971. Oppressa dalla povert\u00e0, cerc\u00f2 di ricavare un reddito dalla sua grande casa facendo l'affittacamere, ma nel 1981 un incendio distrusse il primo piano dell\u2019edificio. Mary MacLaren continu\u00f2 a viverci, in compagnia di cinque cani e quattro gatti, in condizioni di crescente disagio e degrado, finch\u00e9 il municipio ottenne dal tribunale il sequestro dell'edificio e la sua vendita all'asta.\nCostretta in un ospizio di Los Angeles, l'ex-attrice vi mor\u00ec due anni dopo. \u00c8 sepolta nel Forest Lawn Memorial Park di Glendale."}
{"id": "6682241", "revid": "205250", "url": "https://it.wikipedia.org/wiki?curid=6682241", "title": "Franco Giornelli", "text": "Conosciuto per aver recitato in \"Tiffany memorandum\" (1967) diretto da Sergio Grieco, \"La battaglia del Sinai\" (1968) diretto da Maurizio Lucidi ed aver interpretato, diretto e sceneggiato \"Il matto\" (1980)."}
{"id": "6682242", "revid": "124882164", "url": "https://it.wikipedia.org/wiki?curid=6682242", "title": "The Beautiful &amp; Damned", "text": "The Beautiful &amp; Damned \u00e8 il quintoalbum in studio del rapper statunitense G-Eazy, pubblicato il 15 dicembre 2017."}
{"id": "6682250", "revid": "628767", "url": "https://it.wikipedia.org/wiki?curid=6682250", "title": "Oli\u00e0", "text": "Oli\u00e0 \u00e8 un villaggio situato nel comune di Bellver de Cerdanya in Catalogna. \u00c8 situato a 1080 m di altezza.\nSi trova nella comarca di Cerdanya, che fa parte della provincia di Lleida.\nOli\u00e0 celebrare la sua festa maggiore alla terza domenica di ottobre.\nNel 2018 contava 14 abitanti.\nPerch\u00e9 non ha una chiesa, la gente della villa dipende dalla chiesa di Santa Eug\u00e8nia."}
{"id": "6682254", "revid": "1775883", "url": "https://it.wikipedia.org/wiki?curid=6682254", "title": "When It's Dark Out", "text": "When It's Dark Out \u00e8 il secondo album in studio del rapper statunitense G-Eazy, pubblicato il 4 dicembre 2015."}
{"id": "6682255", "revid": "465169", "url": "https://it.wikipedia.org/wiki?curid=6682255", "title": "These Things Happen", "text": "These Things Happen \u00e8 il primo album in studio del rapper statunitense G-Eazy, pubblicato nel 2014."}
{"id": "6682264", "revid": "767487", "url": "https://it.wikipedia.org/wiki?curid=6682264", "title": "The Ghost Who Walks", "text": "The Ghost Who Walks \u00e8 l'album di debutto della cantante britannica Karen Elson, pubblicato il 25 maggio 2010 dalla Third Man Records.\nIl disco.\nIl titolo dell'album, come dichiarato dalla Elson al DJ Steve Lamacq della BBC, si ispira al soprannome che aveva a scuola per il fatto di essere alta, pallida e un po' spiritata.\nTracce.\nTesti e musiche di Karen Elson, eccetto dove diversamente specificato."}
{"id": "6682266", "revid": "239497", "url": "https://it.wikipedia.org/wiki?curid=6682266", "title": "Fortino di Sant'Ignazio", "text": "Il fortino di Sant'Ignazio o \"forte di Sant'Ignazio\" \u00e8 un'architettura militare situata sul colle di Sant'Elia, nel comune di Cagliari. Sorge a circa 94 metri sul livello del mare.\nEdificato nel 1792, in epoca sabauda, su progetto dell'ingegnere militare Franco Lorenzo, la sua funzione era quella di far fronte agli eventuali attacchi da parte dei Francesi. Dal 1804 divenne ricovero per gli individui colpiti da malattie contagiose.\nStoria.\nLa storia dei colli Sant'Elia e sant'Ignazio inizia in et\u00e0 prenuragica e nuragica, con continuit\u00e0 nel periodo fenicio e romano. Fra l'VII e il IX secolo, s'insedi\u00f2 un nucleo di eremiti cristiani comprendente Sant'Elia e san Giovenale che edificarono un luogo di rifugio, poi trasformato nella chiesa di Portu Salis dai monaci vittorini di Marsiglia, che dimorarono qui per tre secoli a partire dal 1089.\nNel 1366, le loro propriet\u00e0 furono trasferite ai feudatari aragonesi, che vi costruirono quattro torri (torre del Poueht, torre di Cala Fighera, torre di Calamosca e torre de su Perdusemini), e ai Carmelitani, che nel 1621 furono indotti dalle incursioni barbaresche ad abbandonare il luogo per stabilirsi in citt\u00e0.\nA seguito del fallito tentativo di invasione della Sardegna condotto dalla Francia rivoluzionaria sul finire del XVIII secolo, il governo sabaudo trasform\u00f2 la torre cannoniera ispanica in un forte casamattato. La difesa del golfo cagliaritano fu prioritariamente affidata ai forti di Sant\u2019Elia e di Sant\u2019Ignazio, situati nei colli omonimi.\nI lavori iniziarono nel dicembre 1793 e, dopo il collaudo del 30 marzo 1795, furono terminati con relative parti accessorie tre anni pi\u00f9 tardi.\nNel frattempo, era venuta meno la stessa ragion d'essere del sito militare, che non entr\u00f2 mai in servizio e fu riadibito all'uso di Torre dei Segnali, finch\u00e9 nel 1842 fu soppressa la Reale Amministrazione delle Torri.\nUna serie di demolizioni successive al disarmo lasci\u00f2 poche tracce dell'antica Torre Sant'Elia, retta su un precedente faro di epoca pisana, risalente al periodo giudicale, come il porticciolo del sale (\"Portu Sais\") che si trovava nell'odierna Marina Piccola."}
{"id": "6682267", "revid": "110157", "url": "https://it.wikipedia.org/wiki?curid=6682267", "title": "Central European Football League 2018", "text": "La Central European Football League 2018 sar\u00e0 la tredicesima edizione dell'omonimo torneo di football americano. La sua finale \u00e8 denominata CEFL Bowl XIII.\nAvr\u00e0 inizio il 14 aprile e si concluder\u00e0 il 9 giugno .\nLa squadra vincitrice incontrer\u00e0 la vincitrice della NEFL nella Superfinal.\nStagione regolare.\nClassifica.\nLa classifica della regular season \u00e8 la seguente:"}
{"id": "6682269", "revid": "305330", "url": "https://it.wikipedia.org/wiki?curid=6682269", "title": "Friedrich Wilhelm Riemer", "text": "Biografia.\nRiemer nacque a Glatz. Studi\u00f2 teologia e filologia a Halle, fi il tutore nella famiglia di Wilhelm von Humboldt dal 1801 al 1803, e poi per nove anni visse con Goethe come suo assistente letterario e tutore di suo figlio. Nel 1812 divenne professore al ginnasio di Weimar; dal 1814 al 1820 fu assistente bibliotecario e dal 1837 alla sua morte fu bibliotecario a Weimar.\nRiemer \u00e8 raffigurato da Thomas Mann nel romanzo \"Carlotta a Weimar\" come un uomo coltissimo, sebbene un po' pedante, che preferisce una vita anonima di modesto professore liceale all'ombra di Goethe in Weimar, a una carriera universitaria fuori Weimar.\nOpere.\nRiemer pubblic\u00f2 alcune poesie, un lessico greco (1802-04) e \"Mitteilungen \u00fcber Goethe\" (\"Notifiche di Goethe\", 1841). Cur\u00f2 la corrispondenza tra Goethe e Carl Friedrich Zelter (\"Briefwechsel zwischen Goethe und Zelter\", 1833-34), e la sua corrispondenza con Goethe fu pubblicata in due volumi, \"Briefe von und an Goethe\" (1846) e in \"Aus dem Goethehause\" (1892, a cura di Franz Ferdinand Heitm\u00fcller)."}
{"id": "6682270", "revid": "30610", "url": "https://it.wikipedia.org/wiki?curid=6682270", "title": "Forte di Sant'Elia", "text": ""}
{"id": "6682274", "revid": "767487", "url": "https://it.wikipedia.org/wiki?curid=6682274", "title": "Durand of the Bad Lands (film 1917)", "text": "Durand of the Bad Lands \u00e8 un film muto del 1917 diretto da Richard Stanton. Protagonista della storia, il noto attore Dustin Farnum affiancato dalla moglie, l'attrice Winifred Kingston. Tra gli altri interpreti, anche Tom Mix, uno dei nomi pi\u00f9 leggendari del genere western.\nTrama.\nDopo aver partecipato a un saccheggio, il bandito Dick Durand si imbatte in un gruppo di indiani che stanno attaccando dei coloni. Il suo intervento fa fuggire gli indiani ma Durand riesce a salvare solo tre bambini, unici sopravvissuti, che lui prende con s\u00e9, affidandoli poi alle cure di Molly Gore, ignara che l'uomo sia un fuorilegge ricercato.\nBench\u00e9 lo sceriffo sia sulle sue tracce, Durand interrompe la fuga per fermarsi a salvare una ragazza che \u00e8 stata rapita dagli indiani. Dopo aver restituita la ragazza a suo padre, lo sceriffo arresta Durand. Ma Molly, venuta a sapere che la rapita era la figlia del governatore, lo sollecita a perdonare il bandito con il quale, poi, inizier\u00e0 una vita nuova.\nProduzione.\nNel 1925, la Fox Film Corporation ne fece un remake diretto da Lynn Reynolds che aveva come protagonista Buck Jones.\nDistribuzione.\nIl copyright del film, richiesto da William Fox, fu registrato il 12 agosto 1917 con il numero LP11237. \nDistribuito dalla Fox Film Corporation, il film usc\u00ec nelle sale cinematografiche statunitensi il 12 agosto 1917."}
{"id": "6682275", "revid": "2200288", "url": "https://it.wikipedia.org/wiki?curid=6682275", "title": "Universit\u00e0 di Santo Tom\u00e1s (Colombia)", "text": " \nL'Universit\u00e0 di Santo Tom\u00e1s \u00e8 una delle universit\u00e0 pi\u00f9 prestigiose della Colombia, la pi\u00f9 antica del paese e la quinta delle Americhe, fondata il 13 giugno 1580 dall'Ordine dei frati predicatori a Bogot\u00e0.\nStoria.\nL'universit\u00e0 Santo Tom\u00e1s \u00e8 un'istituzione educativa cattolica di natura privata e ordinamento nazionale. Diverse sedi comprendono il sistema universitario: la sede principale \u00e8 a Bogot\u00e1. L'ateneo \u00e8 membro del Consiglio Internazionale delle Universit\u00e0 di Santo Tom\u00e1s, che integra le universit\u00e0 gestite dall'Ordine dei Predicatori.\nNel 1580, attraverso la bolla Romanus Pontifex, Papa Gregorio XIII eresse nel Convento di Nostra Signora del Rosario (noto anche come Convento di Santo Domingo) di Santa Fe, l'universit\u00e0 di Studi generali, sebbene il Pass Regio Execuator, del Re Filippo III di Spagna, fu concesso solo nel 1630, dopo una lunga causa con la Compagnia di Ges\u00f9, per i diritti universitari, anno in cui \"l'Universit\u00e0 e l'Accademia di San Francisco Javier\" erano gi\u00e0 stati istituiti. L'inizio delle istituzioni educative ora \u00e8 conosciuto con il titolo di Pontificia Universidad Javeriana, che offriva i suoi servizi poco prima del 1623 sotto lo slogan dei Gesuiti.\nNel 1608, Gaspar N\u00fa\u00f1ez de Figueroa, nel suo testamento, promosse la fondazione della scuola di Santo Tom\u00e1s de Aquino-Bogot\u00e1. Pi\u00f9 tardi, nel 1624, questo college fu fuso con l'Universit\u00e0 di Studi Generali. Nacque cos\u00ec il College-Universit\u00e0 Santo Tom\u00e1s, che promosse i suoi primi neolaureati nel 1626. La fusione perpetua tra il College e l'Universit\u00e0 fu raggiunta nel giugno 1639 . Il 4 agosto dello stesso anno, il suddetto atto fu reso pubblico."}
{"id": "6682280", "revid": "298229", "url": "https://it.wikipedia.org/wiki?curid=6682280", "title": "Collision in Korea", "text": "Collision in Korea, ufficialmente conosciuto come \"Pyongyang International Sports and Culture Festival for Peace\" (\u5e73\u548c\u306e\u305f\u3081\u306e\u5e73\u58cc\u56fd\u969b\u4f53\u80b2\u30fb\u6587\u5316\u795d\u5178), si svolse il 28 e 29 aprile 1995 presso il May Day Stadium di Pyongyang, Corea del Nord. Si tratt\u00f2 di un evento di wrestling in pay-per-view prodotto in collaborazione dalla World Championship Wrestling (WCW) e dalla New Japan Pro-Wrestling (NJPW). Negli Stati Uniti l'evento venne trasmesso in televisione il 4 agosto 1995.\nAntefatto.\nL'evento \u00e8 l'unico pay-per-view di una federazione di wrestling statunitense svoltosi in Corea del Nord, ed attualmente detiene il record di pubblico per un evento di wrestling dal vivo, con un pubblico di 165,000 e 190,000 persone rispettivamente per il primo e il secondo giorno. Il giornalista americano Dave Meltzer riport\u00f2 delle cifre differenti pari a 150,000 e 165,000 rispettivamente.\nHidekazu Tanaka della NJPW fu l'annunciatore sul ring dello show, mentre ad arbitrare i vari match furono Masao Tayama e Tiger Hattori. Del commento si occuparono Eric Bischoff, Mike Tenay, e Kazuo Ishikawa.\n\u00c8 uno dei pochi pay-per-view della WCW non ancora disponibile sul canale WWE Network. Nonostante sia uno degli eventi con il maggior numero di spettatori, all'attivo, esso, per via delle controversie scaturite, non \u00e8 mai stato ricordato in alcun modo dalla WWE nei suoi programmi o sul WWE Network, come gi\u00e0 detto prima.\nNegli anni seguenti, gli atleti che parteciparono a tale evento ebbero da ridire su di esso, il quale aveva causato non poche controversie dal punto di vista emotivo (dei lottatori stessi) e legale. Una puntata della serie documentaristica \"Dark Side of the Ring\", andata in onda il 20 maggio 2021, racconta molti aneddoti e retroscena su \"Collision in Korea\"."}
{"id": "6682283", "revid": "132266", "url": "https://it.wikipedia.org/wiki?curid=6682283", "title": "Ospedale militare della Santissima Trinit\u00e0 delle Monache", "text": ""}
{"id": "6682294", "revid": "21880", "url": "https://it.wikipedia.org/wiki?curid=6682294", "title": "Megapodius wallacei", "text": ""}
{"id": "6682296", "revid": "1924342", "url": "https://it.wikipedia.org/wiki?curid=6682296", "title": "Cardi B", "text": "Inclusa nella lista delle persone pi\u00f9 influenti di \"Time\" e riconosciuta da \"Billboard\" con il titolo di donna dell'anno, ha pubblicato il suo album di debutto \"Invasion of Privacy\", acclamato dalla critica e vincitore del Grammy Award al miglior album rap, nel 2018. Il disco, divenuto quello di maggior successo di una rapper donna degli anni dieci negli Stati Uniti d'America, contiene \"Bodak Yellow\" e \"I Like It\", entrambe numero uno nella Hot 100 e certificate diamante dalla Recording Industry Association of America.\nNota anche per le collaborazioni \"Girls like You\", uno dei principali successi di tutti i tempi secondo \"Billboard\", e \"Taki Taki\", \u00e8 ritornata sulle scene musicali con \"WAP\" e \"Up\", che la porteranno ad estendere il primato di rapper femminile con la maggior quantit\u00e0 di singoli numero uno nella graduatoria statunitense, oltre a permetterle di divenire una degli artisti pi\u00f9 venduti digitalmente nella storia degli Stati Uniti.\nBiografia.\nNata e cresciuta nel Bronx di New York, ha origini trinidadiane da parte della madre e dominicane da parte del padre. Ha lavorato in un supermarket gestito da amish fino all'et\u00e0 di 19 anni, quando intraprese l'attivit\u00e0 di spogliarellista, e ha iniziato a ricevere l'attenzione del web accumulando popolarit\u00e0 soprattutto tramite Instagram e Vine grazie al suo umorismo e la sua spiccata personalit\u00e0.\nCarriera.\n2015-2017: Inizi della carriera e primi successi.\nNel 2015 Cardi B \u00e8 entrata nel reality show \"\" (VH1), come membro regolare, debuttando durante la sesta stagione. Nello stesso anno ha debuttato nell'industria musicale nel remix del brano \"Boom Boom\" di Shaggy eseguito da Popcaan. Nel marzo 2016 ha pubblicato un mixtape dal titolo \"Gangsta Bitch Music, Vol. 1\", ma solo con il successivo \"Gangsta Bitch Music, Vol. 2\", che contiene il singolo \"Lick\" con Offset, ha iniziato ad essere notata maggiormente in ambito musicale nel gennaio 2017.\nA febbraio 2017 ha firmato un contratto discografico con la Atlantic Records ed ha quindi pubblicato in giugno il suo primo singolo per una major, \"Bodak Yellow\", che ha raggiunto il primo posto della classifica Billboard Hot 100 nel mese di settembre. Sempre nel 2017 ha ricevuto due candidature ai BET Awards nelle categorie \"Best New Artist\" (miglior artista esordiente) e \"Best Female Hip-Hop Artist\" (miglior artista hip hop femminile). A settembre 2017 ha collaborato con G-Eazy e ASAP Rocky al singolo \"No Limit\", estratto dall'album del primo \"The Beautiful &amp; Damned\", mentre a dicembre con i Migos e Nicki Minaj in \"Motorsport\": i due brani hanno regalato alla rapper la sua seconda e terza top ten nella Hot 100 statunitense, arrivando rispettivamente alla 5\u00aa e alla 6\u00aa posizione. Il 22 dicembre 2017 \u00e8 uscito il singolo \"Bartier Cardi\", in collaborazione con 21 Savage, il cui video \u00e8 seguito quattro mesi pi\u00f9 tardi, nell'aprile 2018.\n2018: \"Invasion of Privacy\".\nNel 2018 ha annunciato il suo album di debutto \"Invasion of Privacy\", rivelandone nell'occasione la data di uscita, fissata al 6 aprile dello stesso anno, e la copertina. Il 7 aprile 2018 si \u00e8 esibita al programma televisivo statunitense \"Saturday Night Live\" con \"Bodak Yellow\", \"Bartier Cardi\" e \"Be Careful\". Durante la performance della terza canzone ha rivelato pubblicamente la sua gravidanza. Il quarto singolo estratto dal disco per il mercato statunitense, \"I Like It\", in collaborazione con J Balvin e Bad Bunny, \u00e8 diventata la seconda numero uno di Cardi B nella Billboard Hot 100, rendendola la prima rapper donna in assoluto con due canzoni arrivate in vetta alla classifica.\nIl 20 agosto \u00e8 risultata l'artista pi\u00f9 premiata degli MTV Video Music Awards 2018 vincendo ben 3 premi: Canzone dell'estate per \"I Like It\", miglior artista esordiente e miglior video collaborativo per \"Dinero\" con Jennifer Lopez e DJ Khaled. Lo stesso giorno ha estratto come singolo \"Ring\", in collaborazione con la cantante R&amp;B Kehlani, accompagnato da un video musicale.\nIl 28 settembre \u00e8 stato pubblicato \"Taki Taki\", con DJ Snake, Selena Gomez e Ozuna, che ha riscosso un grande successo mondialmente, rendendo Cardi B la prima rapper femminile a piazzarsi in vetta alla top 50 globale della piattaforma streaming Spotify.\nNell'ottobre 2018 il singolo \"Girls like You\" dei Maroon 5, nella versione realizzata con Cardi B, ha raggiunto la vetta della Billboard Hot 100, estendendo il suo record di rapper donna con pi\u00f9 numero uno negli Stati Uniti. \nIl 23 ottobre ha pubblicato il singolo \"Money,\" il cui video \u00e8 uscito il 21 dicembre seguente. Ha aperto la cerimonia degli AVN Awards 2019 a Las Vegas esibendosi con \"Bickenhead\" e \"She Bad\".\n2019-presente: il secondo album e il debutto cinematografico.\nNel 2019 ha partecipato in veste di giudice al talent show \"Rhythm + Flow\", insieme a Chance the Rapper e T.I., realizzato da Netflix.\nNel febbraio 2019 ha vinto il suo primo Grammy Award per il Miglior album rap con \"Invasion of Privacy,\" diventando la prima donna a conseguire tale riconoscimento. Nello stesso mese \u00e8 uscito \"Please Me\", in collaborazione con Bruno Mars, e il 1\u00ba marzo il suo videoclip. Il mese seguente \u00e8 stato annunciato il suo debutto cinematografico nel film \"Hustlers\", diretto da Lorene Scafaria, il cui cast comprende anche la protagonista Jennifer Lopez, Lili Reinhart, Constance Wu e la collega Lizzo. \u00c8 stato distribuito nelle sale cinematografiche il 13 settembre dello stesso anno, mentre in Italia solamente a novembre.\nHa ottenuto 21 candidature ai Billbord Music Awards 2019, diventando l'artista femminile con pi\u00f9 nomination accumulate in una singola edizione e la terza in generale, dietro Drake e i The Chainsmokers. Ha poi trionfato in sei categorie, portando le sue vittorie totali a sette, il maggior numero per quanto riguarda le rapper donne. A maggio 2019 ha reso disponibile il singolo \"Press\", dopo averne rivelato uno snippet su Instagram nel dicembre 2018, il quale ha superato le 100 milioni di visualizzazioni. Il 20 novembre sono state annunciate le candidature ai Grammy Awards 2020, dove \u00e8 stata selezionata, insieme a Offset, nella categoria miglior interpretazione rap con il loro brano \"Clout\", diventando la prima rapper femminile ad essere candidata al prestigioso riconoscimento per 3 anni di fila.\nIl 7 agosto 2020 Cardi B ha pubblicato il singolo \"WAP\" con la partecipazione della rapper statunitense Megan Thee Stallion. Il brano ha esordito direttamente in vetta alla Billboard Hot 100, diventando la sua quarta numero uno nella classifica. Ha raggiunto la prima posizione anche nel Regno Unito e in Australia, riscuotendo in entrambi i paesi la sua prima numero uno. Il 18 settembre 2020 pubblica il brano \"Me Gusta\" in collaborazione con Anitta e Myke Towers, distribuito direttamente insieme al relativo videoclip. Il 18 novembre 2020 \"Billboard\" ha annunciato che la rapper ha vinto il premio come Donna dell'anno ai \"Billboard\" Women in Music, la cerimonia ha avuto luogo virtualmente via web il 10 dicembre dello stesso anno, a causa della Pandemia di COVID-19. Il 17 dicembre \u00e8 stato pubblicato il primo episodio di \"Cardi Tries\", webserie esclusiva di Facebook Watch, in cui la rapper si cimenta nel provare nuove attivit\u00e0 che non ha mai svolto prima come la danza classica, il basket e lo stunt driving. Gli episodi vengono pubblicati settimanalmente sulla piattaforma, in lingua originale. Il 14 gennaio 2021 \u00e8 stato reso pubblico che Cardi interpreter\u00e0 Amber, protagonista del film commedia \"Assisted Living\", prodotto da Paramount. Il film \u00e8 basato sullo spec script della serie televisiva \"This Is Us\". Il 5 febbraio successivo torna invece sulle scene musicali con il singolo \"Up\", secondo estratto dal secondo album in studio, che diventa la sua quinta numero uno nella Hot 100 statunitense e la seconda come singolo da solista. Il 15 marzo si esibisce alla sessantatreesima edizione dei Grammy Awards con \"Up\" e \"WAP\" assieme a Megan Thee Stallion.\nCardi B ha partecipato come artista ospite al singolo di Normani \"Wild Side\" uscito il 16 luglio 2021, mentre ad agosto ha collaborato con Lizzo in \"Rumors\", singolo che ha debuttato alla posizione numero quattro della Hot 100. Il 27 giugno 2021, la rapper ha reso pubblica la sua gravidanza durante l'esibizione ai BET Awards dove ha rappato il verso nella canzone dei Migos, \"Type Shit\". Cardi B fa parte del cast del nono film della saga di \"Fast &amp; Furious\" che ha debuttato al cinema il 18 agosto 2021 in Italia. Ha ricevuto sei nomination agli MTV Video Music Awards 2021, inclusa la sua seconda nomination per il video dell'anno. Ha anche avuto il maggior numero di nomination ai BET Hip Hop Awards 2021 in parit\u00e0 con Megan Thee Stallion ed entrambe hanno vinto il maggior numero di premi, di cui tre solo per \"WAP\".\nIl 2 novembre, \u00e8 stata annunciata come presentatrice degli American Music Awards del 2021. La cerimonia di premiazione si \u00e8 tenuta al Microsoft Theatre di Los Angeles il 21 novembre. \"Up\" ha vinto il premio per la canzone hip hop preferita, rendendo Cardi B la prima artista a vincere la categoria tre volte. La rapper \u00e8 stata inclusa nell'album \"Still Over It\" di Summer Walker del 2021 nella prima traccia \"Bitter\". A novembre, la Warner Records ha pubblicato la colonna sonora per il film d'esordio alla regia di Halle Berry, \"Bruised\", uscito il 19 novembre su Netflix. La colonna sonora presenta sei brani originali di artiste donne, tra cui Cardi, H.E.R., le City Girls, Flo Milli, Saweetie e Latto, e altre sette canzoni rap femminili ispirate al film.\nVita privata.\nNel settembre 2017 si \u00e8 sposata in segreto con il rapper statunitense Offset, rivelandolo pubblicamente solo nell'anno successivo. Il 10 luglio 2018 nasce la figlia, Kulture Kiari Cephus. Il 5 dicembre 2018 la rapper ha comunicato la separazione con il marito sui social media. Durante un concerto di Cardi, Offset ha tentato, di fronte a tutto il pubblico, di riconquistarla chiedendole perdono, ma lei lo ha mandato via e si \u00e8 successivamente dichiarata molto imbarazzata riguardo a quella situazione. Tuttavia, a gennaio hanno annunciato la loro riconciliazione. Il 15 settembre 2020 Cardi B presenta i documenti di divorzio da Offset, definendo il matrimonio \"irrimediabilmente rotto\" e chiedendo la custodia primaria della loro figlia Kulture;, ma di nuovo, un mese dopo, i due hanno annunciato di essersi ricongiunti; e, otto mesi dopo, hanno annunciato di essere in attesa del loro secondo figlio. Il 4 settembre 2021 nasce il secondo figlio della coppia.\nCardi B si \u00e8 aperta riguardo al movimento Me Too, dichiarando di essere stata aggredita sessualmente all'inizio della sua carriera.\nImmagine pubblica.\nCardi B si identifica femminista. Gi\u00e0 ai tempi di \"Love &amp; Hip Hop: New York\", diversi spettatori l'hanno definita una paladina dell'empowerement femminile.\nPunti di vista politici.\nLa rapper spesso usa i social media come mezzo per manifestare le lotte che sostiene, come il controllo delle armi. Durante le elezioni americane del 2016, ha avvisato i suoi fan dei punti di vista politici sull'immigrazione di Donald Trump e ha incoraggiato a votare Bernie Sanders. Anche nelle elezioni americane successive, nel 2020, ha sostenuto fortemente Sanders e nell'aprile del medesimo anno l'ha intervistato in un video caricato sul social Instagram. Ad agosto 2020 in una conversazione con il candidato democratico Joe Biden per la rivista \"Elle\", ha discusso della Medicare, dell'istruzione gratuita e dell'uguaglianza razziale.\nControversie.\nDopo l'uscita di \"Girls\", una collaborazione con le cantanti Rita Ora, Bebe Rexha e Charli XCX, Cardi B ha risposto alle accuse volte alla canzone sul non prendere seriamente la comunit\u00e0 LGBT dicendo che non avevano nessuna intenzione negativa e dichiarandosi lei stessa bisessuale.\nDurante la New York Fashion Week 2018, ad un afterparty di \"Harper's Bazaar\", ha lanciato una scarpa e ha provato a scontrarsi fisicamente con la rapper Nicki Minaj. Ha motivato le sue azioni dicendo che la Minaj aveva messo \"mi piace\" a dei commenti scritti da altri utenti sui social media, che criticavano le sue abilit\u00e0 di madre.\nNel marzo 2019 \u00e8 stata rilanciata online una live stream risalente a tre anni prima in cui la rapper dichiarava che in passato aveva drogato e derubato diversi uomini che si erano recati in hotel con lei. Cardi B detto che gli uomini a cui si riferiva erano consapevoli, disposti e consapevoli; erano ubriachi prima di avvicinarsi a lei e negavano di aver mai messo qualcosa nella bevanda di un uomo. Ha aggiunto che ha preso dei soldi da loro perch\u00e9 le hanno fatto perdere tempo ad addormentarsi e poi \"continuavano a tornare\". Ha concluso dicendo che in quel momento aveva opzioni molto limitate per sopravvivere e si sente obbligata a non glorificarlo. She concluded by saying that at that time she had very limited options to survive, and feels a responsibility not to glorify it.\nModa.\nCardi ha una nota affinit\u00e0 per le scarpe con il tacco di Christian Louboutin, un tema infatti ricorrente nella sua canzone \"Bodak Yellow\". Ha anche menzionato la sua affinit\u00e0 per i marchi economici affermando \"non mi interessa se un capo costa 20 dollari o anche 15. Se mi sta bene, mi sta bene\". Nel novembre 2018 ha pubblicato una collezione con il marchio Fashion Nova. Cardi ha indossato un abito di Thierry Mugler vintage ai Grammy Awards 2018.\nNel 2018 \u00e8 diventata la prima rapper donna negli Stati Uniti ad apparire sulla copertina di \"Vogue\". Fotografata da Annie Leibovitz, la copertina, una delle quattro per il numero di gennaio 2019 che includeva anche Stella McCartney, la ritrae in un vestito rosso e bianco di Michael Kors con scarpe rosse di Jimmy Choo abbinate, mentre tiene in braccio sua figlia Kulture.\nNel 2019 il Council of Fashion Designers of America l'ha inclusa nella lista delle \"28 Black Fashion Forces\".\nNel 2020 diventa il volto ufficiale di Balenciaga. Dopo aver collaborato nel 2019 con Reebok, Cardi torna nel 2020 con una collezione di scarpe nominate \"Club C\". La collezione di sneakers \u00e8 disponibile per l'acquisto dal 13 novembre dello stesso anno.\nInfluenze musicali.\nCardi B ha affermato che i primi album che ha comprato sono stati quelli di Missy Elliott e Tweet. Tra le sue influenze ed ispirazioni ha citato Ivy Queen, Spice, Madonna, Lady Gaga, Beyonc\u00e9 e Lil' Kim.\nRiconoscimenti.\nCardi ha ricevuto vari riconoscimenti, tra cui un Grammy Award, sei American Music Awards, otto Billboard Music Awards, sei BET Awards, quattordici BET Hip Hop Awards, quattro iHeartRadio Music Awards, due MTV European Music Awards, quattro MTV Video Music Awards, quattro Soul Train Music Awards e un NRJ Music Award.\n\u00c8 stata nominata per la prima volta ai Grammy Awards nella 61\u00aa edizione, dalla quale ha ricavato due nomination per \"Bodak Yellow\" nelle categorie Miglior canzone rap e Miglior interpretazione rap solista."}
{"id": "6682299", "revid": "1372005", "url": "https://it.wikipedia.org/wiki?curid=6682299", "title": "Friedrich Wilhelm Levi", "text": "Biografia.\nLevi nacque da a Georg Levi e Emma Blum a Mulhouse in Alsazia-Lorena, all'epoca parte dell'Impero tedesco. Consegu\u00ec il suo dottorato nel 1911 con Heinrich Martin Weber presso l'Universit\u00e0 di Strasburgo.\nCarriera.\nLevi serv\u00ec como militare nell'esercito tedesco nel 1906-1907, e fu richiamato di nuovo al servizio dell'artiglieria durante la prima guerra mondiale, 1914-18. Durante questo periodo fu insignito della Croce di ferro, e fu licenziato come tenente. Nel 1917, spos\u00f2 Barbara Fitting, con la quale ebbe tre figli (Paul Levi, Charlotte e Suzanne). Insegn\u00f2 presso l'Universit\u00e0 di Lipsia tra il 1920 e il 1935, quando il governo nazista lo licenzi\u00f2 a causa della sua ascendenza ebraica. Friedrich e Barbara si trasferirono a Calcutta, in India.\nNel 1935 accett\u00f2 un'offerta come capo del Dipartimento di Matematica presso l'Universit\u00e0 di Calcutta. Introdusse il grafico di Levi nel 1940 in una serie di conferenze sulla geometria finita. Contribu\u00ec alla comprensione della combinatoria delle parole quando articol\u00f2 il lemma di Levi in un articolo per la Calcutta Mathematical Society. Nel 1948, Levi divenne professore di matematica al Tata Institute of Fundamental Research di Mumbai, in India. Secondo Raghavan Narasimhan, Levi ebbe un'influenza importante sullo sviluppo della matematica del XX secolo in India, in particolare introducendo l'algebra moderna presso l'Universit\u00e0 di Calcutta.\nNel 1952 torn\u00f2 in Germania e fu professore alla Libera Universit\u00e0 di Berlino e successivamente presso l'Universit\u00e0 di Friburgo. Mor\u00ec a Friburgo il primo giorno del 1966. Una bibliografia di 70 opere in matematica di Levi fu messa nel 1991 da Laszlo Fuchs e R\u00fcdiger G\u00f6bel."}
{"id": "6682308", "revid": "1418361", "url": "https://it.wikipedia.org/wiki?curid=6682308", "title": "Collezioni musicali a Lucca", "text": "Panoramica.\nTracce di musica sacra a Lucca sono documentate gi\u00e0 dal secolo VIII, con la presenza di una scuola di cantori nel Duomo di San Martino, e la musica profana (prodotta per la Festa di Santa Croce) \u00e8 attestata dal tardo medioevo. Dal '300 si aprirono scuole anche nella Cappella di San Regolo e in Santa Maria Forisportam. Dal '400 abbiamo notizie della cappella del Duomo e delle prime cappelle patrizie, mentre nel 1534 la Repubblica istituisce la Cappella Palatina. Nel 1636 si cominci\u00f2 a celebrare la festa delle \"Tasche\", nel 1672 si apre il teatro pubblico, e nel 1684 viene fondata la Confraternita di Santa Cecilia. Generi prediletti dai musicisti lucchesi sono stati l\"'oratorio\", le musiche per organo e quelle per archi.\nMusica sacra.\nConsistenti tracce dell'attivit\u00e0 musicale sacra si possono trovare negli Archivi Parrocchiali della Diocesi, nella Biblioteca della Diocesi, nell'Archivio Arcivescovile (nel fondo dell'Opera di Santa Croce), nel Seminario di San Martino, nella Biblioteca Statale, nella Biblioteca Feliniana, nella Chiesa di San Frediano, in Archivio di Stato (che conserva due codici integri, lo Strohm e il Mancini), nell'Archivio Musicale della Cappella di Santa Cecilia, e nel fondo privato di Herbert Handt.\nCinquecento e Seicento.\nDella produzione profana ci sono pervenuti esempi a partire dal XVI secolo nel Fondo musicale antico della Biblioteca Statale, istituzione che conserva anche un cospicuo numero di trattati musicali cinque-seicenteschi e di libretti che attestano l'attivit\u00e0 teatrale dal secondo Seicento.\nDal Seicento al Settecento.\nDal Seicento, quando alla permanente attivit\u00e0 sacra si affianc\u00f2 il Festival delle \"Tasche\", iniziarono a operare a Lucca alcune dinastie di compositori (i Puccini, i Guami), le cui musiche sono oggi conservate tra l'Istituto Boccherini (soprattutto nel Fondo Puccini), il Seminario di San Michele, e di nuovo la Biblioteca della Diocesi (specialmente il Fondo Maggini), e l'Archivio della Cappella di Santa Cecilia. Hanno scritto o partecipato alle feste lucchesi delle \"Tasche\" e di Santa Croce i pi\u00f9 grandi virtuosi del Settecento (Luigi Boccherini, Pietro Nardini, Filippo Manfredi, Giuseppe Cambini), e a Lucca si presume nasca il leggendario \"Quartetto toscano\", che si crede essere stata la prima formazione quartettistica d'Europa. Le musiche lucchesi di questi virtuosi (soprattutto quelle relative alla Festa di Santa Croce) sono in parte perdute, ma le istituzioni gi\u00e0 citate conservano buona parte delle musiche composte per le \"Tasche\".\nDal Settecento al primo Ottocento.\nDalla fine del Settecento operano a Lucca valenti compositori di ambito sacro come i suddetti Puccini, Domenico Quilici e Marco Santucci: le loro musiche sono conservate soprattutto nelle istituzioni ecclesiastiche, in special modo nel Fondo Bernini e nel Seminario di San Michele, ma copie di loro lavori sono anche nel Fondo Handt.\nDal 1805 al 1815, Lucca pass\u00f2 sotto il dominio napoleonico con il principato di Felice ed Elisa Baciocchi, che abolirono le cappelle sacre e la Festa delle \"Tasche\". Cercarono di rimediare alla susseguente carenza di musica con l'istituzione di Accademie principesche e con piccole cappelle civiche, dove impiegarono anche i compositori suddetti. Per pochi anni anche il virtuoso Niccol\u00f2 Paganini fu a servizio dei Baciocchi.\nDal 1816 i Borbone-Parma ripristinarono le cappelle delle chiese, che sopravvissero durante il regno Lorena, fino all'annessione italiana. Nel 1822, i Borbone-Parma assunsero come maestro di cappella il catanese Giovanni Pacini, che compose per Lucca molta musica sacra mentre continuava la sua grande carriera teatrale. La Biblioteca Feliniana, quella statale, la Biblioteca della Diocesi (soprattutto il Fondo Antico, il Fondo Guerra e il Fondo Maggini), e l'Istituto Boccherini (dove insegn\u00f2) posseggono molte copie coeve dei suoi lavori oltre che alcuni autografi. Dall'annessione al Regno d'Italia (dal 1861), la musica \"ufficiale\" fu comunale, con una cappellina del municipio (diretta anche da Gaetano Luporini) esistita fino al 1910. Ricchi di musica successiva al 1800 sono i posseduti musicali della Biblioteca Statale e dell'Istituto Boccherini, mentre l'Archivio Tucci nell'Archivio di Stato documenta il gusto musicale aristocratico tra Sette e Ottocento. Dall'Ottocento i musicisti della cappella del Duomo crearono un particolare pezzo di chiusura per la Messa di Santa Croce, il \"Mottettone\", per grande organico, frequentato anche nel Novecento. Tutte le istituzioni ecclesiastiche lucchesi hanno ingenti tracce della produzione sacra ottocentesca.\nIl secondo Ottocento e il primo Novecento.\nDal 1861, Abramo Basevi promosse la musica strumentale e le bande in tutto il Regno, e in questo contesto si fond\u00f2 Lucca la \"Societ\u00e0 Orchestrale Boccherini\", le cui musiche sono oggi alla Statale, e l'attivit\u00e0 di musica dilettantistica, come attesta il Fondo Vezzani. A cavallo tra Otto e Novecento hanno operato a Lucca compositori come Alfredo Catalani, Giacomo Puccini e il gi\u00e0 citato Luporini. La collezione musicale di Luporini (ricca anche di numerosi autografi) fu donata dal nipote all'Istituto Boccherini, e musiche di Catalani sono alla Statale, al Boccherini e all'Archivio della Cappella di Santa Cecilia. \u00c8 per\u00f2 la fama di Puccini che tutt'oggi si spande maggiormente sulla citt\u00e0. Tutte le biblioteche che abbiamo citato finora posseggono almeno un'edizione a stampa delle opere di Puccini. Molte sue lettere e tre autografi pucciniani sono alla Casa Natale, mentre alla Biblioteca Statale si conserva il Fondo Bonturi-Razzi, che contiene la collezione privata della cognata di Puccini (sorella della moglie Elvira), ricca di missive che Puccini sped\u00ec e ricevette dai pi\u00f9 importanti compositori d'Europa. Infine, il Centro Studi Giacomo Puccini, situato nella Casermetta San Colombano sulle mura, \u00e8 il maggiore depositario dell'innumerevole letteratura critica sul compositore, e ha al suo interno molti fondi di collezionisti appassionati della musica del maestro (la famiglia Bigongiari), oltre che di eminenti studiosi (vi sono conservate la biblioteche di Julian Budden e Giorgio Magri).\nIl pieno Novecento.\nNel Novecento Lucca vive una nuova ondata di musica sacra grazie alla figura di Emilio Maggini, che promuove molte attivit\u00e0 parrocchiali e didattiche che producono musiche oggi conservate nelle istituzioni diocesane, nel fondo della Polifonica Lucchese e dell'istituto Baralli. La musica profana novecentesca \u00e8 attestata nella musica popolare che si conserva nel Fondo Vezzani, da quella prodotta dalla Societ\u00e0 Mandolinistica e dagli spettacoli del Teatro del Giglio. Nel Novecento e nei primi anni 2000 molti privati hanno donato alle istituzioni lucchesi le loro collezioni: la biblioteca del musicologo Alfredo Bonaccorsi, delle collezioniste Teresa e Marianna Bottini e del compositore Enzo Borlenghi sono oggi all'Istituto Boccherini (che nel Novecento amplia anche il suo materiale didattico), quella della pianista dilettante Ilaria Petrucci \u00e8 al Centro Studi Giacomo Puccini, la collezione del paleografo musicale Raffaello Baralli \u00e8 alla Biblioteca Feliniana, mentre i libretti collezionati da Almachilde Pellegrini sono in Archivio di Stato."}
{"id": "6682309", "revid": "1372005", "url": "https://it.wikipedia.org/wiki?curid=6682309", "title": "Reinhold Baer", "text": "Biografia.\nBaer studi\u00f2 ingegneria meccanica per un anno presso l'Universit\u00e0 di Hannover. Poi and\u00f2 a studiare filosofia a Friburgo nel 1921. Durante la sua permanenza a Gottinga nel 1922 fu influenzato da Emmy Noether e Hellmuth Kneser. Nel 1924 vinse una borsa di studio per studenti particolarmente dotati. Baer scrisse la sua dissertazione di dottorato e nel 1927 fu pubblicato su \"Crelle's Journal.\"\nBaer accett\u00f2 un posto a Halle nel 1928. Sempre a Halle pubblic\u00f2 \"Algebraische Theorie der K\u00f6rper\" di Ernst Steinitz con Helmut Hasse, pubblicato per la prima volta su \"Crelle's Journal\" nel 1910.\nMentre Baer era con sua moglie in Austria, Adolf Hitler e i nazisti salirono al potere. Baer fu successivamente informato che i suoi servizi a Halle non erano pi\u00f9 necessari. Louis Mordell lo invit\u00f2 ad andare a Manchester e Baer accett\u00f2.\nBaer rimase presso l'Universit\u00e0 di Princeton e fu un erudito ospite presso l'Institute for Advanced Study dal 1935 al 1937. Per un breve periodo visse in North Carolina. Dal 1938 al 1956 lavor\u00f2 presso l'Universit\u00e0 dell'Illinois a Urbana-Champaign. Torn\u00f2 in Germania nel 1956."}
{"id": "6682312", "revid": "1418361", "url": "https://it.wikipedia.org/wiki?curid=6682312", "title": "Gaetano Palloni", "text": ""}
{"id": "6682314", "revid": "72396", "url": "https://it.wikipedia.org/wiki?curid=6682314", "title": "David Gilbarg", "text": "Gilbarg fu coautore, insieme al suo allievo Neil Trudinger, del libro \"Elliptic Partial Differential Equations of Second Order\". Oltre a Trudinger, gli studenti di dottorato di Gilbarg includono Jerald Ericksen e James Serrin."}
{"id": "6682343", "revid": "124123", "url": "https://it.wikipedia.org/wiki?curid=6682343", "title": "Ernst H\u00f6lder", "text": "Figlio di Otto H\u00f6lder, Ernst H\u00f6lder lavor\u00f2 principalmente nel campo della fisica matematica ed fu membro dell'Accademia sassone delle scienze."}
{"id": "6682345", "revid": "767487", "url": "https://it.wikipedia.org/wiki?curid=6682345", "title": "Pemphix", "text": "Pemphix \u00e8 un genere di crostacei estinti, appartenenti ai glifeidei. Visse nel Triassico medio (circa 242 - 235 milioni di anni fa) e i suoi resti fossili sono stati ritrovati in Europa.\nDescrizione.\nQuesto animale aveva un aspetto vagamente simile a quello di un'odierna aragosta, e le dimensioni si aggiravano solitamente intorno ai 20 centimetri di lunghezza. Il corpo era piuttosto allungato, e ricoperto da un carapace ornato da solchi lungo i fianchi e ricoperto da una fitta ornamentazione pustolosa. \"Pemphix\" era dotato di un primo paio di pereiopodi robusto e allungato; questi pereiopodi terminavano in strutture simili a chele, con un \"dito\" superiore lungo, mobile e appuntito. Anche le due paia di pereiopodi successive erano dotate di chele, anche se molto pi\u00f9 piccole.\nClassificazione.\nIl genere \"Pemphix\" \u00e8 stato istituito nel 1840 da Hermann von Meyer, ed \u00e8 molto ben conosciuto grazie a numerosissimi fossili provenienti dal Muschelkalk del Triassico medio della Germania, dove \u00e8 stata rinvenuta la specie tipo Pemphix sueuri. Altre specie sono state ritrovate in Polonia (\"P. silesiacus\") e in Spagna (\"P. malladai\"). In Cina \u00e8 noto il genere affine \"Sinopemphix\".\n\"Pemphix\" e \"Sinopemphix\" sono gli unici due rappresentanti dei Pemphicidae, una famiglia di crostacei simili a gamberi o aragoste, classificati all'interno del gruppo Glypheidea, attualmente rappresentato da due sole specie."}
{"id": "6682346", "revid": "120757562", "url": "https://it.wikipedia.org/wiki?curid=6682346", "title": "Craving", "text": "Il termine craving (tradotto letteralmente in: \"brama\" o \"desiderio insaziabile\"), indica il desiderio incontrollabile di assumere una sostanza stupefacente o un particolare alimento.\nIl desiderio irrefrenabile \u00e8 spesso accompagnato da una ricerca compulsiva o dall'attuazione di determinati comportamenti al fine di ottenere l'oggetto di cui si sente il forte bisogno.\nSi manifesta spesso come sintomo di una crisi d'astinenza. \nCon lo stesso termine, viene per\u00f2 anche riferito il desiderio impulsivo di particolari alimenti (ad esempio di cibi che contengono un alto contenuto di grassi o di dolci). Per quanto riguarda gli alcolici, viene anche utilizzato il termine \"dipsomania\". "}
{"id": "6682347", "revid": "298229", "url": "https://it.wikipedia.org/wiki?curid=6682347", "title": "Fabulous Moolah", "text": ""}
{"id": "6682349", "revid": "367445", "url": "https://it.wikipedia.org/wiki?curid=6682349", "title": "Witzan", "text": "Fu il primo Samtherrscher obodrita di cui si hanno notizie storiche. Venne infatti citato nelle cronache degli Annales Regni Francorum e Annales Mettenses priores dell'anno 789.\nWitzan fu contemporaneo e alleato di Carlo Magno nella guerra contro i Sassoni. Questa alleanza fu stilata presumibilmente nel 780; i suoi contenuti non sono noti, ma gli analisti dell'epoca percepirono Witzan come un sorta di vassallo di Carlo Magno. D'altra parte Witzan fu costretto ad allearsi con i Franchi in quanto la cresciuta potenza dei Sassoni costituiva per loro un grave pericolo. Witzan fu un fedele alleato di Carlo Magno e lo sostenne durante tutta la durata delle guerre sassoni.\nNel 789 i Veleti guidati dal loro Samtherrscher Drogovit invasero le terre degli Obodriti e pertanto Witzan chiese aiuto a Carlo Magno. Questi con un esercito di Franchi, Sassoni, Frisoni, Sorbi e naturalmente Obodriti, attacc\u00f2 i Veleti su vari fronti costringendo Drogovit a sottomettersi.\nWitzan fu ucciso nel 795 in battaglia contro i Sassoni, che si erano nuovamente ribellati contro i Franchi, mentre attraversava l'Elba. Il luogo della morte \u00e8 indicato dagli \"Annales regni Francorum\" in \"Hliuni\" che viene solitamente tradotto come L\u00fcne, una localit\u00e0 sulla sponda sinistra dell'Elba presso l'attuale L\u00fcneburg. Gli \"Annales Laureshamenses\", gli \"Annales Einhardi\" e il \"Chronicon Moissiacense\" tuttavia contraddicono gli annali franchi ed indicano come localit\u00e0 dell'attraversamento Bardowick.\nWitzan ebbe tre figli: Drasco, Sclaomir e Godoslav che furono tutti Samtherrscher della federazione obodrita. In pi\u00f9 Godoslav era padre di Rjurik, che quindi era un antenato di Ivan IV di Russia"}
{"id": "6682351", "revid": "767487", "url": "https://it.wikipedia.org/wiki?curid=6682351", "title": "Giovanni Andrea Piola", "text": "Biografia.\nFiglio del mercante tessile Paolo Battista, Giovanni Andrea era fratello di Pellegro e Domenico. Suoi zii paterni erano Giovanni Gregorio e Pier Francesco, anch'essi pittori.\nLa data di nascita \u00e8 da collocarsi nel 1627, anche se alcune fonti la collocano nel 1629. Fu discepolo dei fratelli e gi\u00e0 in giovane et\u00e0 venne considerato pittore di talento. Sono attribuibili a lui due tele: \"Labano consegna Rachele in sposa a Giacobbe\" e \"Apollo e Dafne\".\nLa carriera artistica di Giovanni Andrea venne interrotta da un incidente che gli procur\u00f2 la perdita della sanit\u00e0 mentale."}
{"id": "6682353", "revid": "214753", "url": "https://it.wikipedia.org/wiki?curid=6682353", "title": "Campionati europei di skeleton 2018", "text": "I Campionati europei di skeleton 2018, ventiquattresima edizione della manifestazione organizzata dalla Federazione Internazionale di Bob e Skeleton, si sono tenuti il 15 dicembre 2017 a Igls, in Austria, sulla Olympia Eiskanal Innsbruck, il tracciato sul quale si svolsero le competizioni del bob e dello slittino ai Giochi di e le rassegne continentali del 1981, del 1983 (unicamente nella specialit\u00e0 maschile), del 2010 e del 2013 (anche in quella femminile) e del 2015 (soltanto in quella femminile). La localit\u00e0 tirolese ha quindi ospitato le competizioni europee per la quinta volta nel singolo maschile e per la quarta in quello femminile.&lt;br&gt;\nAnche questa edizione si \u00e8 svolta con la modalit\u00e0 della \"gara nella gara\" contestualmente alla quinta tappa della Coppa del Mondo 2017/2018 e ai campionati europei di bob 2018.\nRisultati.\nSkeleton uomini.\nLa gara si \u00e8 disputata il 15 dicembre 2017 nell'arco di due \"manches\" ed hanno preso parte alla competizione 23 atleti rappresentanti 12 differenti nazioni.&lt;br&gt;\nIl lettone Martins Dukurs ottenne il suo nono alloro europeo consecutivo, sopravanzando il russo Nikita Tregubov, gi\u00e0 bronzo nel 2016, e il tedesco Axel Jungk, alla sua prima medaglia continentale.\nSkeleton donne.\nLa gara si \u00e8 disputata il 15 dicembre 2017 nell'arco di due \"manches\" ed hanno preso parte alla competizione 19 atlete rappresentanti 12 differenti nazioni.&lt;br&gt;\nL'atleta russa Elena Nikitina ottenne il suo secondo alloro continentale dopo quello conquistato a Igls 2013, sopravanzando la tedesca Jacqueline L\u00f6lling, detentrice del titolo 2017, e l'austriaca Janine Flock, gi\u00e0 campionessa europea nel 2014 e nel 2016."}
{"id": "6682355", "revid": "1718925", "url": "https://it.wikipedia.org/wiki?curid=6682355", "title": "Nighthawks", "text": ""}
{"id": "6682356", "revid": "287204", "url": "https://it.wikipedia.org/wiki?curid=6682356", "title": "Gruppo di NGC 1209", "text": "Il Gruppo di NGC 1209 \u00e8 un piccolo gruppo di galassie situato prospetticamente nella costellazione di Eridano alla distanza di 129 milioni di anni luce dalla Terra.\nIl gruppo \u00e8 costituito da sei galassie, prende il nome dalla galassia ellittica NGC 1209 ed \u00e8 uno dei gruppi che compongono il Muro della Fornace (o Southern Supercluster)."}
{"id": "6682357", "revid": "1146789", "url": "https://it.wikipedia.org/wiki?curid=6682357", "title": "Soares", "text": ""}
{"id": "6682358", "revid": "298229", "url": "https://it.wikipedia.org/wiki?curid=6682358", "title": "Pro Wrestling Zero1", "text": ""}
{"id": "6682362", "revid": "767487", "url": "https://it.wikipedia.org/wiki?curid=6682362", "title": "Connan Mockasin", "text": "Biografia.\nConnan nasce a Te Awanga, una piccola citt\u00e0 balneare nella regione di Hawke's Bay, in Nuova Zelanda. Suo padre, un fervido amante della chitarra, lo introduce alla musica quando Connan \u00e8 ancora molto giovane: all'et\u00e0 di cinque anni, infatti, Connan registra la sua prima canzone, manifestando gi\u00e0 in tenera et\u00e0 il suo stile eclettico e innovativo; comincia ad ascoltare molti artisti diversi, esaltandosi per Jimi Hendrix (Connan ha affermato di aver cominciato ad ascoltarlo quando era un teenager, sentendolo nella colonna sonora di \"Trappola In Alto Mare\"). Continua ad appassionarsi alla musica cominciando a suonare anche altri strumenti, e nel 2004 fonda la sua prima band, \"Connan &amp; the Mockasins,\" con cui pubblica un EP e si esibisce in varie localit\u00e0 della Nuova Zelanda.\nIn quegli anni si trasferisce in Inghilterra, ma si accorge presto che la realt\u00e0 della band comincia a stargli stretta e non gli permette di esprimere appieno il suo mondo interiore: cos\u00ec, lascia la band e torna in Nuova Zelanda, dove si concentra sulla produzione solistica e comincia a registrare con lo pseudonimo \"Connan Mockasin\".\nNel 2010, spinto dalla madre, Connan registra il suo primo album, \"Please Turn Me Into the Snat\". L'album ottiene un discreto successo, tanto che il produttore Erol Alkan lo ingaggia per la produzione di un EP, progetto che poi, vista la crescente passione di Alkan per il lavoro di Connan, si trasforma nella pubblicazione di un LP, \"Forever Dolphin Love\".\nEd \u00e8 proprio da \"Forever Dolphin Love\" che prende le mosse il successivo \"Caramel\" (2013).\nConnan &amp; the Mockasins.\nIl primo progetto di Connan, come gi\u00e0 detto, prende il nome di \"Connan &amp; the Mockasins.\"Il gruppo, un'innovativa miscela di rock e blues, era costituito da Connan e da due suoi amici, Seamus Ebbs e Ross Walker. Dopo un inizio abbastanza sommesso, la band pubblica due EP, e nel 2006 si trasferisca a Londra, in cerca di una maggiore visibilit\u00e0 da parte dell'industria discografica. Purtroppo, l'anno dopo Walker lascia la band, e la sua presenza, per un breve periodo di tempo, viene rimpiazzata da James Milne (alias Lawrence Arabia). La rottura definitiva avviene con la scelta (e la comunicazione) da parte di Connan di lasciare la band.\nSoft Hair.\nConnan, nel 2010, entra in contatto con un musicista \"indie\" gi\u00e0 abbastanza affermato, Sam Dust (alias LA Priest, al secolo Late of the Pier), e non ci vuole molto prima che tra i due nasca la scintilla che li porter\u00e0 a lavorare insieme. Il nome, per inciso, \u00e8 un chiaro sbeffeggiamento del movimento hair metal sviluppatosi negli anni 80. I due cominciano a lavorare a un progetto comune, che li porter\u00e0, nel 2016, alla pubblicazione del loro primo album eponimo.\nDiscografia.\nCon \"Soft Hair\".\nSoft Hair (2016)"}
{"id": "6682377", "revid": "1005847", "url": "https://it.wikipedia.org/wiki?curid=6682377", "title": "Elezioni parlamentari a Cuba del 1946", "text": "Le elezioni parlamentari a Cuba del 1946 si tennero il 1\u00ba giugno. Il Partito Autentico ottenne 30 dei 66 seggi della Camera dei Rappresentanti."}
{"id": "6682381", "revid": "84184", "url": "https://it.wikipedia.org/wiki?curid=6682381", "title": "Quintavalle (disambigua)", "text": ""}
{"id": "6682383", "revid": "38120", "url": "https://it.wikipedia.org/wiki?curid=6682383", "title": "Quintavalla", "text": ""}
{"id": "6682389", "revid": "729019", "url": "https://it.wikipedia.org/wiki?curid=6682389", "title": "Francesco Prestino", "text": "Biografia.\nMilanese di nascita, fu al servizio del governatore di Milano durante il periodo spagnolo, inizialmente come \"Ingegnere camerale\", occupandosi delle fortificazioni dello Stato. Il suo primo incarico fu la mappatura delle fortezze e dei castelli dello Stato di Milano.\nNel 1642 partecip\u00f2 alla difesa di Tortona assieme al suo aiutante, l'ingegnere militare Gaspare Beretta.\nNel luglio 1648 venne inviato a Cremona, gi\u00e0 visitata nel 1635, affinch\u00e9 approntasse le opportune difese della citt\u00e0. Qui mor\u00ec durante l'assedio della citt\u00e0 del 1648, ultima fase della guerra dei trent'anni, e il suo ruolo venne occupato da Gaspare Beretta."}
{"id": "6682390", "revid": "154893", "url": "https://it.wikipedia.org/wiki?curid=6682390", "title": "One-Mile Telescope", "text": "Il One-Mile Telescope, situato presso il radio osservatorio astronomico Mullard (MRAO) a Cambridge, Inghilterra, consiste in una rete di radiotelescopi (2 fissi ed uno parabolico di 20 metri completamente orientabile) operanti su doppia frequenza simultaneamente (a 1407\u00a0MHz e 408\u00a0MHz) e progettata per eseguire interferometria a sintesi di apertura.\nStoria.\nL\"'One Mile Telescope\" \u00e8 stato ultimato dal laboratorio Cavendish (il gruppo di astronomia) dell'universit\u00e0 di Cambridge nel 1964. Il telescopio \u00e8 stato utilizzato per produrre il quinto catalogo di radiosorgenti (5C) dei nove pubblicati dall'istituto e completato nel 1995.\nNel 1971, Sir Martin Ryle ha esposto il motivo per cui, alla fine del 1950, i radioastronomi dell'MRAO decisero la costruzione del nuovo telescopio One Mile: \"\"Il nostro scopo era duplice. In primo luogo abbiamo voluto ampliare la gamma delle nostre osservazioni indietro nel tempo sino agli albori dell'Universo e questo ha richiesto un notevole aumento in sensibilit\u00e0 e risoluzione. Con una maggiore risoluzione abbiamo sperato di potere essere in grado di tracciare le mappe delle singole radio sorgenti con precisione tale da avere indicazioni sui processi fisici che le hanno generate\".\"\nUno dei dischi del telescopio One-Mile \u00e8 stato utilizzato temporaneamente per migliorare la risoluzione della rete MERLIN (poi MTRLI) dal 1987 fino all'autunno del 1990.\nInnovazioni tecniche.\nIl telescopio One-Mile \u00e8 stato il primo ad utilizzare la rotazione terrestre nella tecnica di sintesi di apertura (descritta da Ryle come \"super-sintesi\") e il primo a inviare radio mappe con una risoluzione migliore di quella dell'occhio umano. Il telescopio era composto da tre piatti di 120 Ton, ciascuno dei quali di 18 metri di diametro. Due dei piatti erano fissi, mentre il terzo poteva essere spostato tramite un binario lungo 800 metri ad una velocit\u00e0 fino a 6,4 km/h, con una compensazione di quota per ovviare alla curvatura terrestre. Le frequenze di osservazione erano di solito a 408 MHz (75 cm, con risoluzione di 80 arc/sec) e 1,4 GHz (21 cm, con risoluzione di 20\" (secondi d'arco), tre volte migliore di quella della pupilla umana).\nRicerca e risultati scientifici.\nNei suoi venti anni di utilizzo, il telescopio \u00e8 stato utilizzato per mappare singoli oggetti ed effettuare diverse indagini nel campo profondo. Sebbene ancora occasionalmente utilizzato, ora \u00e8 sostanzialmente inutilizzato (uno dei piatti \u00e8 occasionalmente sfruttato per progetti di laurea o astronomia amatoriale).\nLa costruzione di questo telescopio e lo sviluppo della sintesi di apertura sfruttando la rotazione terrestre hanno contribuito a fare conseguire a Martin Ryle e Antony Hewish il premio Nobel per la fisica nel 1974."}
{"id": "6682412", "revid": "1444345", "url": "https://it.wikipedia.org/wiki?curid=6682412", "title": "Snakes &amp; Ladders", "text": ""}
{"id": "6682414", "revid": "1008732", "url": "https://it.wikipedia.org/wiki?curid=6682414", "title": "One Mile Telescope", "text": ""}
{"id": "6682421", "revid": "1865216", "url": "https://it.wikipedia.org/wiki?curid=6682421", "title": "Ferdinand Berthoud", "text": "Nel 1753 ottiene il titolo di maestro orologiaio a Parigi. Orologiaio e Meccanico del Re e della Marina, lascia un ricchissimo patrimonio di opere, in particolare nel campo dei cronometri da marina.\nBiografia.\nFerdinand Berthoud nasce il 18 marzo 1727 a Plancemont, nel distretto di Val-de-Travers, nel cantone di Neuch\u00e2tel in Svizzera, da una famiglia di notabili e orologiai pendolisti. \nIl padre, Jean-Berthoud \u00e8 maestro carpentiere e architetto. \u00c8 membro della comunit\u00e0 di Couvet, borghese di Neuch\u00e2tel e giudice di Val-de-Travers dal 1717 al 1732. La madre, Judith Berthoud (1682-1765) \u00e8 originaria di Couvet. \nFerdinand ha quattro fratelli: Abraham (1708- ?); Jean-Henry (1710-1790), giudice di Val-de-Travers, cancelliere a Verri\u00e8res, avvocato a Cressier e perito orologiaio specializzato di pendole; Jean-Jacques (1711-1784), disegnatore e Pierre (1717-?), agricoltore e costruttore di pendole. Consigliere di Couvet, nel 1741 quest\u2019ultimo sposa Marguerite Borel-Jaquet, dalla quale avr\u00e0 due figli, Pierre Louis (1754-Parigi, 1813), e Henri (? \u2013Parigi, 1783), la cui carriera sar\u00e0 strettamente legata a quella dello zio Ferdinand Berthoud.\nFerdinand ha due sorelle: Jeanne-Marie (1711-1804) e Suzanne-Marie (1729- ?).\nNel 1741, all\u2019et\u00e0 di quattordici anni, Ferdinand Berthoud inizia l\u2019apprendistato da pendolista presso il fratello Jean-Henry a Couvet e riceve inoltre una solida istruzione scientifica. Il 13 aprile 1745, Ferdinand Berthoud termina la propria formazione e riceve un attestato di apprendistato da orologiaio pendolista.\nNel 1745, all\u2019\u00e9t\u00e0 di 18 anni, Ferdinand Berthoud si stabilisce a Parigi per perfezionarsi nel mestiere di orologiaio pendolista. Esercita i propri talenti di compagnone presso i maestri orologiai della comunit\u00e0 parigina. La letteratura indica talvolta che Ferdinand Berthoud lavora per un certo periodo presso Julien Le Roy dove compie progressi estremamente rapidi. Ha come compagno di lavoro Pierre Le Roy (1717-1785), figlio del suo maestro, che diventer\u00e0 pi\u00f9 tardi il suo rivale.\nIl 4 dicembre 1753, tramite una sentenza del Consiglio di Stato del Re, in contrasto con i regolamenti corporativi e per favore speciale del sovrano, Ferdinand Berthoud accede alla laurea e riceve ufficialmente, a soli 26 anni, il titolo di Maestro Orologiaio.\nGi\u00e0 dal 1755, a Ferdinand Berthoud viene affidato il compito di redigere diverse voci di riferimento sull\u2019orologeria per \"l\u2019Enciclopedia metodica\" pubblicata dal 1751 al 1772 sotto la direzione di Diderot (1713-1784), scrittore e filosofo, e d\u2019Alembert (1717-1783), matematico e filosofo.\nNel 1759 Ferdinand Berthoud pubblica il suo primo testo specialistico: \"L\u2019Art de conduire et de r\u00e9gler les pendules et les montres, \u00e0 l\u2019usage de ceux qui n\u2019ont aucune connaissance d\u2019horlogerie\"[1] [] (tradotto in italiano nel 1778 con il titolo: \"L' arte di adoperare e regolare gli Orioli a pendolo e da tasca. Ad uso di quei che non hanno cognizione alcuna del mestiere dell'Oriolajo\".) \nNel 1763 Ferdinand Berthoud riceve dal Re l\u2019incarico di procedere all\u2019esame dell\u2019orologio marino H4 di Sir John Harrison (1693-1776) a Londra, in compagnia di Charles \u00c9tienne Louis Camus (1699-1766), matematico e deputato membro dell\u2019Accademia reale delle scienze, e dell\u2019astronomo Joseph-J\u00e9r\u00f4me Lefran\u00e7ois de Lalande (1732-1807). Il viaggio \u00e8 deludente per Ferdinand Berthoud poich\u00e9 Harrison gli presenta soltanto gli orologi H1, H2 e H3 (dietro un compenso di 500 \u00a3) mentre rifiuta categoricamente di mostrargli il celebre H4, il pi\u00f9 riuscito di tutti.\nIl viaggio a Londra non permette a Ferdinand Berthoud di scoprire il celebre H4 di Harrison, ma gli apre le porte della comunit\u00e0 scientifica inglese che, in virt\u00f9 dell\u2019importanza delle sue opere e pubblicazioni nell\u2019ambito dell\u2019orologeria, gli permette di essere eletto il 16 febbraio 1764 \u201cmembro associato straniero\u201d della Royal Society a Londra.\nNel 1764, su ordine del Re, l'Accademia incarica due dei suoi membri, Duhamel du Monceau e l\u2019abate Chappe d\u2019Auteroche, di mettere alla prova, in mare, l\u2019orologio marino n. 3 di Ferdinand Berthoud. Ferdinand Berthoud indica di aver portato personalmente l\u2019orologio a Brest e di aver assistito alla prova. I test si svolgono sulla fregata \"L\u2019Hirondelle\".\nNel 1765 Ferdinand Berthoud intraprende un secondo viaggio a Londra per incontrare Harrison per tramite del Conte di Br\u00fchl (1700-1763), Ministro di Saxe. Per la seconda volta, Harrison si rifiuta di presentare i propri lavori a Berthoud, poich\u00e9 sa che quest\u2019ultimo \u00e8 perfettamente in grado di sfruttarli per conto della Marina francese. \u00c8 l\u2019orologiaio inglese Thomas Mudge (1715-1795), noto per aver messo a punto il primo scappamento libero ad ancora e membro del Board of Longitude, a descrivere a Berthoud il principio di funzionamento dell\u2019orologio H4 senza che quest\u2019ultimo possa vederlo direttamente (Harrison esigeva un compenso di 4000 \u00a3 per descrivere l\u2019orologio, una somma esorbitante e dissuasiva).\nIl 7 maggio 1766 Ferdinand Berthoud invia un documento al Duca de Praslin (1712-1785), conte di Choiseul, Ministro della Marina, nel quale espone il suo progetto di costruire gli Orologi Marini n\u00b06 e n\u00b08. Gli reclama una rendita di 3000 livre a compenso del suo lavoro passato sui precedenti orologi marini e in previsione delle spese stimate per la realizzazione di due nuovi orologi marini secondo la tecnica inglese. Questo documento espone chiaramente il desiderio di Ferdinand Berthoud di ottenere detta rendita e il titolo di Orologiaio Meccanico del Re e della Marina e di dedicarsi al perfezionamento degli orologi marini e alla determinazione della longitudine in mare. Il 24 luglio 1766 il Re approva e accetta di finanziare il progetto di costruzione dei due orologi marini.\nPer assicurarsi che i nuovi orologi marini funzionino perfettamente, il 3 novembre 1768 il Duca di Praslin consegna gli Orologi marini n\u00b06 e n\u00b08 al cavaliere di Fleurieu (1738-1810), esploratore e idrografo, sottotenente dei vascelli di Le Roy, accompagnato dal canonico Pingr\u00e9 (1711-1796), astronomo e geografo della marina nonch\u00e9 membro dell\u2019A.R.S. La loro missione consiste nel provare gli orologi sulla corvetta \"l\u2019Isis\" durante un viaggio di andata e ritorno da Rochefort a Santo Domingo. Il viaggio dura dieci mesi e le prove sostenute dagli orologi sono coronate da successo. Il risultato delle osservazioni del cavaliere di Fleurieu \u00e8 pubblicato nel 1773 con il titolo \u201cVoyage fait par ordre du roi, pour \u00e9prouver les horloges marines\u201d.\nNel 1769, Ferdinand Berthoud fa arrivare a Parigi, da Couvet (Svizzera), il nipote Pierre-Louis Berthoud (1754-1813), comunemente chiamato Louis Berthoud, giovane orologiaio pendolista di talento, al fine di proseguire il suo apprendistato. Louis lo assister\u00e0 nella costruzione e nella manutenzione degli orologi marini che fornisce alla Marina francese e spagnola.\nIl 1\u00ba aprile 1770, in seguito al successo delle prove in mare degli orologi marini n\u00b06 e n\u00b08, Ferdinand Berthoud ottiene il brevetto di Orologiaio Meccanico del Re e della Marina, con una rendita annua di 3000 livre e l\u2019incarico di controllare la costruzione degli orologi marini. Riceve un ordine reale di 20 orologi marini.\nIl successo non si fa attendere e gli orologi di Ferdinand Berthoud sono imbarcati nelle varie campagne di test e viaggi di cartografia. \nNel 1771, il cavaliere di Borda (1733-1799) si imbarca sotto gli ordini del marchese Verdun de la Crenne (1741-1805) a bordo della fregata \"La Flore\" per una campagna di test dei cronometri marini alle isole Canarie e alle Antille. Il conte di Chastenet de Puys\u00e9gur (1752-1809), comandante della corvetta \"L\u2019Espi\u00e8gle\", accompagna il cavaliere di Borda, comandante de \"La Boussole\", in una spedizione alle Canarie e sulle coste dell\u2019Africa nel 1774 e 1775.\nIl 1\u00ba agosto 1785, Ferdinand Berthoud consegna cinque orologi al conte de La P\u00e9rouse (1748-1788), capitano de \"L\u2019Astrolabe\", che parte per una spedizione attorno al mondo con l\u2019obiettivo di completare le scoperte di James Cook (1728-1779) nell\u2019oceano Pacifico. Gli orologi imbarcati si perdono in mare durante il tragico naufragio de \"L\u2019astrolabe\", avvenuto nel 1788 al largo delle isole di Santa Cruz (isole Salomon). \nNel 1791 Ferdinand Berthoud consegna quattro orologi marini per la campagna del cavaliere Joseph de Bruny d\u2019Entrecasteaux (1737-1793), partito su richiesta del Re Luigi XVI, a capo di due fregate, \"La Recherche\" e \"L\u2019Esp\u00e9rance\", alla ricerca della spedizione di La P\u00e9rouse.\nNel 1795 Ferdinand Berthoud \u00e8 eletto Membro residente della prima classe alla sezione Arti Meccaniche dell\u2019Institut National (oggi Institut de France). Dalla Rivoluzione in poi, Berthoud, stabilitosi al Louvre e pensionato dello Stato, continua a lavorare ai propri orologi e ad assicurare la manutenzione degli orologi marini, ma dedica in primo luogo le sue energie alla pubblicazione della sua opera pi\u00f9 importante: \"Histoire de la Mesure du temps\" (1802).\nIl 17 luglio 1804 Ferdinand Berthoud riceve da Napoleone il titolo di Cavaliere della Legione d\u2019onore in quanto membro dell\u2019Institut de France.\nIl 20 giugno 1807 Ferdinand Berthoud muore all\u2019et\u00e0 di 80 anni, senza lasciare figli. Viene seppellito a Groslay, nella vallata di Montmorency (dipartimento del Val d\u2019Oise), dove sorge un monumento in sua memoria. \nLa carriera di Ferdinand Berthoud \u00e8 straordinaria, cos\u00ec come lo sono i periodi storici che attraversa, dall\u2019Illuminismo al Primo Impero, sopravvivendo alla Rivoluzione. Il suo talento fu riconosciuto dai suoi contemporanei, permettendogli di diventare membro dell\u2019Istitut National e di godere dell\u2019ambito posto di Orologiaio Meccanico del Re e della Marina sotto i regni di Luigi XV e Luigi XVI, nonch\u00e9 sotto il Primo Impero.\nLe opere.\nAll\u2019et\u00e0 di 25 anni, nel 1752, sette anni dopo il suo arrivo a Parigi, Ferdinand Berthoud sottopone al giudizio dell\u2019Accademia Reale delle Scienze un orologio a pendolo a equazione, dimostrando cos\u00ec la sua straordinaria padronanza dell\u2019arte orologiera. Gli accademici Charles Etienne Camus (1699-1768), matematico e astronomo e Pierre Bouguer (1698-1758), matematico, fisico e celebre idrografo, redigono un rapporto lusinghiero sulla qualit\u00e0 del suo lavoro.\nFerdinand Berthoud deposita all\u2019Accademia Reale delle Scienze diverse buste sigillate. Il 20 novembre 1754 deposita il progetto di una Macchina per misurare il tempo in mare, contenuto in una busta sigillata che non sar\u00e0 mai pubblicata[5]. Si tratta del suo primo progetto di orologio marino. La busta sar\u00e0 aperta solo nel 1976 dal Presidente dell\u2019Accademia. \nIl 13 dicembre 1760 Ferdinand Berthoud deposita all\u2019Accademia Reale delle Scienze un \u201cM\u00e9moire sur les principes de construction d\u2019une Horloge de Marine\u201d (Tesi sui principi di costruzione di un Orologio da Marina), il celebre Orologio Marino N\u00b01, la cui costruzione si concluder\u00e0 all\u2019inizio del 1761. Vi aggiunger\u00e0 un complemento, depositato il 28 febbraio 1761. L\u2019orologio sar\u00e0 esposto ad aprile del 1763 all\u2019Accademia Reale delle Scienze.\nNel 1754 L\u2019Accademia delle Scienze approva un orologio e un pendolo a equazione di Ferdinand Berthoud.\nFerdinand Berthoud desidera consacrarsi alle ricerche e trasmettere il suo sapere attraverso le sue pubblicazioni. Questo duplice orientamento gli permette di introdursi rapidamente nell\u2019ambiente scientifico della sua epoca. Gli vengono affidate diverse voci dell\u2019\"Enciclopedia metodica\" pubblicata dal 1751 al 1772 sotto la direzione di Diderot (1713-1784), e d\u2019Alembert (1717-1783).\nNel 1759 pubblica un trattato di divulgazione, che si riveler\u00e0 un successo: \"L\u2019Art de conduire et de r\u00e9gler les pendules et les montres. A l\u2019usage de ceux qui n\u2019ont aucune connaissance d\u2019horlogerie (\"tradotto in italiano nel 1778 con il titolo \"L'arte di adoperare e regolare gli Orioli a pendolo e da tasca. Ad uso di quei che non hanno cognizione alcuna del mestiere dell'Oriolajo).\" Nel 1763 il suo voluminoso trattato, \"L\u2019Essai sur l\u2019horlogerie; dans lequel on traite de cet Art relativement \u00e0 l\u2019usage civil, \u00e0 l\u2019Astronomie et \u00e0 la Navigation\" (Saggio sull\u2019orologeria nel quale si considera quest\u2019arte relativamente al suo uso civile, all\u2019astronomia e alla navigazione), sar\u00e0 anch\u2019esso accolto favorevolmente. Si tratta di un\u2019opera di divulgazione che incontra un grande successo e sar\u00e0 tradotta in altre lingue prima di essere ripubblicata pi\u00f9 volte nel corso del XVIII e XIX secolo.\nL\u2019anno 1763 segna una svolta nella carriera di Berthoud, ormai legata ai progressi della navigazione marittima. L\u2019Accademia delle scienze ne \u00e8 ancora una volta testimone e lo sostiene: l\u2019orologiaio fa aprire due buste depositate nel 1760 e 1761. Descrivono l\u2019orologio N\u00b017. Il 29 agosto seguente Ferdinand Berthoud deposita una nuova busta relativa alla \u201ccostruzione di un orologio marino...\u201d. \nI suoi progetti, dettati da richieste specifiche, scandiscono la sua attivit\u00e0. Il 7 maggio 1766 proporr\u00e0 cos\u00ec la costruzione di due orologi marini. Si tratta dei N\u00b06 e 8 conservati presso il Mus\u00e9e des arts et m\u00e9tiers. Dopo una fruttuosa sperimentazione, il 1\u00ba aprile 1770 Ferdinand Berthoud riceve il \u201cBrevetto di orologiaio Meccanico del Re e della Marina incaricato di controllare la costruzione degli Orologi marini\u201d.\nNel 1773 Ferdinand Berthoud pubblica il \"Trait\u00e9 des horloges marines contenant la th\u00e9orie, la construction, la main-d\u2019\u0153uvre de ces machines et la mani\u00e8re de les \u00e9prouver, pour parvenir par leur moyen, \u00e0 la rectification des cartes marines et \u00e0 la d\u00e9termination des longitudes en mer\" (Trattato degli orologi marini contenente la teoria, la costruzione, la manodopera di queste macchine e il modo di testarle, per riuscire grazie a esse, a rettificare le carte marine e a determinare le longitudini in mare). Questo trattato \u00e8 il primo nel suo genere, poich\u00e9 espone tutti gli elementi che permettono di costruire un orologio marino. Grazie a questa dissertazione Berthoud legittima i suoi lavori nella ricerca della longitudine in mare in particolare nei confronti dei suoi concorrenti, quali Harrison o Pierre Le Roy (1717-1785).\nDue anni dopo, nel 1775, Ferdinand Berthoud pubblica una nuova opera, \"Les longitudes par la mesure du temps ou m\u00e9thode pour d\u00e9terminer les longitudes en mer avec le secours des horloges marines, suivie du recueil des tables n\u00e9cessaires au pilot pour r\u00e9duire les observations relatives \u00e0 la longitude et \u00e0 la latitude\" (Le longitudini tramite la misura del tempo ovvero metodo per determinare le longitudini in mare con l\u2019ausilio degli orologi marini, seguito dalla raccolta delle tavole necessarie al pilota per ridurre le osservazioni relative alla longitudine e alla latitudine). Il libro \u00e8 ripubblicato nel 1785.\nNel 1787 Berthoud pubblica \"De la Mesure du Temps ou suppl\u00e9ment au trait\u00e9 des horloges marines et \u00e0 l\u2019Essai sur l\u2019horlogerie, contenant les principes d\u2019ex\u00e9cution, de construction et d\u2019\u00e9preuves des petites horloges \u00e0 longitudes et l\u2019application des m\u00eames principes de construction aux montres de poche, ainsi que plusieurs construction d\u2019horloges astronomiques\" (Della misura del tempo o supplemento al trattato degli orologi marini e al saggio sull\u2019orologeria contenente i principi di esecuzione, costruzione e test dei piccoli orologi a longitudini e l\u2019applicazione degli stessi principi di costruzione agli orologi da tasca nonch\u00e9 diverse costruzioni di orologi astronomici), tradotto in tedesco nel 1798.\nNel 1792, Ferdinand Berthoud pubblica il \"Trait\u00e9 des montres \u00e0 Longitudes contenant la construction, la description &amp; tous les d\u00e9tails de main-d\u2019\u0153uvre de ces Machines; leurs dimensions, la mani\u00e8re de les \u00e9prouver, etc.,\" (Trattato degli orologi a longitudini contenente la costruzione, la descrizione e tutti i dettagli di manodopera di queste macchine; le dimensioni, come testarle, ecc.) nel quale raccomanda la compensazione tramite il bilanciere con regolazione fine mediante spirale (pagina 172), per un migliore isocronismo.\nQuattro anni dopo, nel 1796, Berthoud pubblica la \"Suite du Trait\u00e9 des montres \u00e0 longitudes, contenant : 1\u00b0 la construction des montres verticales portatives, 2\u00b0 la description et les \u00e9preuves des petites horloges horizontales plus simples et plus portatives pour servir dans les plus longues travers\u00e9es\" (Seguito del trattato degli orologi a longitudini, contenente: 1\u00b0 la costruzione degli orologi verticali portatili, 2\u00b0 la descrizione e i test dei piccoli orologi orizzontali pi\u00f9 semplici e portatili da usare nelle traversate pi\u00f9 lunghe).\nNel 1802 Ferdinand Berthoud pubblica una delle sue opere pi\u00f9 importanti: \"Histoire de la mesure du temps par les horloges\" (Storia della misura del tempo attraverso gli orologi), nel quale dimostra il suo eccezionale sapere nell\u2019arte della meccanica orologiera.\nNel 1807, anno della sua morte, Berthoud pubblica la sua ultima opera, intitolata \"Suppl\u00e9ment au Trait\u00e9 des montres \u00e0 Longitudes avec appendice contenant la notice ou indication des principales recherches ou des travaux faits par Ferdinand Berthoud sur divers parties des machines qui mesurent le temps depuis 1752 \u00e0 1807\" (Supplemento al trattato degli orologi a longitudini con appendice contenente le informazioni e indicazioni delle principali ricerche e dei lavori fatti da Ferdinand Berthoud su diverse parti delle macchine che misurano il tempo dal 1752 al 1807). L\u2019opera verr\u00e0 ripubblicata nel 1816 e nel 1838.\nTenace sperimentatore, costruttore abile e audace, inventore preoccupato di diffondere il proprio sapere, Ferdinand Berthoud non ha soltanto partecipato al perfezionamento dell\u2019orologeria, ma ha anche promosso l\u2019uso di orologi di precisione nelle scienze dell\u2019epoca, contribuendone cos\u00ec al progresso. \u00c8 il solo orologiaio ad aver pubblicato integralmente il risultato delle proprie ricerche in maniera metodica e dettagliata. Dotato di un vero e proprio spirito d\u2019ingegnere-scienziato e di una capacit\u00e0 di lavoro straordinaria, Ferdinand Berthoud \u00e8, di tutti gli orologiai della sua epoca, quello che realizz\u00f2 il maggior numero di esperimenti.\nFerdinand Berthoud lascia un ricchissimo patrimonio di opere, sia nel campo dei cronometri da marina, degli orologi e pendole decorative, degli strumenti specialistici, degli strumenti di misura scientifica, sia in quello dell\u2019editoria, avendo pubblicato decine di opere e tesi specialistiche, per un totale di oltre 4000 pagine e 120 tavole incise.\nI titoli, i privilegi e le testimonianze di riconoscenza che costellano la sua carriera, tra il regno di Luigi XV e il Primo Impero, seguiti dagli omaggi, gli studi che segnano la sua fortuna critica fino ai giorni nostri riflettono l\u2019importanza del suo posto nella lunga ricerca della precisione.\nBibliografia:\nMostra:\nNel 1984 presso il Mus\u00e9e international d'horlogerie di La Chaux-de-Fonds e dal 17 gennaio 1985 al 17 marzo 1985 presso il Museo nazionale della marina (Parigi) gli \u00e8 stata dedicata una mostra intitolata \"Ferdinand Berthoud orologiaio del re\".\nL\u2019operato di Ferdinand Berthoud \u00e8 inoltre esposto in maniera permanente in numerosi musei di tutto il mondo, in particolare in Francia al CNAM, in Svizzera al MIH e a Londra al British Museum.\nNote e riferimenti.\nNote.\nFerdinand Berthoud \u00e8 citato nel film \"In famiglia si spara\" (les Tontons flingueurs) quando il padre di Antoine Delafoy chiede la mano della \u201cnipote\u201d di Fernand. Quest\u2019ultimo vede un orologio nel salone ed esclama \u201cohhh! Fine XVIII, di Ferdinand Berthoud\u201d."}
{"id": "6682422", "revid": "119962756", "url": "https://it.wikipedia.org/wiki?curid=6682422", "title": "Joe Galaxy", "text": "Joe Galaxy (inizialmente Joe Galassia) \u00e8 un personaggio immaginario protagonista di una serie di fumetti umoristici di fantascienza scritta e disegnata da Massimo Mattioli. Esord\u00ec in Italia sul settimanale \"il Male\" nel 1979 e venne poi pubblicato su altre importanti testate italiane come \"Cannibale, Frigidaire\" e \"Comic Art\" \u00e8 stato pubblicato anche in Francia.\nBiografia del personaggio.\nJoe Galaxy \u00e8 un \"avventurista dello spazio\" alle prese con le situazioni pi\u00f9 assurde e con gli alieni pi\u00f9 strampalati. Il personaggio \u00e8 un ibrido, met\u00e0 aquila e met\u00e0 papero. Indossa sempre un costume spaziale blu con una colt ionica nella fondina, scarpe e guanti bianchi.\nIl protagonista \u00e8 caratterizzato dal gusto per l'assurdo e per il nonsense, ricorrente nel lavoro di Mattioli, che viene accentuato dall'ambientazione fantascientifica e dal rivolgersi a un pubblico adulto, privo delle restrizioni dei fumetti per ragazzi.\nStoria editoriale.\nSulle pagine de \"Il Male\" nel 1979 viene pubblicata la prima storia di due strisce in bianco e nero con protagonista l'aquilotto dall'aria tosta, intitolata \"Joe Galassia e le perfide Lucertole di Callisto IV\u00b0\".\nSeguono molte altre storie velocissime in bianco e nero, tutte intitolate \"J.G. e le perfide Lucertole di Callisto IV\u00b0\". Di volta in volta il soggetto riguarda le \"viscide Amebe di Sirio\", un'\"arzilla Zibibba di Tebe 1\u00b0\", i \"Crak Siderali\", un \"incazzato Crestone di Mega\" e altro ancora, mentre le Lucertole di Callisto IV appariranno solo nel 1980 su \"Frigidaire\".\nUna storia di Joe appare nello stesso anno su \"Cannibale\", intitolata \"Joe Galassia e quelli del III Universo!\" con 3 pagine a colori e 2 in bianco e nero, per esigenze tipografiche. Poco dopo su \"Il Male\" viene pubblicato il seguito.\nCon il nome cambiato definitivamente in Joe Galaxy il personaggio inaugura nel 1980 il numero 1 della rivista \"Frigidaire\" con la lunga avventura a colori \"Le perfide lucertole di Callisto IV\u00b0\", seguita nel 1981 da \"Gelatine da guerra\" e nel 1983 da \"A Night in Electro\", un omaggio al rap e all'hip hop della New York di quel periodo.\nProprio riferendosi a questa storia, Slumberland scrive:\n\"\"Joe Galaxy e le perfide lucertole di Callisto IV\u00b0\", uno splendido titolo che \u00e8 tutto un programma introduce l'avventura pi\u00f9 famosa di Joe Galaxy che questa volta dovr\u00e0 vedersela, in mezzo ad una girandola di eventi, con gli abitanti del lontano pianeta Callisto IV, le lucertole del titolo, dalle intenzioni non proprio pacifiche: l'invasione del pianeta Terra.\"\nIn questi termini la storia sembrerebbe lineare e perfino scontata, invece la narrazione di Massimo Mattioli \u00e8 tutt'altro che prevedibile, volutamente scomposta e frammentaria.\nA questo proposito scriver\u00e0 lo stesso Mattioli molti anni dopo, nel 1988, sulla rivista Corto Maltese (in occasione della pubblicazione delle sue B-Stories), parlando di questo episodio: \"\u00e8 diventata una storia che si \u00e8 conclusa come un'implosione, si \u00e8 capita poi alla fine tutta perfettamente e io stesso ho intuito il significato di questa storia solo quando l'ho terminata.\"\"\nNel 1982 la Primo Carnera Editore raccoglie in volume, tranne quest'ultima, tutte le altre storie pubblicate in precedenza, e quelle originariamente in bianco e nero in versione colorata.\nNel 1985, su Frizzer, escono 4 storie da una pagina: \"Credits\", \"Under the Suns\", \"The Combriccola\" e \"Vegans\".\nSu \"Il Grande Alter\" numero 2 dell'aprile-giugno 1986 nella storia di 10 pagine \"Il panino dei Baskerville\" Joe narra a una ciurma spaziale in viaggio la storia dell'estinzione degli abitanti del leggendario pianeta Terra causata da un gigantesco e famelico Hamburger.\nUn secondo ciclo, di 12 storie da 6 pagine l'una, viene pubblicato sulla rivista \"Comic Art\" a partire dal febbraio 1988. Ne verranno raccolte 10 in volume dalla stessa casa editrice nel 1990. Joe Galaxy racconta avventure su vari pianeti, tra cui Garbazzo XII, Trazulla, Baltimora 13, Sirio Gamma, Inzinzi 23, Canaryland e Salsiccia 12. Incontra di volta in volta uno Spugnoso, un Orsacchiotto di 14.237 anni, la Quarta Legione dei Canarini da guerra, un Trogg da corrida, Se Stesso, uno Stronzetto della 18\u00aa Dimensione e molti altri ancora.\nUn terzo ciclo di 3 storie, due da 8 pagine e una da 10 appare su \"Lupo Alberto Magazine\" tra il 1992 e il 1993: con la copertina \"Joe Galaxy Comica - Space Wonders &amp; Horrors\" le storie \"Savoury Girl\" e \"Jurassic Planet\", con la testata \"Joe Galaxy - TV Series\" la storia \"Dreams that Honey Can Buy\". Qui riappare il Ferg, un personaggio della storia del III Universo pubblicata su Cannibale nel 1980. In queste storie Joe incontrer\u00e0, tra gli altri, un barbone Vegano (di Vega), orde di Pulci Sinfoniche, Amebe in bikini e una Roboma\u00eetresse.\nNel corso del tempo il nome del computer di bordo, con cui Joe si fa spesso delle chiacchierate, cambia da Compy a Eddy."}
{"id": "6682424", "revid": "298229", "url": "https://it.wikipedia.org/wiki?curid=6682424", "title": "Blue Meanie", "text": ""}
{"id": "6682425", "revid": "1543377", "url": "https://it.wikipedia.org/wiki?curid=6682425", "title": "Provence (nave da battaglia)", "text": "La Provence \u00e8 stata una nave da battaglia appartenente alla Marine nationale, seconda unit\u00e0 della classe Bretagne di dreadnought francesi, entrata in servizio nel marzo 1916.\nLa nave fu schierata nel settore del mar Mediterraneo durante gli eventi della prima guerra mondiale, ma senza partecipare a eventi bellici di sorta. Pi\u00f9 volte rimodernata durante il periodo interbellico, allo scoppio della seconda guerra mondiale fu impiegata ancora una volta nel Mediterraneo in compiti ausiliari, rimanendo danneggiata il 3 luglio 1940 nell'attacco britannico alla flotta francese ancorata a Mers-el-K\u00e9bir; riparata e portata a Tolone, la nave non prese parte ad alcuna operazione fino al 27 novembre 1942, quando partecip\u00f2 all'autoaffondamento in massa della flotta francese per evitare di cadere in mano ai tedeschi.\nStoria.\nLa prima guerra mondiale.\nImpostata nell'arsenale navale di Lorient il 1\u00ba maggio 1912, la bave venne varata il 20 aprile 1913 con il nome di \"Provence\" in onore dell'omonima regione della Francia meridionale; la costruzione dell'unit\u00e0 fu completata nel giugno 1915, e la nave entr\u00f2 ufficialmente in servizio il 1\u00ba marzo 1916.\nCome le sue gemelle della classe Bretagne, subito dopo l'entrata in servizio la \"Provence\" fu assegnata alla 1\u00aa Divisione del 1\u00ba Squadrone da battaglia, di cui assunse l'incarico di nave ammiraglia; le tre corazzate fecero parte dell'unit\u00e0 fino alla conclusione della prima guerra mondiale. La \"Provence\" trascorse gran parte del conflitto di stanza a Corf\u00f9, sia per prevenire una sortita dall'Adriatico della flotta austro-ungarica, sia come forma di intimidazione verso il governo della Grecia perch\u00e9 assumesse una politica pi\u00f9 favorevole alle nazioni della Triplice Intesa. Visto che il grosso della flotta austro-ungarica non tent\u00f2 mai una sortita dall'Adriatico, la \"Provence\" non vide alcuna azione bellica per tutta la durata del conflitto; di fatto, la nave non lasci\u00f2 mai il porto per tutto il 1917, e parte della sua ciurma fu sbarcata per fornire equipaggi alle pi\u00f9 utili unit\u00e0 anti-sommergibili di protezione al traffico commerciale.\nIl periodo interbellico.\nNell'aprile 1919 la nave rientr\u00f2 alla base di Tolone; l'intenzione era quella di inviarla nel teatro del Mar Nero per partecipare alle operazioni dell'intervento alleato nella rivoluzione russa, ma lo scoppio di gravi ammutinamenti che coinvolsero la flotta ancorata a Tolone e in particolare la stessa \"Provence\" ne impedirono il dispiegamento. Nell'ottobre 1919 la \"Provence\" raggiunse Costantinopoli per formare, in coppia con la gemella \"Lorraine\", il nucleo dello Squadrone del Mediterraneo Orientale francese.\nNel giugno 1921 la \"Provence\" e l'altra sua nave gemella, la \"Bretagne\", raggiunsero Le Havre per partecipare a una parata navale, rientrando a Tolone in settembre; all'inizio dell'anno successivo sia la \"Provence\" che la \"Lorraine\" furono poste in riserva con equipaggio ridotto. Tra il 1\u00ba febbraio 1922 e il 4 luglio 1923 la \"Provence\" fu sottoposta a estesi lavori di ammodernamento a Tolone: in particolare, il suo armamento fu potenziato con l'aggiunta di quattro cannoni da 75\u00a0mm M1897 installati sulle sovrastrutture, mentre la capacit\u00e0 di elevazione dei pezzi principali da 340\u00a0mm fu incrementata per aumentarne la gittata; fu inoltre aggiunto un nuovo albero tripode con un telemetro e una stazione di direzione di tiro per i pezzi antiaerei della nave.\nNuovi lavori di ammodernamento ebbero luogo tra il 12 dicembre 1925 e l'11 luglio 1927: l'elevazione dei pezzi principali fu nuovamente incrementata, la sezione di prua della cintura corazzata fu rimossa e met\u00e0 delle caldaie della nave furono convertite dall'alimentazione a carbone a un'alimentazione a olio combustibile. Un terzo e ultimo ciclo di lavori di ammodernamento ebbe infine luogo tra il 20 settembre 1931 e il 20 agosto 1934: tutte le restanti caldaie furono convertite all'alimentazione a olio combustibile, furono installate nuove turbine e una nuova batteria di cannoni principali, e furono aggiunti all'armamento altri otto cannoni da 75\u00a0mm antiaerei. Conclusi i lavori, la \"Provence\" fu assegnata in coppia con la \"Bretagne\" al 2\u00ba Squadrone dell'Atlantico, partecipando a manovre di addestramento al largo delle Azzorre, di Madeira e del Marocco e, nel 1936, a una crociera addestrativa in Africa; a partire dall'agosto 1936 e fini all'aprile 1937, le due navi furono coinvolte nelle missioni di contrasto al contrabbando di armi al largo della Spagna durante il periodo della guerra civile spagnola.\nLa seconda guerra mondiale.\nAllo scoppio della seconda guerra mondiale nel settembre 1939, la \"Provence\" era di base a Tolone sempre in coppia con la \"Bretagne\" nel 2\u00ba Squadrone, servendo come nave di bandiera del comandante della formazione viceammiraglio Ollive. Il 21 ottobre la corazzata fu messa in cantiere per lavori di manutenzione di routine, protrattisi fino al 2 dicembre seguente; due giorni dopo, la \"Provence\" e la \"Bretagne\" compirono una sortita da Tolone fino a Dakar per coprire, unitamente a vari incrociatori e cacciatorpediniere, il rientro in patria di vari mercantili francesi dai porti dell'Africa occidentale e dalle Azzorre, rientrando alla base alla met\u00e0 del mese.\nA inizio 1940 la \"Provence\" fu distaccata a Casablanca in forza alla Force Y, conducendo alcune infruttuose crociere nell'Atlantico a caccia di unit\u00e0 nemiche. Mentre si trovava in sosta a Gibilterra la nave accus\u00f2 alcuni problemi che la obbligarono a fare rotta per Tolone; durante il viaggio di rientro, l'unit\u00e0 ferm\u00f2 la nave passeggeri italiana \"Oceania\" e la invi\u00f2 a Marsiglia perch\u00e9 venisse ispezionata in quanto sospettata di svolgere contrabbando a favore della Germania. La \"Provence\" raggiunse quindi Orano il 24 gennaio 1940, per poi dirigere su Dakar e tornare in forza alla Force Y; l'11 aprile l'intera Force Y si trasfer\u00ec a Orano, con la \"Provence\", le sue due gemelle e vari incrociatori che proseguirono alla volta di Alessandria d'Egitto dove giunsero il 27 aprile. Il 18 maggio la \"Provence\" e la \"Bretagne\" fecero ritorno nella base francese di Mers-el-K\u00e9bir in Algeria.\nDopo la resa francese del 22 giugno 1940, la flotta della Marine natinale dovette essere posta in disarmo sotto la supervisione delle autorit\u00e0 tedesche e italiane, in base alle clausole dell'armistizio stipulato; l'alto comando britannico era tuttavia preoccupato che le navi francesi potessero cadere in mano alle potenze dell'Asse, e predispose una serie di misure perch\u00e9 ci\u00f2 non accadesse. Il 3 luglio la Force H britannica del viceammiraglio James Somerville si present\u00f2 davanti Mers-el-K\u00e9bir intimando ai francesi di dirigersi con le loro navi in un porto del Regno Unito o delle Americhe per farsi internare, dietro la minaccia di essere attaccate se non avessero fatto ci\u00f2; dopo lunghi negoziati i francesi rigettarono l'ultimatum, e i britannici risposero attaccandoli. La \"Provence\" rispose al fuoco appena 90 secondi dopo che i britannici avevano iniziato il tiro sulle navi francesi ferme all'\u00e0ncora, ma non mise a segno alcun colpo sugli assalitori; la \"Provence\" stessa fu raggiunta da diversi colpi che causarono gravi danni, appiccando un incendio e portando lo scafo ad appoggiarsi sul basso fondale del porto anche se la nave non esplose come invece capit\u00f2 alla gemella \"Bretagne\".\nLa \"Provence\" fu in seguito riportata a galla e riparata sommariamente, salpando quindi il 5 novembre con la scorta di cinque cacciatorpediniere per dirigere su Tolone dove arriv\u00f2 l'8 novembre seguente. Il 1\u00ba gennaio 1942 la \"Provece\" fu nominata nave ammiraglia della Divisione d'addestramento, ma per il resto del conflitto rimase inutilizzata a Tolone. Il 27 novembre 1942 le forze tedesche avanzarono per occupare Tolone, e la flotta francese qui ancorata provvide immediatamente ad autoaffondarsi in massa per evitare di cadere in mano al nemico: la \"Provence\" apr\u00ec le valvole a mare dello scafo e si adagi\u00f2 sul fondale a fianco della vecchia pre-dreadnought \"Condorcet\" e della nave appoggio idrovolanti \"Commandant Teste\".\nLe forze italo-tedesche provvidero a riportare a galla lo scafo della \"Provence\" l'11 luglio 1943: due dei cannoni da 340\u00a0mm della nave furono sbarcati e installati in una batteria costiera a Saint-Mandrier-sur-Mer vicino a Tolone, ma per il resto non venne fatto alcun tentativo di ripristinare completamente l'unit\u00e0; lo scafo fu poi nuovamente autoaffondato dai tedeschi per fungere da blocco del porto di Tolone, prossimo a cadere in mano degli Alleati. Il relitto fu nuovamente portato a galla nell'aprile 1949 e avviato alla demolizione."}
{"id": "6682432", "revid": "1305772", "url": "https://it.wikipedia.org/wiki?curid=6682432", "title": "One Last Song", "text": "One Last Song \u00e8 un singolo del cantautore britannico Sam Smith, pubblicato il 3 novembre 2017 come secondo estratto dal secondo album in studio \"The Thrill of It All\".\nVideo musicale.\nIl videoclip \u00e8 stato pubblicato il 29 novembre 2017 sul canale Vevo-YouTube del cantante."}
{"id": "6682433", "revid": "1149807", "url": "https://it.wikipedia.org/wiki?curid=6682433", "title": "M le magicien", "text": "M le magicien \u00e8 un fumetto realizzato in Francia nel 1968 in lingua francese per il settimanale \"Pif Gadget\".\nPersonaggi.\nIl protagonista \u00e8 un piccolissimo mago con cilindro e mantello che vive nel suo piccolissimo castello in mezzo alla natura. Con la sua bacchetta pu\u00f2 fare ogni tipo di magia.\nIl coprotagonista \u00e8 un camaleonte sempre pronto a far scattare la lingua per mangiare qualsiasi cosa, anche le vignette stesse.\nA volte appaiono due piccoli marziani imbranati su un disco volante, con la fissa di conquistare la Terra.\nAltri personaggi frequenti sono margherite, funghi, mosche, farfalle, api, lumache, pupazzi di neve, elefanti.\nFine della serie.\nLa serie termina con il n\u00b01483 del novembre 1973. Tutte le 230 tavole sono raccolte in volume, dopo un accurato lavoro di restauro, dall\u2019editore francese L'Association nel 2003.\nAccoglienza.\nNel libro inglese \"Comics - A global history, 1968 to the present\" pubblicato nel 2014 da Thames &amp; Hudson si legge: \"\"M le magicien\" segue il classico formato delle strisce comiche dei giornali, con un piccolo gruppo di personaggi, in un ambiente quasi astratto, occupato da una serie apparentemente infinita di variazioni su alcuni conflitti di base dove la semplicit\u00e0 e la ripetizione diventano quasi esistenziali. Gran parte dell'umorismo deriva dalla giocosit\u00e0 visiva autoriflessiva con il mezzo, incluse le frequenti citazioni a \"Krazy Kat\" di Herriman\"."}
{"id": "6682442", "revid": "547034", "url": "https://it.wikipedia.org/wiki?curid=6682442", "title": "Superwest", "text": "Superwest \u00e8 una serie di fumetti scritta e disegnata da Massimo Mattioli, edita in Italia da Frigidaire, in Francia da L\u2019\u00c9cho des Savanes e Albin Michel e negli Stati Uniti da Catalan Communications. \nTrama.\nSuperwest \u00e8 una specie di topo umanoide che nella vita di tutti i giorni indossa un paio di boxer rossi con 2 bottoni gialli. Ingoiando nelle emergenze una misteriosa pillola, si trasforma in un atletico supereroe: costume azzurro con cintura e mantello rossi e una W sul petto a significare \"WEST\". \u00c8 un difensore della legge e dell\u2019ordine secondo i valori occidentali. Una specie di dr Henry Jekyll ed Edward Hyde demenziale che entra in azione in 6 storie a sconfiggere un \u2018dirty red pig\u2019, a smascherare un viscido assassino, a sventare una strana rapina in banca, a combattere un pericoloso scanner, a fermare un\u2019orrenda invasione di hot dog mannari e a duellare con un\u2019ombra forza del Male.\nStorie.\nSi parte con Panic in the City, primo episodio, pubblicato su Frigidare, rivista tra le cui pagine il personaggio nasce, sul n. 10 del settembre 1981. L'asfalto non \u00e8 stato mai cos\u00ec bollente, tanto da squagliarsi ed inghiottrire le persone. \u00c8 ovviamente un compito per Superwest, l'eroe di cui ha bisogno l'occidente.\nSe questo primo episodio \u00e8 abbastanza contenuto negli effettacci, le altre avventure non saranno cos\u00ec sobrie, vedremo infatti teste che esplodono (prendendo spunto da film come Scanners di Cronenberg) e altre amenit\u00e0 horror.\nA ogni trasformazione appare in una vignetta speciale con in evidenza il suo nome da supereroe\n(nessuno sa qual \u00e8 il suo nome da topo qualunque) e sotto di volta in volta una definizione potente: \"The world\u2019s number one!\", \"The most charming superhero!\", \"The mom and dad\u2019s son!\", \"The worst &amp; the best\", \"The tutti frutti superhero!!!\".\nTutte le storie sono pubblicate in Francia sulla rivista L\u2019\u00c9cho des Savanes e successivamente in Italia su Frigidaire e Comic Art.\nVengono raccolte in volume nel 1986 in Francia da Albin Michel e nel 1987 in USA da Catalan Communications con il titolo SUPERWEST COMICS #1 e la scritta \"world\u2019s favorite adventure-strip character!\"\nLa copertina vede superwest in volo e un\u2019immagine per ogni storia dentro un cerchio con il titolo sulla facciata. Quella americana aggiunge la scritta \u201cadults only\u201c.\nLe 6 storie sono le seguenti:\n1 - PANIC IN THE CITY - 8 tav. &lt;br&gt;\n2 - PORNO MASSACRE - 4 tav.&lt;br&gt;\n3 - CARTOONS HOLD-UP - 4 tav.&lt;br&gt;\n4 - SCANNER - 6 tav.&lt;br&gt;\n5 - VERY HOT DOGS - 12 tav.&lt;br&gt;\n6 - THE SHADOW - 6 tav.&lt;br&gt;\nAl centro del volume ci sono 2 pagine extra.\nLa prima \u00e8 un poster del film in 3D \u201c SUPERWEST and the Monster from Mars \u201c, dove si vede che il Mostro \u00e8 in realt\u00e0 una splendida aliena verde nuda con le antennine.\nLa seconda \u00e8 una pagina promozionale di merchandising dal titolo \u201cSuperwestmania\u201c, dove vengono esposti i Superwest macaroni, la T-shirt Superwest, la Superwest Cola, il Superwest peanut butter, un piccolo Superwest giocattolo e un manuale best seller con in copertina il topo che mostra i muscoli da culturista intitolato \u201cBe better than the best, BE DYNAMIC!\u201c.\nCuriosit\u00e0.\nUno studio di animazione americano, tra quelli che si occupano della realizzazione de I Simpson, ha proposto una serie di cartoon dedicati a SUPERWEST. "}
{"id": "6682446", "revid": "121612275", "url": "https://it.wikipedia.org/wiki?curid=6682446", "title": "Waverly Austin", "text": ""}
{"id": "6682448", "revid": "409613", "url": "https://it.wikipedia.org/wiki?curid=6682448", "title": "Necropoli di Marchianna", "text": "La necropoli di Marchianna o \"Marchiana\" \u00e8 un sito archeologico situato nel comune di Villaperuccio, nella provincia del Sud Sardegna.\nIl sito si trova sul fianco di una collina, a poco pi\u00f9 di 1 km di distanza dal lago artificiale di Monte Pranu, ed \u00e8 composto da alcune \"domus de janas\", tombe ipogeiche scavate nella roccia. Al loro interno sono stati rinvenute testimonianze delle culture archeologiche della Sardegna prenuragica, tra cui frammenti fittili collegabili alla cultura del vaso campaniforme."}
{"id": "6682451", "revid": "880789", "url": "https://it.wikipedia.org/wiki?curid=6682451", "title": "AWOP-BOP-ALOOBOP ALOP-BAM-BOOM", "text": " \nAWOP-BOP-ALOOBOP ALOP-BAM-BOOM \u00e8 una serie a fumetti creata dall'artista Massimo Mattioli di genere Fantastico/Umoristico. Pubblicata in Italia dalla rivista \"Cyborg\" nel 1993 e sulla rivista \"Blue\" nel 1996 e in raccolte in volume in Francia nel 1999 da L'Association.\nTrama.\nAWOP-BOP-ALOOBOP ALOP-BAM-BOOM, il protagonista, \u00e8 un gatto nero che dagli amici si fa chiamare semplicemente BAM-BOOM. Il suo nome per intero \u00e8 l\u2019urlo d\u2019attacco elettrizzante della canzone \u201cTutti Frutti\u201c, portata al successo negli anni '50 da Little Richard e Elvis Presley.\nAWOP-BOP-ALOOBOP ALOP-BAM-BOOM racconta le avventure del gatto BAM-BOOM alle prese con il rapimento della sua ragazza WENDY ad opera degli extraterrestri Strox per testare se la carne terrestre soddisfa i loro animaletti domestici, i Wormy, e pianificare cos\u00ec la produzione intensiva di worm food.\nBAM-BOOM segue una pista per rintracciare i rapitori, mentre altri extraterrestri, i Zomoi- Potoi, tutti di nome Tetsuo, arrivano sulla Terra con lo stesso scopo.\nI personaggi.\nLo slapstick dal veloce montaggio di sequenze vede entrare in gioco molti personaggi:\nFinale della storia.\nDopo che gli extraterrestri si eliminano a vicenda, dopo che BAM-BOOM libera WENDY e scappa con lei, dopo che i computer delle 2 navi liberano i voraci Wormy, che si riproducono velocemente divorando la gente, dopo che BAM-BOOM ha fatto l\u2019amore con la sua gatta e ha scoperto il massacro dei terrestri ad opera dei pet alieni, dopo essere tornato con lei sul disco volante Strox e averlo fatto partire nello Spazio, resta padrona del campo l\u2019orrenda astronave organica pustolosa dei Roz, pronti a sbarazzarsi dei Wormy e a mettere in moto l\u2019allevamento intensivo dei terrestri per produrre tanto cibo in scatola.\nPubblicazione.\nLa storia \u00e8 pubblicata sulla rivista \"Cyborg\" nel 1993 e nel 1996 sulla rivista \"Blue\". Viene raccolta in volume in Francia nel 1999 da L'Association.\nPeriodicamente, in Francia, si mostra un forte interesse critico per il lavoro di Massimo Mattioli. D'altra parte, \u00e8 l\u00ec e non in Italia che negli ultimi tempi sono stati pubblicati ben 4 volumi, da Awop-bop-aloobop Alop-bam-boom a M le Magicien e Squeak the Mouse"}
{"id": "6682457", "revid": "1354930", "url": "https://it.wikipedia.org/wiki?curid=6682457", "title": "Tirreno-Adriatico 1995", "text": "La Tirreno-Adriatico 1995, trentesima edizione della corsa, si svolse dall'8 al 15 marzo 1996 su un percorso di 1422\u00a0km, suddiviso su 8 tappe. La vittoria fu appannaggio dell'italiano Stefano Colag\u00e8, che complet\u00f2 il percorso in 37h35'39\", precedendo il connazionale Maurizio Fondriest e il russo Dmitrij Kony\u0161ev."}
{"id": "6682471", "revid": "75472", "url": "https://it.wikipedia.org/wiki?curid=6682471", "title": "Chiesa della Madonna del Rosario (Portorose)", "text": "La chiesa parrocchiale della Madonna del Rosario (in sloveno: \u017eupnijska cerkev Device Marije Ro\u017enovenske) \u00e8 un luogo di culto cattolico di Portorose, in Slovenia, nel territorio della diocesi di Capodistria.\nStoria.\nChiesa precedente scomparsa.\nL'ordine di San Benedetto era il primo ordine monastico in Istria: nelle vicinanze di Portorose gi\u00e0 dal XII secolo esistevano quattro monasteri benedettini. Tra le chiese locali, quella pi\u00f9 antica e grande era la chiesa della Madonna del Rosario (o Madonna delle Rose, \"Sancta Maria Roxe\", Santa Maria delle Rose), degli inizi del XIII secolo.\nIl vescovo di Capodistria Paolo Naldini la descrisse nella sua \"Corografia ecclesiastica o'sia descrittione della citt\u00e0 e della dioscesi di Giustinopoli detto volgarmente Capo d'Istria\" (1700).\nDal nome della chiesa deriv\u00f2 anche il toponimo di Vallone di Portorose (\"Portus Sanctae Mariae de Rosae\").\nAlla fine del XVIII secolo la chiesa venne abbandonata e scomparve.\nChiesa parrocchiale.\nLa parrocchia fu istituita nel 1968 come parrocchia di Portorose-Lucia. Solo nel 1976 la parrocchia di Lucia divenne indipendente. Dal 2013 vi \u00e8 un solo parroco per le parrocchie di Portorose e di Lucia.\nLa parrocchia \u00e8 situata fra quelle di Lucia e di Pirano, poco distante dal santuario di Santa Maria della Visione, e dall'altra parte della baia di Pirano fino alla parrocchia croata di Umago.\nPrima dell'istituzione della parrocchia di Portorose-Lucia, e nei primi tempi successivi, le messe erano celebrate nella cappella piccola del centro turistico di Portorose. Negli anni 1970 questo edificio era divenuto troppo piccolo, specialmente durante le domeniche ed giorni festivi: si intrapresero dunque i primi contatti con le autorit\u00e0 locali e comunali per la realizzazione di una nuova chiesa con centro parrocchiale. Nel 1982 fu rilasciato il permesso di costruzione e i lavori furono affidati all'azienda Stavbenik di Capodistria, sotto la supervisione dei architetti Ivan Bergant, Jo\u017ee Marinko, Meta \u0160oren Pec e Stane Kajzer.\nLa nuova chiesa parrocchiale venne completata nel 1984 ed consacrata il 7 ottobre dello stesso anno.\nPoich\u00e9 nella parrocchia \u00e8 presente anche la comunit\u00e0 italiana, vengono eseguiti riti nella loro lingua, per gli italofoni le messe vengono celebrate bilingualmente (sloveno/italiano) durante le principali festivit\u00e0. La parrocchia \u00e8 caratterizzata da un gran numero di turisti, quindi alcune messe sono occasionalmente svolte in parte o per intero in tedesco, inglese o una delle altre lingue straniere.\nDescrizione.\nAl di sopra dell'edificio a pianta poligonale della chiesa, invece del campanile, fu costruita una croce di calcestruzzo, che assomiglia all'albero di una nave.\nIl gruppo centrale dell'altare in terracotta, di dimensioni maggiori del vero, \u00e8 opera dello scultore accademico Tone Dem\u0161ar. Tutte le vetrate della chiesa sono state realizzate da Mira Li\u010den Krmpoti\u010d di Pirano, e la Via Crucis dalla pittrice Marta Kunaver di Lubiana."}
{"id": "6682478", "revid": "599013", "url": "https://it.wikipedia.org/wiki?curid=6682478", "title": "Erez Lustig", "text": "Carriera.\nCon partecip\u00f2 a due edizioni dei Campionati europei (1959, 1961)."}
{"id": "6682481", "revid": "1123126", "url": "https://it.wikipedia.org/wiki?curid=6682481", "title": "La Salute", "text": ""}
{"id": "6682487", "revid": "287204", "url": "https://it.wikipedia.org/wiki?curid=6682487", "title": "Link 11", "text": "Il Link 11 (noto anche come TADIL-A in USA) \u00e8 un Data Link tattico sicuro, con collegamento radio di tipo half duplex, utilizzato dalla NATO, che riceve o trasmette - ma non contemporaneamente \u2013 un flusso digitale sequenziale per lo scambio automatico ed in tempo reale di dati tattici tra sistemi di bordo (anche sommergibili), terrestri ed aerei. Nel prossimo futuro \u00e8 previsto che il Link 11 verr\u00e0 sostituito dal Link 22.\nIntroduzione.\nL'implementazione del Link 11 richiede:\nPermette tra l\u2019altro:\nNelle principali forze NATO, questo collegamento \u00e8 sostituito dai Link 16 e 22, che consentono lo scambio di messaggi della \"Serie J\", che meglio risponde ai requisiti operativi fornendo una migliore accuratezza delle informazioni scambiate.\nIl Link 11 \u00e8 stato occasionalmente integrato da:\nSebbene fossero stati sviluppati sistemi in grado di codificare e decodificare i buffer di Link 14 per accelerare l'elaborazione delle informazioni, nel 2010 il Link 14 \u00e8 caduto in disuso.\nPrincipi di funzionamento.\nIl Link 11 \u00e8 il mezzo principale per scambiare dati come le informazioni di localizzazione radar fra unit\u00e0 che si trovino oltre la linea di vista, anche se offre una velocit\u00e0 limitata.\nEsso pu\u00f2 essere utilizzato sia ad Alta Frequenza (HF) che ad Ultra Alta Frequenza (UHF), tuttavia le Forze Armate degli Stati Uniti utilizzano solo la banda HF.\nll Link 11 si affida ad una singola piattaforma per riportare le informazioni di posizione sui rilevamenti del sensore. Questa informazione posizionale pu\u00f2 essere amplificata con dati aggiuntivi per qualificare l'identit\u00e0 della traccia rilevata.\nTipi di Link 11.\nCi sono due versioni di questo link, note come Link 11A (\"TADIL A\") e Link 11B (\"TADIL B\").\nGeneralmente, il termine \"Link 11\" viene utilizzato per fare riferimento al \"Link 11A\", mentre quando si fa riferimento al \"Link 11B\" \u00e8 pi\u00f9 sicuro dare la sua designazione completa..\nLink 11A (TADIL A).\nIl Link 11A (o TADIL A), che \u00e8 stato sviluppato come data link navale, \u00e8 stato integrato nel sistema C2 terrestre del Regno Unito e della NATO tramite il sistema \"SSSB (Ship-Shore-Ship Buffer)\".\nI messaggi sono noti come messaggi \"Serie M\", ad esempio il messaggio \"M.9A\".\nIl Link 11 si basa su tecnologia risalente agli anni \u201860 ed \u00e8 un collegamento relativamente lento (sono disponibili velocit\u00e0 di trasmissione di 2.250 o 1.364 bit/s), che normalmente funziona con un sistema a richiesta (\"polling system\"), con una \"Net Control Station - NCS\" (\u201cstazione centrale di controllo della rete\u201d) che interroga a turno ogni partecipante alla rete, autorizzandolo a trasmettere i suoi dati, per poi passare al prossimo partecipante.\nOltre a questa modalit\u00e0 \u201ca chiamata rotante\u201d (\"Roll Call\"), il Link 11 pu\u00f2 essere utilizzato in modalit\u00e0 broadcast, in cui una singola trasmissione di dati o una singola trasmissione viene effettuata da un solo partecipante, riducendo cos\u00ec le emissioni e la possibilit\u00e0 di essere intercettati o scoperti.\nIl Link 11A \u00e8 quindi un collegamento half duplex. \u00c8 sicuro ma non resistente alle ECM, che supporta lo scambio di \"tracce\" aeree, di superficie e subacquee, di dati EW e di limitati dati di comando tra le unit\u00e0 C2. D'altro canto. per\u00f2, non soddisfa i requisiti In termini di capacit\u00e0 di intelligence, controllo degli aerei ed alcune funzionalit\u00e0 di C2 dei sistemi della Difesa britannica (\"AD System\") o dell\u2019\"Air Command and Control System (ACCS)\" \u2013 \u201csistema di comando e controllo aereo\u201d.\nLa sua natura estremamente \u201cnodale\u201d (cio\u00e8 basata su un solo centro di rete) lo rende vulnerabile alla perdita della \"Participating Unit\" (unit\u00e0 di rete) principale; inoltre, la mancanza di resistenza ECM significa che non sarebbe utilizzabile nel tipico ambiente di Guerra Elettronica di eventuali guerre future.\nIl Link 11A \u00e8 progettato per il funzionamento tramite onda di terra (\"ground wave\") ad Alta Frequenza (HF) e perci\u00f2 ha capacit\u00e0 di trasmettere oltre l\u2019orizzonte (\"beyond line of sight - BLOS\") fino ad una distanza teorica di circa 300 miglia nautiche (circa 550 Km), sebbene comunicazioni affidabili oltre le 150 NM (circa 280 Km) siano raramente ottenibili.\nIl Link 11 \u00e8 molto apprezzato in tutta la NATO e oltre e rester\u00e0 in servizio almeno fino al 2015. \u00c8 normalmente installato sia sulla unit\u00e0 navali (di superficie e sommergibili) che su aeromobili imbarcati (aerei ed elicotteri), pi\u00f9 le piattaforme C2 aeroportate (AWACS).\nLink 11B (TADIL B).\nIl Link 11B (o TADIL B) \u00e8 un'implementazione \"ground-to-ground\" (\"da terra a terra\") del catalogo dei messaggi della Serie M. \u00e8 un collegamento di tipo full duplex che opera ad una velocit\u00e0 di base di 1.200 bit/s, con una velocit\u00e0 di backup di 600 bit/s ed una velocit\u00e0 opzionale di 2.400 bit/s.\nLa sua implementazione differisce leggermente da quella del Link 11A; ad esempio il Link 11B include un singolo messaggio per monitorare lo stato di un collegamento dati punto-punto, inoltre non implementa alcuni messaggi relativi ai dati Anti Submarine Warfare \u2013 ASW (guerra anti-sommergibile).\nInfine, il Link 11A \u00e8 un sistema \u201ca rete\u201d (\"netted\") che utilizza caratteristiche di trasmissione parallela, mentre il Link 11B \u00e8 un sistema punto-punto che utilizza la trasmissione seriale di dati.\nIl Link 11B \u00e8 utilizzato, ad esempio, dal Regno Unito per le comunicazioni terra-terra con il Sistema di difesa aerea dell'Islanda (\"IADS\") e anche per il trasferimento di dati tra l\"'SSSB\" e il sistema \"UK Air Defense Ground Environment (UKADGE) \"\"Ambiente di terra del sistema di difesa aereo britannico\".\nDescrizione di dettaglio.\nSuddivisione funzionale.\nNel Link 11 \u00e8 necessario differenziare:\nSu una piattaforma C2 dotata di Link 11:\nDescrizione tecnica.\nLa rete Link 11 pu\u00f2 operare in due modalit\u00e0 tecniche:\ne quattro \"mode\" (\"modalit\u00e0\") tattiche:\nAttenzione a non confondere la modalit\u00e0 di funzionamento della rete con la modalit\u00e0 funzione del terminale o il collegamento modem 11\nNumerazione delle tracce (Track number).\nIl numero di traccia (in inglese \"Track Number\", comunemente indicato con TN) \u00e8 l\u2019identificatore (nome) di una traccia radar gi\u00e0 validata dal Comando e Controllo. \u00c8 composto, nei dati della serie M, da quattro termini numerici codificati su tre cifre. \u00c8 quindi nella forma NNNN 8 (N ottale).\nIn una rete logica multi-link, i numeri di traccia appartenenti alla Serie M sono chiamati \"LowTN\" (tracce \u201cbasse\u201d); quelle con TN maggiori di 07777 8 sono chiamate \"HighTN\" (tracce \u201calte\u201d), e sono disponibili solo per i data link tattici della Serie J (Link 16, Link 22).\nAlcune gamme di TN hanno assegnamenti speciali:"}
{"id": "6682489", "revid": "73843", "url": "https://it.wikipedia.org/wiki?curid=6682489", "title": "Maker", "text": ""}
{"id": "6682493", "revid": "1543377", "url": "https://it.wikipedia.org/wiki?curid=6682493", "title": "Orogenesi pampeana", "text": "L\u2019orogenesi pampeana (in lingua spagnola \"orogenia pampeana\") \u00e8 un processo orogenetico avvenuto durante il Cambriano nel margine occidentale dell'antico continente Gondwana. Non \u00e8 chiaro se l'orogenesi abbia comportato anche una collisione continentale. \nResidui di questa orogenesi si possono oggi osservare in Argentina, in particolare nelle Sierras de C\u00f3rdoba e in alcune zone orientali delle Sierras Pampeanas. \nL'orogenesi pampeana, che pu\u00f2 essere considerata parte sia dell'orogenesi della Terra Australis che dell'orogenesi brasiliana, fu seguita pi\u00f9 a ovest dall'orogenesi famatiniana.\nCinture magmatiche.\nL'orogenesi pampeana contiene una cintura magmatica che include granodiorite, monzogranito e altre rocce vulcaniche tutte della serie calcalcalina. Le rocce di questa cintura si formarono in vari periodo di tempo compresi tra 555 e 525 milioni di anni fa. \nTra 525 e 515 milioni di anni fa si svilupp\u00f2 un'altra cintura magmatica di rocce peraluminose e femiche tra cui gneiss, scisti, anfibolite e rocce carbonatiche.\nInterpretazione tettonica.\nL'orogenesi pampeana pu\u00f2 essere considerata parte della pi\u00f9 vasta orogenesi della Terra Australis o dell'orogenesi brasiliana.\nL'orogenesi pampeana si svilupp\u00f2 in un periodo di tempo simile a quello della cintura del Paraguay nell'orogenesi brasiliana, ma a differenza di questa che and\u00f2 a finire all'interno della Gondwana, la Pampeana rimase su un margine continentale. Quando la sua attivit\u00e0 orogenetica ebbe fine, fu seguita dall'orogenesi famatiniana che si svilupp\u00f2 pi\u00f9 a ovest.\nLa cintura magmatica orientale dell'orogenesi pampeana \u00e8 interpretata come il residuo di un arco vulcanico associato a una zona di subduzione in direzione est, mentre si ritiene che la cintura occidentale rappresenti un arco vulcanico pi\u00f9 giovane che si svilupp\u00f2 su quello che era originariamente il prisma di accrezione dell'orogene.\nCi sono state differenti interpretazioni tra i geologi sulla posizione tettonica e paleogeografica della Formazione Puncoviscana in relazione agli eventi dell'orogenesi pampeana. Alcuni geologi ritengono che l'orogenesi sia associata con l'accrezione del terrane della Pampia al cratone del R\u00edo de la Plata, risultante dalla chiusura di un mare preesistente. Questo mare sarebbe stato il bacino puncoviscano. V\u00edctor Alberto Ramos propone invece che il bacino puncoviscano fosse un bacino di avampaese situato a ovest del blocco di Pampia che entr\u00f2 in collisione con il cratone del R\u00edo de la Plata. Ace\u00f1olaza e Toselli invece ritengono che il bacino puncoviscano si sia originato da una scissione aulacogena del cratone Arequipa-Antofalla dai cratoni del R\u00edo de la Plata e Amazzonico. In base a questa interpretazione l'alucogeno si sarebbe chiuso durante l'orogenesi pampeana."}
{"id": "6682508", "revid": "22475", "url": "https://it.wikipedia.org/wiki?curid=6682508", "title": "Paul Prieur", "text": "Biografia.\nScarse sono le informazioni sulla vita di Paul Prieur. Era figlio di un orafo e dal padre eredit\u00e0 la passione per gli oggetti preziosi e decorativi. \nSi ritiene che fosse un artista stimato e che le sue miniature su rame fossero paragonate a quelle di Jean Petitot. Si trasfer\u00ec a Parigi intorno al 1640, dove fu introdotto a Corte e dipinse il ritratto di Nicolas Fouquet che era sovrintendente alle Finanze durante la minore et\u00e0 del re Luigi XIV di Francia e avversario del potente Jean-Baptiste Colbert. Dipinse anche la miniatura di Barbara Palmer, duchessa di Cleveland e contessa di Castlemaine. Di fede ugonotta fu costretto nel 1663 a lasciare la Francia. \nRipar\u00f2 in Danimarca. Realizz\u00f2 i ritratti del re Federico III di Danimarca, una miniatura con i figli di questo re e un ritratto miniato del re Cristiano V di Danimarca. Dipinse anche la miniatura di Michele Korybut re di Polonia (1670), di Sigismondo III di Svezia e di Carlo II d'Inghilterra.\nSue opere si conservano anche alla Gem\u00e4ldegalerie (Berlino) e al Walters Art Museum (Baltimora)."}
{"id": "6682512", "revid": "1573940", "url": "https://it.wikipedia.org/wiki?curid=6682512", "title": "Leipoa ocellata", "text": "Il fagiano australiano (Leipoa ocellata ) \u00e8 un uccello galliforme della famiglia Megapodiidae, endemico dell'Australia. \u00c8 l'unica specie vivente del genere Leipoa.\nDescrizione.\n\u00c8 un megapodide lungo circa 60\u00a0cm, con piumaggio prevalentemente grigio-brunastro e un'ampia banda nera sulla gola.\nBiologia.\nIl fagiano australiano depone le uova all'interno di tumuli formati da uno strato isolante di sabbia (spesso fino a un metro), una camera di incubazione delle uova e uno strato di materiale organico in decomposizione.\nLa costruzione del tumulo, opera del maschio, inizia in autunno con la creazione di una fossa larga sino a 5 metri e profonda un metro, che durante l'inverno viene riempita di ramoscelli e foglie secche. In primavera, grazie all'azione delle piogge, il materiale organico inizia a decomporsi e a sviluppare calore. Durante l'estate la femmina depone sino a 35 uova, una alla volta; il maschio le ricopre con uno spesso strato di sabbia isolante e le lascia in incubazione. La camera di incubazione \u00e8 mantenuta alla temperatura costante di 33-34 \u00b0C, grazie al calore proveniente dal compost sottostante e all'apertura e chiusura di condotti nello strato di isolamento.\nAlla schiusa delle uova i pulcini si fanno strada, scavando nella sabbia, sino alla superficie del tumulo; da subito sono in grado di muoversi tra la vegetazione, alla ricerca di cibo, senza alcuna cura genitoriale, e dopo 24 ore dalla schiusa sono in grado di volare.\nDistribuzione e habitat.\nUn tempo ampiamente diffusa in tutto il continente, la \"leipoa ocellata\" \u00e8 presente in poche localit\u00e0 dell'Australia Meridionale.\nIl suo habitat tipico sono le garighe aride o semi-aride con boscaglie di \"Eucalyptus\" spp. e \"Acacia\" spp.\nConservazione.\nLa \"IUCN Red List\" classifica \"Leipoa ocellata\" come specie vulnerabile."}
{"id": "6682513", "revid": "21880", "url": "https://it.wikipedia.org/wiki?curid=6682513", "title": "Leipoa", "text": ""}
{"id": "6682516", "revid": "1543377", "url": "https://it.wikipedia.org/wiki?curid=6682516", "title": "Pampia", "text": "La Pampia era un antico microcontinente o terrane che and\u00f2 in collisione con il cratone del R\u00edo de la Plata e il cratone del R\u00edo Apas nel corso dell'orogenesi pampeana tra il tardo Proterozoico e il Cambriano inferiore.\nFu uno dei primi terrane ad essere amalgamato al vecchio cratone dell'est, e fu seguito dalla sutura dei terrane dei microcontinenti Cuyania e Chilenia nella pi\u00f9 recente placca sudamericana."}
{"id": "6682519", "revid": "1149807", "url": "https://it.wikipedia.org/wiki?curid=6682519", "title": "Arm Wrestling", "text": "Arm Wrestling \u00e8 un videogioco arcade del 1985 prodotto da Nintendo ed \u00e8 uno spin-off della serie \"Punch-Out!!\". Dal momento che \u00e8 stato creato dallo stesso team di sviluppo che ha realizzato \"Punch-Out!!\", \"Arm Wrestling\" presenta molte delle stesse caratteristiche come un sistema a doppio monitor e avversari stravaganti.\nModalit\u00e0 di gioco.\nL'obiettivo del gioco \u00e8 diventare il campione mondiale di braccio di ferro, sconfiggendo quanti pi\u00f9 avversari possibile. Per ottenere questo titolo, il giocatore deve competere contro cinque diversi avversari controllati, dal computer e bloccarli in una partita, a tempo.\nUna partita inizia quando il giocatore tocca a sinistra sul joystick. Durante la partita il giocatore deve attaccare premendo a destra sul joystick e toccando il pulsante per aumentare la potenza dell'attacco. Se l'avversario fa una strana faccia significa che stanno per contrattaccare. Per vincere una partita, il giocatore deve muovere il joystick avanti e indietro e sorprendere il nemico prima che abbia la possibilit\u00e0 di contrattaccare. Dopo che il secondo avversario \u00e8 stato sconfitto, i giocatori giocheranno una partita bonus. Il gioco bonus richiede ai giocatori di prendere un sacco di soldi per guadagnare punti extra tirando sul joystick quando la borsa \u00e8 vicino alla testa del protagonista. Dopo che il giocatore ha sconfitto il quinto ed ultimo avversario, il gioco ricomincia con una maggiore difficolt\u00e0. Il gioco \u00e8 noto per i suoi effetti sonori, le risate robotiche e le animazioni bizzarre degli avversari. Quando il giocatore vince, a volte grida: \"YAH-YAHOO!!!\"."}
{"id": "6682522", "revid": "409613", "url": "https://it.wikipedia.org/wiki?curid=6682522", "title": "Tempio di Demetra e Kore", "text": "Il tempio di Demetra e Kore \u00e8 un sito archeologico situato in localit\u00e0 Bagoi, nella frazione di Terraseo del comune di Narcao, nella provincia del Sud Sardegna.\nDescrizione.\nSi tratta dei resti di un antico tempio campestre di epoca tardo punica e romana dedicato ad una divinit\u00e0 protettrice dei raccolti: Demetra. Venne scoperto casualmente nel 1971 durante dei lavori di aratura. Iniziarono dunque gli scavi che rivelarono l'importante scoperta archeologica\nIl tempio appare costituito da un edificio a pianta rettangolare; un secondo ambiente, adiacente al lato nord-ovest, conteneva molti ex voto, tanto da far pensare ad una specie di deposito.\nUn terzo ambiente doveva probabilmente essere l'abitazione del sacerdote della dea. Frontalmente al tempio erano allineati cinque grossi altari di dimensioni uguali pi\u00f9 un sesto, pi\u00f9 piccolo, presso i quali furono ritrovati abbondanti quantit\u00e0 di cenere, piccoli frammenti ossei e denti di animale compatibili con i sacrifici animali tipici dei riti dell'epoca.\nLe numerosissime statuette, ritrovate nel tempietto presso Terraseo, raffiguravano Demetra specialmente come una donna con il velo, che stringe al seno un maialino e regge con la mano destra una torcia. Questi ex voto si presentano cavi all'interno e sono alte circa 15 centimetri. Vi sono tuttavia esemplari pi\u00f9 grandi come la statua di culto della dea Demetra Cruciforme."}
{"id": "6682526", "revid": "120573924", "url": "https://it.wikipedia.org/wiki?curid=6682526", "title": "Strage della Galleria Santa Lucia", "text": "La strage della galleria Santa Lucia, occorsa la mattina del 24 maggio 1999, venne causata dall'incendio del treno 1681, proveniente da Piacenza e diretto a Salerno, all'interno della Galleria Santa Lucia della linea ferroviaria Napoli-Salerno; l'incendio venne provocato da ultras della tifoseria salernitana e caus\u00f2 la morte di 4 persone e il ferimento di altre.\nStoria.\nIl 23 maggio 1999 si svolse l'ultima partita del campionato di Serie A tra il Piacenza e la Salernitana, finita in pareggio, che decret\u00f2 la retrocessione di quest'ultima in Serie B. Alla fine della partita ci furono vari scontri tra tifoserie e calciatori. Intervennero le forze dell'ordine per riportare la calma in campo e sugli spalti nonch\u00e9 per condurre i 1.500 tifosi della Salernitana fuori dallo stadio Garilli fino alla stazione di Piacenza, dove era stato predisposto il treno numero 1681, con sedici carrozze, diretto alla stazione di Salerno; per la scorta erano stati previsti 12 agenti di polizia. All'interno delle vetture si scatenarono subito disordini d'ogni genere; il treno, previsto alle 20:04, part\u00ec alle 23:00 circa. Durante il viaggio vennero scardinati e scaricati gli estintori, strappati i sedili e rotti i finestrini; il treno si ferm\u00f2 spesso a causa dell'indebito azionamento dei freni a mano. Nella stazione di Bologna i facinorosi si rifornirono di pietre che lanciarono poi lungo il percorso causando danni a Grizzana Morandi, a Prato, a Firenze Campo di Marte, a Roma e a Napoli. A Nocera Inferiore vennero lanciati sassi contro le abitazioni e i veicoli e, infine, all'interno della Galleria Santa Lucia venne appiccato un incendio che divamp\u00f2 rapidamente. I macchinisti cercarono di far uscire il treno dalla galleria ma questo si arrest\u00f2 a causa dei freni a mano serrati quando met\u00e0 convoglio era ancora dentro. I vigili del fuoco furono costretti a operare con molte difficolt\u00e0 per spegnere il rogo all'interno della galleria e recuperare le salme dal quinto vagone. Molti tifosi, per sfuggire all'ampliamento del rogo, erano gi\u00e0 saltati gi\u00f9 dai finestrini.\nLe vittime.\nVittime della strage furono Vincenzo Lioi, di 15 anni, Ciro Alfieri, di 16 anni, Giuseppe Diodato e Simone Vitale, di 23 anni. Venti persone vennero ricoverate per le ferite, mentre due agenti furono intossicati dal fumo dell'incendio.\nLe indagini.\nIl sospetto degli inquirenti si appunt\u00f2 sui pi\u00f9 facinorosi tra gli ultr\u00e0 che avrebbero appiccato l'incendio per creare un diversivo atto a impedire l'arresto dei pi\u00f9 violenti da parte delle forze dell'ordine all'arrivo nella stazione di Salerno. Il pubblico ministero, Di Florio, nel corso degli interrogatori ricav\u00f2 una rosa di nomi tra i possibili responsabili dell'incendio. Si parl\u00f2 anche di un candelotto fumogeno come possibile innesco.\nIl processo.\nFurono condannati a 8 anni di carcere Raffaele Grillo, di 20 anni, e Massimo Iannone, di 22 anni. Francesco Fiammenghi, di 23 anni, accusato di danneggiamenti, fu condannato invece a 8 mesi. Furono assolti \u00abper non aver commesso il fatto\u00bb Bianca Sammarco, la funzionaria di turno delle Ferrovie dello Stato accusata di disastro colposo, e Tommaso Campanella, ispettore della Polfer."}
{"id": "6682532", "revid": "287204", "url": "https://it.wikipedia.org/wiki?curid=6682532", "title": "Prieur", "text": ""}
{"id": "6682535", "revid": "93217699", "url": "https://it.wikipedia.org/wiki?curid=6682535", "title": "Augusto Mistero della Sacrosantissima Trinit\u00e0", "text": ""}
{"id": "6682550", "revid": "767487", "url": "https://it.wikipedia.org/wiki?curid=6682550", "title": "Orogenesi famatiniana", "text": "L\u2019orogenesi famatiniana (in lingua spagnola \"Orogenia de Famatina\") \u00e8 un processo orogenetico susseguente all'orogenesi pampeana e precedente l'orogenesi andina, che ebbe luogo durante il Paleozoico in quella che oggi \u00e8 la parte occidentale del Sud America dando luogo alla formazione dell\u2019\"orogene famatiniano\", conosciuto anche come \"cintura famatiniana\".\nL'orogenesi famatiniana dur\u00f2 dal tardo Cambriano fino almeno al Devoniano superiore e forse al Carbonifero inferiore; l'attivit\u00e0 orogenetica raggiunse il suo picco tra 490 e 460 milioni di anni fa. \nIl processo orogenetico coinvolse il metamorfismo e la deformazione della crosta terrestre, l'eruzione e intrusione di magma lungo l'arco magmatico famatiniano che port\u00f2 alla formazione di una catena di vulcani.\nLe rocce magmatiche dell'arco famatiniano sono di natura calcalcalina e includono gabbro, tonalite e granodiorite. Le rocce pi\u00f9 giovani sono di granito."}
{"id": "6682558", "revid": "767487", "url": "https://it.wikipedia.org/wiki?curid=6682558", "title": "Samo (album)", "text": "Samo \u00e8 l'album di debutto della cantante croata Nina Kralji\u0107, pubblicato il 30 settembre 2016 su etichetta discografica Universal Music Croatia.\nL'album contiene dodici tracce, la maggior parte delle quali sono cantate in lingua croata. Tra queste, \"\u0160to te nema\", \"Tica lastavica\" e \"Dej mi Bo\u017ee\" sono brani tradizionali croati. Si aggiungono una canzone in ebraico, \"Ata ey foshehu sham\", e tre canzoni in inglese, fra cui \"Lighthouse\", con la quale Nina ha partecipato all'Eurovision Song Contest 2016, arrivando ventitreesima su 26 partecipanti nella finale, totalizzando 73 punti."}
{"id": "6682562", "revid": "300067", "url": "https://it.wikipedia.org/wiki?curid=6682562", "title": "Haim Hazan", "text": "Carriera.\nCon ha partecipato a quattro edizioni dei Campionati europei (1959, 1961, 1963, 1965)."}
{"id": "6682564", "revid": "247222", "url": "https://it.wikipedia.org/wiki?curid=6682564", "title": "Morning/Evening", "text": "Morning/Evening \u00e8 l'ottavo album in studio del musicista britannico Four Tet, pubblicato il 21 giugno 2015 dall'etichetta Text Records, inizialmente solo sul negozio musicale online Bandcamp. A differenza dei precedenti lavori del produttore, questo disco contiene solo due lunghe tracce. La prima traccia utilizza un sample della cantante indiana Lata Mangeshkar."}
{"id": "6682573", "revid": "287204", "url": "https://it.wikipedia.org/wiki?curid=6682573", "title": "Gruppo di NGC 1255", "text": "Il Gruppo di NGC 1255 \u00e8 un gruppo di galassie situato prospetticamente nella costellazione della Fornace alla distanza di 77 milioni di anni luce dalla Terra.\nIl gruppo \u00e8 costituito da almeno sette galassie, prende il nome dalla galassia a spirale barrata NGC 1255 ed \u00e8 uno dei gruppi che compongono il Muro della Fornace (o Southern Supercluster)."}
{"id": "6682576", "revid": "830797", "url": "https://it.wikipedia.org/wiki?curid=6682576", "title": "New Energy (album)", "text": ""}
{"id": "6682578", "revid": "300067", "url": "https://it.wikipedia.org/wiki?curid=6682578", "title": "Zvi Lubezki", "text": "Carriera.\nCon ha partecipato a due edizioni dei Campionati europei (1963, 1965)."}
{"id": "6682580", "revid": "767487", "url": "https://it.wikipedia.org/wiki?curid=6682580", "title": "Where the Trail Divides", "text": "Where the Trail Divides \u00e8 un film muto del 1914 diretto da James Neill.\nTrama.\nDue bambini, How e Bess, lui indiano, lei bianca, rimasti orfani, vengono adottati dal colonnello Landers che li cresce come figli suoi. Ormai adulti, i due giovani stanno per sposarsi, provocando la rabbia di Clayton, il nipote di Landers, che ha messo gli occhi su Bess. Quando il colonnello muore, suo nipote, per prima cosa, butta fuori di casa il rivale. How un giorno vede Bess abbracciata a Clayton. Decide cos\u00ec di ridarle la sua libert\u00e0. La giovane se ne va via, andando a vivere a New York. Ma l'unione con Clayton si rivela infelice. Intanto, nei terreni che How aveva comperato con Bess, viene trovato il petrolio. Il giovane indiano si reca a New York per informarla della scoperta ma la ritrova infelice e tradita. Bess decide di rifiutare Clayton e di tornare a casa con How, dove loro due potranno iniziare una nuova vita.\nProduzione.\nLa sceneggiatura del film, che fu prodotto dalla Jesse L. Lasky Feature Play Company, si basa sul romanzo omonimo di William Otis Lillibridge, pubblicato a New York nel 1907.\nDistribuzione.\nIl copyright del film, richiesto dalla Jesse L. Lasky Feature Play Co., fu registrato il 30 settembre 1914 con il numero LU3451.\nDistribuito dalla Paramount Pictures, il film usc\u00ec nelle sale cinematografiche degli Stati Uniti il 12 ottobre 1914.\nNon si conoscono copie ancora esistenti della pellicola che viene considerata presumibilmente perduta."}
{"id": "6682581", "revid": "121220971", "url": "https://it.wikipedia.org/wiki?curid=6682581", "title": "Grattage", "text": "Il \"grattage\" (letteralmente \"grattamento\", \u201craschiamento\u201d) \u00e8 una tecnica della pittura surrealista che consiste nel \u201cgrattare\u201d con vari strumenti la pittura ancora fresca stesa sulla tela o altro materiale.\nL'obiettivo \u00e8 quello di graffiare, togliere il pigmento cromatico steso su un supporto preparato \"a gesso\", raschiare la parte pi\u00f9 esterna della pellicola pittorica, in maniera da movimentare la superficie.\nI graffi creati fanno emergere le cromie degli strati pittorici sottostanti e danno vita a contrasti cromatici e chiaroscurali.\nTecnica e materiali.\nPer la tecnica pittorica del grattage, oltre all'utilizzo di pennelli e spatole, ci si avvale di strumenti nuovi, sperimentando utensili comuni e oggetti di uso quotidiano, come spugne, spazzole in acciaio, stiletti, bisturi, punte, lamette, e piccoli blocchi metallici.\nCon l'ausilio di questi strumenti \u00e8 possibile graffiare e sfregare, scavare e scarnificare le singole stratificazioni delle molteplici stesure policrome.\nL'artista, con il proseguire alternando a successivi interventi di velature ulteriori graffi, affronta in ogni istante di lavoro la totalit\u00e0 della tela. Ottiene cos\u00ec la pulsazione di un universo dove la luce nasce dall'ombra, entra in essa per poi risorgere rivelando il respiro di una materia cosmica, portando cos\u00ec lo spettatore a fluttuare in uno spazio dagli infiniti possibili orizzonti.\nGli artisti.\nQuesta tecnica fu usata da Max Ernst e da Joan Mir\u00f3, ed in seguito dagli artisti informali.\nMax Ernst riscopr\u00ec la tecnica del frottage (basata sul principio dello sfregamento); nel 1927 trasporr\u00e0 questa tecnica del disegno - applicata generalmente alla carta - alla pittura ad olio, facendo nascere cosi il procedimento del grattage. Il grattage ha permesso a Max Ernst di liberare le forze creative ricche di suggestioni ed evocazioni, meno teoriche e pi\u00f9 inconsce e spontanee. La tela viene posta sugli oggetti e i materiali selezionati dal pittore; il grattage della pittura applicata alla superficie far\u00e0 sorgere, come per il frottage, un mondo spesso inquietante. Pettini e forchette sono ugualmente utilizzati per ottenere determinati effetti di materia.\nQuesta tecnica \u00e8 stata affinata dall'artista Hans Hartung; egli attraverso questo procedimento giunge alla sublimazione della propria tipica gestualit\u00e0 pittorica, creando un nuovo alfabeto segnico affidandosi ad utensili appuntiti, pennelli opportunamente modificati, e rulli. Le sue linee ottenute mediante il grattage sono ridotte a graffi ottenuti sulla superficie con dei gesti ampi e decisi, eseguiti di \u00abgetto\u00bb."}
{"id": "6682599", "revid": "3115", "url": "https://it.wikipedia.org/wiki?curid=6682599", "title": "Accordo del lago Meech", "text": "Laccordo del lago Meech \u00e8 un progetto abortito di riforma costituzionale negoziato nel 1987 tra il Primo ministro del Canada Brian Mulroney e i Primi ministri di dieci province canadesi. Il suo obiettivo era di fare aderire il Qu\u00e9bec alla Legge costituzionale del 1982. Il suo fallimento nel 1990 fu una delle ragioni della crescita del sostegno al sovranismo in Qu\u00e9bec negli anni 1990.\nContesto.\nIl governo pequista del primo ministro Ren\u00e9 L\u00e9vesque organizz\u00f2 nel 1980 un primo referendum relativo alla sovranit\u00e0-associazione del Qu\u00e9bec: il \"no\" vinse con il 59,56% dei voti.\nIn seguito a questo referendum, il primo ministro del Canada Pierre Elliott Trudeau present\u00f2 il un piano mirante a rimpatriare (ossia a riportare sotto la sovranit\u00e0 nazionale) la Costituzione del Canada, fino ad allora modificabile dal Parlamento britannico. In seguito a un ricorso del governo quebecchese, la Corte suprema giudic\u00f2 che il Qu\u00e9bec, non pi\u00f9 delle altre province, disponesse di un veto su tali modifiche costituzionali. Cos\u00ec, dopo negoziati con le province, fu trovato un accordo tra il governo federale e quelli di nove province al fine di permettere la promulgazione della Legge costituzionale del 1982 il , ma Ren\u00e9 L\u00e9vesque e l'Assemblea nazionale del Qu\u00e9bec rifiutarono di ratificarla in seguito alla Notte dei lunghi coltelli. \nNel 1984, il progressista conservatore Brian Mulroney divenne primo ministro del Canada, promettendo di far aderire il Qu\u00e9bec alla Costituzione \"con onore ed entusiasmo\" mentre il liberale Robert Bourassa divenne primo ministro del Qu\u00e9bec nel 1985.\nNegoziati dell'accordo.\nL'accordo fu negoziato nel 1987 tra Brian Mulroney e i primi ministri provinciali nella residenza secondaria ufficiale del primo ministro, sul lago Meech, nelle colline di Gatineau. I territori dello Yukon e del Nord-Ovest parteciparono solo in videoconferenza.\nL'accordo comprendeva cinque punti principali:\nBrian Mulroney promise peraltro altre riforme dopo l'approvazione dell'accordo.\nProcesso di ratifica e opposizioni.\nIl testo dell'accordo prevede il cambiamento della formula di modifica della Costituzione e ricade cos\u00ec nella competenza dell'articolo 41 della Legge costituzionale del 1982, che obbliga all'unanimit\u00e0 del Parlamento federale e delle legislatire delle province in un termine di tre anni.\nL'accordo del lago Meech era sostenuto da Ed Broadbent, il capo del NPD, e dal liberale John Turner, capo dell'opposizione. Quest'ultimo era tuttavia in una posizione delicata in ragione della posizione di Pierre Elliott Trudeau. La regina Elisabetta II sostenne pubblicamente l'accordo nell', una presa di posizione per la quale fu criticata.\nUna delle opposizioni pi\u00f9 forti all'accordo del lago Meech venne dall'ex primo ministro liberale Pierre Eliott Trudeau. Per lui, Mulroney aveva ceduto di fronte alle province e il Qu\u00e9bec, bench\u00e9 distinto, non era pi\u00f9 distinto di altre regioni del Canada. Questa posizione di Trudeau era sostenuta da alcuni deputati liberali, indebolendo la leadership di Turner sul partito.\nIl fatto che l'accordo fosse stato elaborato dai primi ministri in una riunione chiusa fu anche oggetto di critiche da parte dei movimenti autoctoni, di minoranze linguistiche nel e fuori dal Qu\u00e9bec, dei gruppi femministi, ecc. Cos\u00ec, bench\u00e9 alla sua firma i sondaggi indicassero un largo sostegno in favore dell'accordo, la sua popolarit\u00e0 diminu\u00ec notevolmente nel Canada anglofono dove lo statuto \"speciale\" accordato al Qu\u00e9bec era mal visto mentre, nello stesso tempo, l'utilizzazione da parte del primo ministro del Qu\u00e9bec Robert Bourassa della \"clausola non ostativa\" (clausola derogatoria) per applicare la Carta della lingua francese a dispetto dell'opposizione della Corte suprema era inoltre percepita come una misura riguardante la minoranza anglofona della provincia.\nCos\u00ec, mentre la data limite di approvazione fissata al 1990 si avvicinava, l'impopolarit\u00e0 dell'accordo del lago Meech ne fece uno dei dibattiti durante le elezioni federali: il nuovo primo ministro del Nuovo Brunswick Frank McKenna, eletto nell', torn\u00f2 sulla ratifica accordata dal precedente governo. Il primo ministro di Terra Nuova Clyde Wells fece la stessa cosa qualche tempo dopo. Le tergiversazioni di certi ministri progressisti conservatori del governo di Brian Mulroney, in particolare Jean Charest che proponeva fossero apportate modifiche all'accordo, provoc\u00f2 l'uscita dal governo di Lucien Bouchard, il ministro dell'ambiente qui avrebbe fondato in seguito il Blocco del Qu\u00e9bec. \nInfine, 20 giorni prima della data limite di ratifica, il , una conferenza dei primi ministri riusc\u00ec a convincere tutte le province a ratificare l'accordo in cambio della promessa di nuovi negoziati, in particolare una riforma del Senato prima del , una garanzia dell'uguaglianza donne-uomini, pi\u00f9 poteri ai territori, nuovi diritti per gli Autoctoni e le lingue minoritarie.\nTuttavia, in Manitoba, l'accordo fu combattuto da rappresentanti delle Prime Nazioni. Il deputato Elijah Harper si oppose all'esame immediato dell'accordo da parte dell'Assemblea legislativa, considerando che le Prime Nazioni non erano state sufficientemente coinvolte. Fu trovato infine un accordo al fine di ritardare di tre mesi la data limite di ratifica, ma l'incidente in Manitoba spinse Clyde Wells e il leader dell'opposizione di Terranova Thomas Rideout ad accordarsi per annullare il voto di ratifica della legislatura della provincia. L'accordo del lago Meech fall\u00ec allora definitivamente.\nConseguenze.\nIl fallimento dell'accordo del lago Meech fu un duro colpo per il Qu\u00e9bec, dove era percepito come una risposta minimale alle rivendicazioni della provincia. Il primo ministro Robert Bourassa dichiar\u00f2 all'Assemblea nazionale del Qu\u00e9bec il :\nIn seguito all'episodio, il Partito Liberale del Qu\u00e9bec adott\u00f2 il rapporto Allaire e inaspr\u00ec la sua posizione di fronte al resto del Canada. \nLa popolarit\u00e0 di Brian Mulroney fu colpita dal fallimento. Nel ciclo di negoziati seguenti, il governo cerc\u00f2 di sollecitare l'avviso della societ\u00e0 civile in particolare per l'istituzione di un Forum civico sull'unit\u00e0 nazionale. Questi sforzi portarono pi\u00f9 tardi all'accordo di Charlottetown che, contrariamente a quello del lago Meech, fu sottoposto a un referendum nel 1992, ma fu respinto nella maggior parte delle province."}
{"id": "6682600", "revid": "599013", "url": "https://it.wikipedia.org/wiki?curid=6682600", "title": "Ilan Zeiger", "text": "Carriera.\nCon ha partecipato a quattro edizioni dei Campionati europei (1963, 1965, 1967, 1969)."}
{"id": "6682601", "revid": "300067", "url": "https://it.wikipedia.org/wiki?curid=6682601", "title": "Ilan Zohar", "text": ""}
{"id": "6682603", "revid": "709565", "url": "https://it.wikipedia.org/wiki?curid=6682603", "title": "Autodromo di Franciacorta", "text": "L'autodromo di Franciacorta o circuito di Franciacorta \u00e8 un circuito localizzato nella omonima zona della Franciacorta, a Castrezzato in provincia di Brescia. Originariamente concepito e progettato dall'Ing. Gianfranco Agnoletto, gi\u00e0 progettista dell'Autodromo del Mugello, l'autodromo ha ricevuto omologazione dalla FIA per le competizioni automobilistiche e dalla FMI per quelle motociclistiche. Il circuito \u00e8 stato inaugurato nel 2006.\nQuesto autodromo ospita annualmente, a partire dal 2017, la tappa italiana del campionato NASCAR Whelen Euro Series, ovvero il campionato Nascar effettuato per\u00f2 solo su circuiti europei Nel 2014 e 2015 ha ospitato la tappa italiana del campionato mondiale rallycross.\nNel 2009 ha ospitato la LXIII edizione del Motocross delle Nazioni. Nella classe regina, la MX1 (ora denominato MXGP), il vincitore fu Ryan Dungey (USA) su Suzuki. Jake Weimer (USA), su Kawasaki, e Ivan Tedesco (USA), su Honda, vinsero invece nella categoria MX2 e Open\nLa costruzione \u00e8 iniziata nel 2005, in una zona adibita a ex cava, a 12 metri sotto il livello di campagna con il complesso che copre una superficie di 500.000 m\u00b2.\nNell'estate 2017 viene realizzata la nuova variante, per rendere pi\u00f9 veloce il circuito, tagliando le curve 5 e 6.\n\u00c8 stato acquistato da Porsche nel 2019, che nel 2021 ha inaugurato il Porsche Experience Center pi\u00f9 grande al mondo. "}
{"id": "6682604", "revid": "46291", "url": "https://it.wikipedia.org/wiki?curid=6682604", "title": "Rothmaleria granatensis", "text": "Rothmaleria granatensis \u00e8 una pianta della famiglia delle Asteracee. \u00c8 l'unica specie nota del genere Rothmaleria.\n\u00c8 una specie endemica di Granada, Spagna.\nDescrizione.\n\u00c8 una pianta erbacea scaposa perenne con capolini portati su fusti che raggiungono i 20\u201330\u00a0cm di altezza. Foglie in rosette basali, 15-100 x 50\u201320\u00a0mm, glauche, obovate-oblunghe, picciolate, inciso-dentate fino a pennatifite, lobi dentati, le foglie di cauline sono piccole, spesso sessili. I capolini hanno fiori ligulati di colore giallo con involucro di 12,10 x 10,12\u00a0mm, brattee embricitate, oblunghe, da ottuse a spigolose, con margine biancastro membranaceo. Il frutto \u00e8 un achenio obconico di 4\u20135\u00a0mm sormontato da pappo costituito da 5 bratte triangolari legnose e rigide.\nForma biologica emicriptofita rosulata (H ros).\nNumero di base x=9"}
{"id": "6682608", "revid": "298229", "url": "https://it.wikipedia.org/wiki?curid=6682608", "title": "Lincoln Broderick", "text": ""}
{"id": "6682609", "revid": "599013", "url": "https://it.wikipedia.org/wiki?curid=6682609", "title": "Abraham Gutt", "text": "Carriera.\nCon ha partecipato a tre edizioni dei Campionati europei (1963, 1965, 1967)."}
{"id": "6682610", "revid": "181699", "url": "https://it.wikipedia.org/wiki?curid=6682610", "title": "Peter di Hannover", "text": "Biografia.\nScoperta e cattura.\nLe prime notizie della stampa britannica su Peter di Hannover datano dall'11 dicembre 1725, quando una traduzione di dispacci stranieri pervenne come segue in inglese, seguendo uno schema comune ad altri ragazzi selvaggi.\nSulla base di coeve fonti tedesche si ritiene che la scoperta sia avvenuta assai prima. Il fanciullo fu ritrovato il 4 maggio 1724 da un abitante di Hameln; era nudo ma recava ancora i brandelli di una camicia attorno al collo, e sembrava avere circa tredici anni. L'uomo riusc\u00ec a condurlo in citt\u00e0, dove fu esposto al pubblico ludibrio. Sebbene non fosse sordo, non era in grado di parlare, fatto che gli osservatori attribuirono a una malformazione della lingua; intonava per\u00f2 melodie senza parole e danzava o saltava udendo musica; era s\u00ec un buon corridore, ma non sapeva arrampicarsi sugli alberi. Poich\u00e9 tentava di riconquistare la libert\u00e0, fu sottoposto alla sorveglianza di un guardiano che lo rese docile e lo abitu\u00f2 a nutrirsi di cibo comune. La sua selvaticit\u00e0 si dimostrava attraverso accessi di rabbia violenta; nel contempo sembrava affettuoso e aveva l'abitudine di baciare persone e cose, o di mandare baci con le mani, anche se non sopportava le donne.\nTrasferimento a Londra.\nPeter fu presentato a Giorgio I, che lo offr\u00ec \u00abin dono\u00bb alla principessa di Galles, Carolina. Cos\u00ec nell'aprile 1726 il ragazzo fu condotto a Londra, circondato dalla curiosit\u00e0 popolare e intellettuale. Le testimonianze di questo periodo riportano che rifiutava di coricarsi in un letto, preferendo adagiarsi in un angolo della stanza, come se fosse abituato a dormire su un albero per difendersi dagli animali.\nCarolina affid\u00f2 Peter a John Arbuthnot perch\u00e9 ne curasse l'educazione. Non \u00e8 noto come Arbuthnot condusse l'esperimento, ma gi\u00e0 alla fine del 1726 fu chiaro che esso era destinato a fallire: il giovane non apprese l'uso del linguaggio n\u00e9 pronunci\u00f2 una sola parola. In compenso, molto si favoleggi\u00f2 sulle circostanze del ritrovamento, sull'aspetto e sulla selvaticit\u00e0 del fanciullo, sulle sue capacit\u00e0 e sulla sua dieta, sulla sua et\u00e0 stessa. Tra le altre, si diffuse anche la leggenda della sua morte prematura appena due mesi dopo l'arrivo a Londra.\nDibattito culturale.\nLa curiosit\u00e0 popolare vide sempre in Peter una sorta di scherzo della natura, e se l'essere salvato da un re e portato a corte fu in qualche modo la sua fortuna, mai vi fu nei suoi confronti l'attenzione che si rivolge a un soggetto debole e svantaggiato. Egli fu invece al centro di un dibattito culturale che coinvolse anche scrittori come Swift e Defoe (i quali avevano entrambi gi\u00e0 frequentato il tema del \u00abselvaggio\u00bb), mentre il pittore William Kent lo ritrasse tra i membri della corte in un affresco conservato sul lato est dello Scalone Reale di Kensington Palace.\nA Swift e Arbuthnot sono attribuiti due pamphlet anonimi del 1726, il primo dei quali si intitola \"The most wonderful wonder that ever appeared to the wonder of the British nation\", consiste in un dialogo tra Peter e la sua presunta mamma orsa ed \u00e8 un'occasione di satira verso la corte e la societ\u00e0 britannica. Carattere satirico ha anche il secondo libello, dal titolo \"It cannot rain but it pours, or, London strow'd with rarities\", dove gli autori danno invece a Peter una mamma scrofa. Il loro bersaglio \u00e8 sempre la \u00abfissazione\u00bb dei connazionali per il fenomeno del ragazzo selvaggio di Hannover.\nDal canto suo, Defoe fu il primo a trattare compiutamente il caso in un libro e a dar vita al dibattito culturale serio su Peter. In \"Mere nature delineated\", l'autore tent\u00f2 di discernere i fatti dalle dicerie, per poi interrogarsi sull'essenza umana in un individuo il cui comportamento appariva dettato dalla \u00abmera natura\u00bb. Concluse che, sebbene non fossero decisivi i deboli indizi della presenza in lui di un'\u00abanima\u00bb, a Peter doveva esserne concessa una: si trattava cio\u00e8 di un soggetto pienamente umano, per quanto solo in potenza.\nUltimi anni.\nLa moda di Peter nella societ\u00e0 inglese si spense quasi subito, dopo meno di un anno, contemporaneamente alla rinuncia di Arbuthnot all'incarico di educare il ragazzo. Tramite la signora Titchbourn, dama di corte della regina, egli fu affidato a un fattore dello Hertfordshire, James Fenn, e dopo la morte di questi al fratello Thomas di Berkhamsted.\nLe notizie su questo lungo periodo della sua vita provengono dai registri parrocchiali di Northchurch e consistono nella testimonianza di una persona del luogo che lo conobbe e pot\u00e9 osservarlo dappresso. La testimonianza sgombr\u00f2 il campo dalle leggende su alcune attitudini animalesche del giovane, ma in compenso ne cre\u00f2 di nuove. Narra ad esempio che l'approssimarsi del maltempo lo rendesse irrequieto, e che in certi periodi dell'anno amasse sgattaiolare nei boschi per cibarsi di foglie, faggine, ghiande, muschio degli alberi. Nella vita adulta Peter \u00e8 descritto fisicamente come un uomo di media statura, normale tranne per una malformazione che univa due dita della mano sinistra; caratterialmente timido e gentile, privo di interesse per l'altro sesso; psichicamente affetto da comune idiozia.\nLe persone che ebbero Peter in affidamento gli riservarono una certa premura e, in effetti, si preoccuparono di evitare che si smarrisse. A tal fine gli fecero forgiare un collare che, lungi dal fungere da strumento di prigionia, recava incisi i suoi dati \u00abanagrafici\u00bb e la residenza, perch\u00e9 chiunque lo ritrovasse potesse ricondurlo a casa.\nNel giugno 1782 l'ormai anziano Peter di Hannover ricevette la visita di lord Monboddo, da sempre incuriosito dal fenomeno dei ragazzi selvaggi; egli lo descrisse \u00abdi bassa statura\u00bb \u00abnient'affatto brutto\u00bb e dall'espressione \u00absensibile e sagace\u00bb. Sebbene non parlasse, gli rifer\u00ec la padrona di casa, \u00abcapiva tutto ci\u00f2 che gli veniva detto sui semplici fatti della vita\u00bb. Si era abituato al cibo comune e assumeva anche dell'alcool. Monboddo incaric\u00f2 poi un certo Burgess di Oxford di svolgere nuove indagini; scopr\u00ec cos\u00ec che era in grado di cantare una canzone al solo udirne il titolo, che conosceva alcune parole con le quali poteva rispondere a semplici domande e che sapeva contare fino a venti. Bench\u00e9 non avesse appreso la lingua, gradualmente aveva imparato le buone maniere.\nPeter di Hannover benefici\u00f2 di una pensione reale di trenta sterline e visse fino all'et\u00e0 di circa settantadue anni. Mor\u00ec il 22 febbraio 1785 e fu sepolto nel cimitero di St. Mary's Church a Northchurch.\nControversie.\nOltre a Monboddo, anche Richard Edgeworth e sua figlia Maria si recarono in visita da Peter, svolgendo esperimenti e concludendo - diversamente dal lord scozzese che lo credeva un vero selvaggio - trattarsi di un ritardato che aveva acquisito semplici automatismi e non ottenuto veri progressi intellettivi.\nNel 1763 l'autore anonimo di \"A philosophical survey of nature\" intese screditare la leggenda di Peter il selvaggio tramite la parola di un gentiluomo che, uditone a sua volta da un conoscente tedesco, ebbe a dire che il ragazzo era solo un povero contadinello \u00abnato idiota\u00bb, e che la storia del suo ritrovamento nel bosco non era altro che uno scherzo da buontemponi orchestrato davanti a una buona bottiglia al \u00abpalazzo di H.\u00bb.\nNel XIX secolo, Blumenbach riesamin\u00f2 il caso giudicandolo non credibile e notando nei documenti una serie di dettagli trascurati dalle cronache. Alla scoperta, Peter recava al collo i brandelli di una camicia e aveva le cosce molto bianche rispetto alla pelle abbronzata delle gambe (segno che, forse, aveva indossato di recente pantaloni alla zuava). V'era inoltre la testimonianza di alcuni barcaioli della Weser che riferirono di aver dato pi\u00f9 volte del pane a un ragazzetto nudo che si aggirava lungo le rive del fiume. L'antropologo tedesco riteneva che Peter il selvaggio fosse in realt\u00e0 il figlio di un vedovo di L\u00fcchtringen, tale Kr\u00fcger, fuggito nei boschi di recente (1723), ritrovato dopo un anno e subito cacciato di casa dalla seconda moglie dell'uomo. Blumenbach concluse, esponendosi a una serie di critiche, che doveva trattarsi di un semplice minorato mentale superficialmente scambiato per un \u00abideale di pura natura umana\u00bb.\nDiagnosi postuma.\nCirca la condizione di Peter, non riconosciuta all'epoca, si \u00e8 sospettato sulle prime che soffrisse di autismo. Ma nel 2011 il genetista Philip Beales, sulla base del dipinto di Kent e delle informazioni sulle abitudini e sulle caratteristiche fisiche del ragazzo, ha avanzato la tesi che fosse nato con la sindrome di Pitt-Hopkins, identificata solo nel 1978. Parrebbero deporre in tal senso la curva pronunciata del prolabio, lo spessore delle labbra, la piccola statura, i capelli arruffati e la presenza forse di dita ippocratiche che sembra suggerita dalla biografia. L'esistenza della malattia genetica, che provoca gravi difficolt\u00e0 d'apprendimento e di linguaggio, potrebbe spiegare l'abbandono di Peter da parte dei genitori e la sua vicenda: in particolare sembra plausibile che il ragazzo non fosse davvero sopravvissuto a lungo nei boschi, ma vi fosse stato lasciato solo poco tempo prima della cattura."}
{"id": "6682611", "revid": "181699", "url": "https://it.wikipedia.org/wiki?curid=6682611", "title": "Peter di Hameln", "text": ""}
{"id": "6682612", "revid": "181699", "url": "https://it.wikipedia.org/wiki?curid=6682612", "title": "Peter di Hamelin", "text": ""}
{"id": "6682613", "revid": "181699", "url": "https://it.wikipedia.org/wiki?curid=6682613", "title": "Peter il selvaggio", "text": ""}
{"id": "6682615", "revid": "287204", "url": "https://it.wikipedia.org/wiki?curid=6682615", "title": "Gershon Dekel", "text": "Carriera.\nCon ha partecipato a due edizioni dei Campionati europei (1967, 1969).\nGershon\n\u00e0 egalement etait instructeur d'\u00e9ducation physique \u00e0 l'institut Vingate lors de son service militaire avec l'inventeur du Krav maga Imi Lichtenfeld"}
{"id": "6682619", "revid": "300067", "url": "https://it.wikipedia.org/wiki?curid=6682619", "title": "David Kaminsky", "text": "Carriera.\nCon ha partecipato a cinque edizioni dei Campionati europei (1959, 1961, 1965, 1967, 1969)."}
{"id": "6682630", "revid": "767487", "url": "https://it.wikipedia.org/wiki?curid=6682630", "title": "Ami Shelef", "text": "Carriera.\nCon ha partecipato a tre edizioni dei Campionati europei (1961, 1963, 1965)."}
{"id": "6682631", "revid": "181699", "url": "https://it.wikipedia.org/wiki?curid=6682631", "title": "Canto degli italiani", "text": ""}
{"id": "6682633", "revid": "599013", "url": "https://it.wikipedia.org/wiki?curid=6682633", "title": "Dan Barzily", "text": "Carriera.\nCon ha partecipato ai Campionati europei del 1971."}
{"id": "6682636", "revid": "599013", "url": "https://it.wikipedia.org/wiki?curid=6682636", "title": "Bill Wold", "text": "Carriera.\nCon ha partecipato ai Campionati europei del 1967."}
{"id": "6682638", "revid": "599013", "url": "https://it.wikipedia.org/wiki?curid=6682638", "title": "Ivan Leshinsky", "text": "Carriera.\nVenne selezionato dai Boston Celtics al decimo giro del Draft NBA 1968 (130\u00aa scelta assoluta), ma non gioc\u00f2 mai nella NBA.\nCon ha partecipato ai Campionati europei del 1969."}
{"id": "6682641", "revid": "179521", "url": "https://it.wikipedia.org/wiki?curid=6682641", "title": "Antonin Guigonnat", "text": "Biografia.\nIn Coppa del Mondo ha esordito il 20 marzo 2014 a Oslo Holmenkollen (44\u00ba in sprint) e ha ottenuto il primo podio il 15 dicembre 2017 ad Annecy Le Grand-Bornand (3\u00aa in sprint). Ai XXIII Giochi olimpici invernali di , sua prima presenza olimpica, si \u00e8 classificato 27\u00ba nella sprint, 19\u00ba nell'inseguimento, 23\u00ba nell'individuale, 19\u00ba nella partenza in linea e 5\u00ba nella staffetta; il 10 marzo dello stesso anno ha colto a Kontiolahti in staffetta mista individuale la sua prima vittoria in Coppa del Mondo.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta\nSMX = staffetta mista individuale"}
{"id": "6682655", "revid": "59976", "url": "https://it.wikipedia.org/wiki?curid=6682655", "title": "Asteroide interstellare", "text": ""}
{"id": "6682657", "revid": "300067", "url": "https://it.wikipedia.org/wiki?curid=6682657", "title": "Mark Turenshine", "text": "Carriera.\nCon ha partecipato a due edizioni dei Campionati europei maschili di pallacanestro (1969, 1971)."}
{"id": "6682659", "revid": "72396", "url": "https://it.wikipedia.org/wiki?curid=6682659", "title": "Banca Woori", "text": "Banca Woori () \u00e8 una banca con sede a Seul in Corea del Sud ed \u00e8 una filiale di\nWoori Financial Group.\nLa banca fu fondata nel 1899 col nome di Daehan Cheon-il Bank, nel 1911 fu poi rinominata Joseon Sangup Bank, negli anni '50 \"Banca commerciale di Corea\". A seguito della Crisi finanziaria asiatica del 1997 si fuse con l'ex \"Banca Hanil\" e la \"Peace Bank\" per diventare la \"Banca Hanvit\".\nWoori prese il suo nome attuale nel 2002.\nWoori ha operazioni in Bangladesh e in Indonesia. Il 14 marzo 2012, la sua filiale indonesiana, Bank Woori Indonesia, ha annunciato un piano di fusione con la banca locale, Saudara.."}
{"id": "6682661", "revid": "2032913", "url": "https://it.wikipedia.org/wiki?curid=6682661", "title": "Lizzie (cantante)", "text": "Biografia.\nLizzie \u00e8 famosa per il suo singolo di debutto \"Ramt i natten\", pubblicato alla fine del 2007, che \u00e8 diventato un vero e proprio tormentone, rimanendo al primo posto in classifica in Danimarca per 12 settimane consecutive e nella top ten per 31 settimane da novembre 2007 a giugno 2008. Il brano, ai tempi il pi\u00f9 scaricato della storia in Danimarca, \u00e8 certificato quadruplo disco di platino per le 60.000 copie vendute. \"Ramt i natten\" ha vinto il premio per Canzone dell'anno ai Danish Music Awards del 2009.\nL'album di debutto di Lizzie, anch'esso intitolato \"Ramt i natten\", \u00e8 uscito a febbraio 2008 e ha raggiunto il quinto posto in classifica in Danimarca. Ha ottenuto un disco d'oro per le 15.000 copie vendute. Meno fortunati sono stati gli altri singoli estratti dall'album: \"Dans med mig\" si \u00e8 fermata al trentaseiesimo posto, mentre \"I morgen\" non \u00e8 mai comparsa nella classifica settimanale delle 40 canzoni pi\u00f9 vendute in Danimarca."}
{"id": "6682663", "revid": "767487", "url": "https://it.wikipedia.org/wiki?curid=6682663", "title": "Ramt i natten", "text": "Ramt i natten \u00e8 l'album di debutto della cantante faroese Lizzie, pubblicato l'11 febbraio 2008 su etichetta discografica Universal Music Denmark."}
{"id": "6682665", "revid": "838137", "url": "https://it.wikipedia.org/wiki?curid=6682665", "title": "Shinhan Bank", "text": "Shinhan Bank (\uc2e0\ud55c\uc740\ud589 \"Shinhan Eunhaeng\", SWIFT SHBKKRSE, numeric 088), \u00e8 una banca con sede a Seul in Corea del Sud. Storicamente fu la prima banca di Corea, sotto il nome di Hanseong Bank nel 1897.\nLa banca \u00e8 stata ristabilita nel 1982. Fa parte del Shinhan Financial Group, insieme a Jeju Bank. Chohung Bank si fuse con Shinhan Bank il 1\u00ba aprile 2006.\nShinhan Bank part\u00ec come una piccola impresa con un capitale azionario di 25.0 miliardi di KRW, 279 impiegati, e 3 filiali il 7 luglio 1982. Oggi, si \u00e8 trasformata in una grande banca, e vanta un patrimonio totale di 176.9 trilioni di KRW, un capitale azionario di 9.7 trilioni KRW , con 10,741 impiegati, e 1,026 filiali nel 2006. Dal 30 giugno, 2016, Shinhan Bank hha KRW 298.945 trilioni di KRW (260 miliardi di dollari), ed un deposito totale di 221.047 trilioni KRW (192 miliardi dollari) e prestiti di 212.228 trilioni di KRW (184 miliardi di dollari). Shinhan Bank \u00e8 la sussidiaria principale di Shinhan Financial Group[SFG]."}
{"id": "6682666", "revid": "1157034", "url": "https://it.wikipedia.org/wiki?curid=6682666", "title": "Werner Rothmaler", "text": "Biografia.\n\u00c8 stato sposato due volte. Dal primo matrimonio (con Wilhelmine Neumann, 1911-2002) ha avuto due figlie (Ursula e Susanne), dal suo secondo matrimonio con Elisabeth Kecker, 1921-1993) due figli (Valentin e Philipp).\nIl funerale \u00e8 stato celebrato a Weimar.\nNel 2008, per celebrare il centenario della sua nascita, su iniziativa del \"Lamarck Circle\" da lui fondato, \u00e8 stata aggiunta una targa all'ex casa di famiglia a Greifswald.\nCarriera.\nLavori.\nL'attuale edizione della flora dell'escursionistica (comunemente conosciuta come \"Rothmaler\") \u00e8 composta da cinque volumi: piante inferiori (volume 1), piante vascolari - volume principale (volume 2), piante vascolari - illustrazioni (volume 3), volume critico (volume 4) e Volume 5 - Piante ornamentali ed erbacee.\nTaxa dedicati.\nGli \u00e8 stato dedicato il genere \"Rothmaleria\" al quale si aggiungono i seguenti taxa:"}
{"id": "6682671", "revid": "767487", "url": "https://it.wikipedia.org/wiki?curid=6682671", "title": "Eccitonio", "text": "L'Eccitonio \u00e8 uno stato della materia in cui prevalgono le quasiparticelle eccitoni composta da una lacuna e da un elettrone.\nFu previsto in via teorica negli anni '70 e fu osservato per la prima volta a fine 2017 dal gruppo di Peter Abbamonte dell'Universit\u00e0 dell'Illinois all'interno del dicalcogenuro diseleniuro di titanio (1T-TiSe2) e alla nuova tecnica spettroscopica ribattezzata M-EELS."}
{"id": "6682674", "revid": "1776051", "url": "https://it.wikipedia.org/wiki?curid=6682674", "title": "G\u00fcndelhart-H\u00f6rhausen", "text": "G\u00fcndelhart-H\u00f6rhausen (fino al 1953 G\u00fcndelhart; toponimo tedesco) \u00e8 stato un comune svizzero del Canton Turgovia, nel distretto di Steckborn.\nStoria.\nIstituito nel 1803 e formato dai villaggi di G\u00fcndelhart e H\u00f6rhausen, nel 1999 \u00e8 stato accorpato al comune di Homburg assieme all'altro comune soppresso di Salen-Reutenen; dal 2011 fa parte del distretto di Frauenfeld.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:"}
{"id": "6682678", "revid": "287204", "url": "https://it.wikipedia.org/wiki?curid=6682678", "title": "Gundelhart-Horhausen", "text": ""}
{"id": "6682684", "revid": "104458", "url": "https://it.wikipedia.org/wiki?curid=6682684", "title": "Guendelhart-Hoerhausen", "text": ""}
{"id": "6682685", "revid": "104458", "url": "https://it.wikipedia.org/wiki?curid=6682685", "title": "G\u00fcndelhart", "text": ""}
{"id": "6682686", "revid": "104458", "url": "https://it.wikipedia.org/wiki?curid=6682686", "title": "Gundelhart", "text": ""}
{"id": "6682687", "revid": "104458", "url": "https://it.wikipedia.org/wiki?curid=6682687", "title": "Guendelhart", "text": ""}
{"id": "6682688", "revid": "104458", "url": "https://it.wikipedia.org/wiki?curid=6682688", "title": "H\u00f6rhausen", "text": ""}
{"id": "6682689", "revid": "104458", "url": "https://it.wikipedia.org/wiki?curid=6682689", "title": "Hoerhausen", "text": ""}
{"id": "6682690", "revid": "599013", "url": "https://it.wikipedia.org/wiki?curid=6682690", "title": "Itamar Marzel", "text": "Carriera.\nCon ha partecipato a cinque edizioni dei Campionati europei (1969, 1971, 1973, 1975, 1977)."}
{"id": "6682691", "revid": "104458", "url": "https://it.wikipedia.org/wiki?curid=6682691", "title": "Horhausen (disambigua)", "text": ""}
{"id": "6682694", "revid": "767487", "url": "https://it.wikipedia.org/wiki?curid=6682694", "title": "The Call of the Cumberlands", "text": "The Call of the Cumberlands \u00e8 un film muto del 1916 diretto da Frank Lloyd. La sceneggiatura di Julia Crawford Ivers si basa su \"The Call of the Cumberlands\", romanzo di Charles Neville Buck pubblicato a New york nel 1913 e sul suo lavoro teatrale, \"The Battle Cry\" (1 novembre 1914).\nTrama.\nSamson South lascia le sue montagne per recarsi a New York, dove vuole dedicarsi alla pittura. L\u00ec, conosce e frequenta Adrienne Lescott e, sotto la sua influenza, diventa un artista di successo e un uomo di mondo raffinato. Quando per\u00f2 gli giunge la notizia che in paese \u00e8 scoppiata una faida tra il suo clan, quello dei South, e quello degli Hollman, Samson decide di tornare a casa. La sua venuta contribuir\u00e0 a riportare la pace tra le due famiglie. La sua ex fidanzata, Sally Spicer, \u00e8 felice di rivederlo ma, al tempo stesso, teme che il loro rapporto sia ormai senza futuro, convinta di aver perso l'amore di Samson a favore di Adrienne. Sar\u00e0 lo stesso Samson a tranquillizzarla, assicurandola che l'amore per lei \u00e8 rimasto intatto e promettendole di non lasciare mai pi\u00f9 n\u00e9 lei n\u00e9 le loro montagne.\nProduzione.\nIl film fu prodotto dalla Pallas Pictures.\nDistribuzione.\nIl copyright del film, richiesto da J. C. Ivers, fu registrato il 4 gennaio 1916 con il numero LP7388.\nDistribuito dalla Paramount Pictures (come Famous Players-Lasky Corporation), il film usc\u00ec nelle sale cinematografiche statunitensi il 23 gennaio 1916.\nCopia della pellicola viene conservata negli archivi della Library of Congress."}
{"id": "6682695", "revid": "1776051", "url": "https://it.wikipedia.org/wiki?curid=6682695", "title": "Salen-Reutenen", "text": "Salen-Reutenen (toponimo tedesco) \u00e8 stato un comune svizzero del Canton Turgovia, nel distretto di Steckborn.\nStoria.\nIstituito nel 1812 e formato dai villaggi di Reutenen e Salen e dalle frazioni di G\u00f6tschenh\u00e4usli, Sassenloo e Uhwilen, nel 1999 \u00e8 stato accorpato al comune di Homburg assieme all'altro comune soppresso di G\u00fcndelhart-H\u00f6rhausen; dal 2011 fa parte del distretto di Frauenfeld.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:"}
{"id": "6682696", "revid": "2730", "url": "https://it.wikipedia.org/wiki?curid=6682696", "title": "Campo di internamento di Gurs", "text": "Il campo di internamento di Gurs, situato a poca distanza dal confine con la Spagna, ai piedi della catena dei Pirenei a nord-ovest di Oloron-Sainte-Marie, a sud del villaggio di Gurs, \u00e8 stato uno dei principali campi di internamento in Francia durante la seconda guerra mondiale. Il campo ha una storia complessa perch\u00e9 nel corso della sua esistenza, tra il 1939 e il 1945, ha servito in periodi diversi a scopi molto diversi. Durante l'occupazione tedesca della Francia oper\u00f2, al pari del campo d'internamento di Le Vernet, come uno dei principali campi di transito per migliaia di ebrei, qui raccolti e poi trasferiti al campo di internamento di Drancy per essere alfine deportati nei campi di sterminio della Polonia.\nLa struttura.\nCostruito nel 1939, il campo mantenne sostanzialmente immutata la sua struttura fino al suo smantellamento nel 1946. Misurava circa 1.400 metri di lunghezza e 200 di larghezza, coprendo una superficie di 28 ettari. Un'unica strada lo attraversava in lunghezza. Da entrambi i lati della strada si accedeva a settori di 200 metri per 100 metri, chiamati \"\u00eelots\" (\"isolati\"), separati l'uno dall'altro da filo spinato. C'erano sette \u00eelots su un lato e sei sull'altro. \nOgni isolato conteneva circa 30 baracche per un totale di 382 baracche, tutte identiche per struttura e dimensioni. Le baracche erano assemblate da sottili assi di legno, ricoperte di tessuto catramato. Non erano dotate di finestre, n\u00e9 di servizi igienici o acqua corrente. Offrivano scarsa protezione dal freddo e il tessuto catramato cominci\u00f2 presto a deteriorarsi, provocando frequenti infiltrazioni d'acqua piovana. I residenti dormivano su sacchi di paglia posti sul pavimento. Nonostante ogni baracca avesse una superficie di soli 25 metri quadrati, ciascuna di esse nei periodi di maggiore affluenza arriv\u00f2 ad accogliere fino a 60 persone. \nIl campo aveva scarso drenaggio. L'area, a causa della sua vicinanza all'Oceano Atlantico riceveva una grande quantit\u00e0 di pioggia, che rendeva i campi di argilla permanentemente fangosi. I prigionieri si trovavano perennemente a fare i conti con il fango, che talora rendeva difficile anche lo stare in piedi e problematici gli spostamenti specie verso le latrine che, alquanto rudimentali, erano collocate all'esterno delle baracche, una per ciascun isolato. \nL'intero campo era circondato da una doppia recinzione in filo spinato, formando un passaggio in cui potevano circolare le guardie esterne. Intorno al campo c'erano piccoli edifici che ospitavano l'amministrazione e il corpo di guardia. L'amministrazione e la cura del campo furono condotte da personale militare francese fino all'autunno del 1940, quando il loro posto fu preso dalla polizia civile francese. Il campo non fu mai sotto diretto controllo tedesco.\nL'utilizzo.\nCampo di accoglienza per rifugiati repubblicani (5 aprile - 31 agosto 1939).\nIl 15 marzo 1939 il ministro degli Interni francese sotto il governo del socialista Marx Dormoy confisc\u00f2 del terreno a Gurs per costruirvi un centro di accoglienza ai rifugiati politici spagnoli e baschi e ai combattenti delle Brigate Internazionali fuggiti dalla guerra civile spagnola. Un totale di 24.520 persone passarono per il campo, inaugurato nell'aprile 1939. Molti dei rifugiati sarebbero rimasti in Francia, altri tornarono in Spagna o rientrarono nei loro paesi di origine. La lingua predominante fu lo spagnolo, ma anche i numerosi militanti socialisti tedeschi ebbero un loro giornale. Si form\u00f2 un'orchestra e si organizzarono anche attivit\u00e0 sportive.\nCampo di internamento per cittadini di paesi nemici e oppositori alla guerra con la Germania (1 settembre 1939 - giugno 1940).\nCon l'inizio della seconda guerra mondiale nel settembre 1939 le finalit\u00e0 del campo cambiarono radicalmente. Agli \"spagnoli\" si aggiunsero i gruppi pi\u00f9 disparati che per un motivo o per l'altro erano internati perch\u00e9 considerati un potenziale ostacolo agli sforzi bellici. Si trattava in primo luogo di cittadini di nazionalit\u00e0 tedesca o di paese alleati alla Germania (senza alcuna distinzione tra fascisti e antifascisti). Al campo finirono cos\u00ec assieme a cittadini tedeschi filo-nazisti anche 4.000 ebrei tedeschi che in Francia si erano rifugiati proprio per sfuggire al nazismo. Anche tra i francesi vi furono internati esponenti della destra filofascista ed attivisti di sinistra contrari per principio alla guerra, cos\u00ec come prigionieri comuni evacuati dalle prigioni nelle zone di confine.\nCampo di concentramento e transito per ebrei, rom e antifascisti (giugno 1940 - novembre 1943).\nCon l'occupazione tedesca e l'armistizio tra Francia e Germania nel giugno 1940, il campo fin\u00ec sotto il controllo del governo collaborazionista francese di Vichy. Gli internati filofascisti furono prontamente rilasciati, mentre gli antifascisti e gli ebrei lasciarono il campo cercando di trovar rifugio nella fuga, come \u00e8 il caso della filosofa Hannah Arendt. \nIl campo, ora sotto il diretto controllo delle forze di polizia, acquist\u00f2 sempre pi\u00f9 le caratteristiche di un campo di concentramento. Vi furono rinchiusi le categorie perseguitate nell'Olocausto: ebrei \"stranieri\", militanti antifranchisti, dissidenti politici, rom, omosessuali, ecc. Nel giugno 1940 vi giunse un gruppo di circa 7.500 ebrei (uomini, donne e bambini) che vivevano in Germania nel Baden e Palatinato. Fu un caso unico di deportazione \"ad ovest\" dalla Germania. \nAll'inizio le organizzazioni umanitarie furono autorizzate ad offrire il loro aiuto. Grazie anche al loro impegno 1.940 ebrei ottennero il permesso di emigrare e 1,710 furono rilasciati; soprattutto l\"'Oeuvre de Secours aux Enfants\" riusc\u00ec nel corso del 1941 a far uscire dal campo molti bambini ebrei affidandoli a famiglie francesi. Inoltre, 755 ebrei fuggirono dal campo, un numero non molto elevato, considerando che la sorveglianza non era molto rigida. Organizzare la fuga (e ancor pi\u00f9, trovare un luogo di rifugio) tuttavia era un'impresa molto complessa, soprattutto per persone straniere e quindi facilmente identificabili: 2.820 uomini furono assegnati al lavoro coatto in terra francese. Per quanto nel campo stesso non ci verificassero casi di violenza o uccisioni indiscriminate, vi morirono oltre 1.100 internati per la scarsit\u00e0 di cibo, il freddo e le malattie come il tifo esantematico e la dissenteria. \nIl 18 luglio 1942, l'ufficiale delle SS Theodor Dannecker visit\u00f2 il campo ed ordin\u00f2 l'inizio della deportazioni. Tra il 6 agosto 1942 e il 3 marzo 1943, sei convogli ferroviari trasportarono 3.907 internati ebrei a Parigi al campo di internamento di Drancy e di l\u00ec ad Auschwitz per lo sterminio \nQuando nel novembre del 1943 il governo di Vichy chiuse il campo di Gurs, 22.000 persone erano passate per il campo, di cui pi\u00f9 di 18.000 ebrei.\nCanto di concentramento per membri della Resistenza francese (9 aprile - 29 agosto 1944).\nDopo un periodo di chiusura di alcuni mesi, il campo di concentramento venne nuovamente riaperto nell'aprile-agosto 1944 dal governo di Vichy per imprigionare 229 dissidenti politici e membri della resistenza francese arrestati dalla polizia collaborazionista.\nCampo di detenzione per prigionieri di guerra tedeschi e collaborazionisti francesi (30 agosto 1944 - 31 dicembre 1945).\nDopo la liberazione alleata della Francia a fine agosto del 1944, fu la volta del nuovo governo francese di De Gaulle a utilizzare il campo come luogo di detenzione per 310 prigionieri di guerra tedeschi e 1.585 collaborazionisti francesi. Nel campo tornarono ancora come rifugiati 1.475 spagnoli anti-franchisti. Il campo venne definitivamente chiuso a fine dicembre 1945.\nInternati a Gurs.\nUn totale di circa 60.000 persone vissero a Gurs nei vari periodi della sua esistenza (senza contare i circa 4.000 internati nel dopoguerra). I due gruppi pi\u00f9 numerosi sono rappresentati dai \"rifugiati della guerra civile spagnola\" (27.000) e dagli ebrei (17./18.000). Questi i nomi di alcuni degli internati:\nLa memoria.\nIl campo fu totalmente smantellato nel 1946. La collina dove sorgeva \u00e8 oggi coperta da ampia vegetazione e rimangono solo alcune pietre su cui appoggiavano le baracche di legno. \nL'unica struttura del campo ad essere mantenuta in buono stato fu il piccolo cimitero ebraico, che dal momento della Liberazione fu preso in cura dall'associazione delle comunit\u00e0 ebraiche dei Basses-Pyr\u00e9n\u00e9es. Nel 1957, il sindaco della citt\u00e0 tedesca di Karlsruhe prese l'iniziativa che un gruppo di citt\u00e0 tedesche (Karlsruhe, Freiburg, Mannheim, Heidelberg, Pforzheim, Konstanz e Weinheim), i cui cittadini ebrei erano stati deportati a Gurs, \"adottassero\" il cimitero come forma di risarcimento e di onore alle vittime. I primi lavori di restauro e sistemazione furono eseguiti nel 1961-62.\nNel 1979, in occasione del 40\u00ba anniversario dell'apertura del campo i giovani di Gurs invitarono i prigionieri antifascisti (francesi, tedeschi e spagnoli) ad un incontro che si tenne il 20-21 giugno con centinaia di partecipanti. Intervennero le associazioni della Resistenza francese e degli ex-deportati. Da allora cerimonie commemorative si sono ripetute ogni anno in onore dei \"Gursiens\". Una baracca \u00e8 stata ricostruita, identica a quelle una volta in uso, ed alcuni monumenti sono stati eretti in memoria degli internati e delle vittime.\nDal 1985 il cimitero del campo ha anche un memoriale dei combattenti della guerra civile spagnola.\nNel 1994 fu inaugurato a Gurs un memoriale, opera dell'artista israeliano Dani Karavan, e nel 2004 fu aperta una mostra permanente, in un edificio moderno che oggi accoglie i numerosi visitatori. \nA Freiburg im Breisgau, in Germania, una semplice targa memoriale, posta nel 2000, ricorda la deportazione a Gurs degli ebrei del Baden."}
{"id": "6682697", "revid": "104458", "url": "https://it.wikipedia.org/wiki?curid=6682697", "title": "Salen", "text": ""}
{"id": "6682698", "revid": "104458", "url": "https://it.wikipedia.org/wiki?curid=6682698", "title": "Reutenen", "text": ""}
{"id": "6682707", "revid": "287204", "url": "https://it.wikipedia.org/wiki?curid=6682707", "title": "Huttlingen", "text": ""}
{"id": "6682708", "revid": "104458", "url": "https://it.wikipedia.org/wiki?curid=6682708", "title": "Huettlingen", "text": ""}
{"id": "6682716", "revid": "767487", "url": "https://it.wikipedia.org/wiki?curid=6682716", "title": "Raffaele Colamonici", "text": "Biografia.\nInizialmente attore con lo pseudonimo di Guido di San Giusto (e, in seguito, Guido Saint-Just) esord\u00ec come produttore con la Cooperativa Italiana insieme a Peppino Amato in \"La leggenda del Piave\" di Mario Negri nel 1924 che vedeva come protagonista Diomira Jacobini ed era ispirato all'omonima canzone di Giovanni Ermete Gaeta (E. A. Mario) e che avrebbe prodotto nuovamente nel 1952.\nFu definito \"guappo\" da Riccardo Freda con il quale lavor\u00f2 in diverse occasioni per il suo vizio di non firmare contratti ma di lavorare sulla parola."}
{"id": "6682717", "revid": "1776051", "url": "https://it.wikipedia.org/wiki?curid=6682717", "title": "Eschikofen", "text": "Eschikofen \u00e8 una frazione del comune svizzero di H\u00fcttlingen, nel Canton Turgovia (distretto di Frauenfeld).\nStoria.\nGi\u00e0 comune autonomo (\"Ortsgemeinde\"), nel 1999 \u00e8 stato accorpato al comune di H\u00fcttlingen assieme agli altri comuni soppressi di Harenwilen e Mettendorf.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "6682724", "revid": "1776051", "url": "https://it.wikipedia.org/wiki?curid=6682724", "title": "Universit\u00e0 di San Francisco Xavier", "text": "L'Universit\u00e0 Reale e Pontificia Maggiore di San Francesco Xavier di Chuquisaca (in spagnolo \"Universidad Mayor, Real y Pontificia de San Francisco Xavier de Chuquisaca o USFX\") \u00e8 un'universit\u00e0 pubblica che si trova a Sucre, in Bolivia.\nStoria.\nFondata il 27 marzo 1624 per ordine del re Filippo IV di Spagna, e con il sostegno di Papa Innocenzo XII, l'universit\u00e0 era destinata a fornire un'educazione in diritto e teologia alle famiglie e a suoi discendenti della ricca nobilt\u00e0 del Sud America.\nAll'inizio del XIX secolo, Chuquisaca e la sua universit\u00e0 vennero a costituire un centro di zelo rivoluzionario in Bolivia. L'universit\u00e0 sostenne intellettualmente la ben coltivata \u00e9lite francofila i cui ideali portarono alla Guerra d'indipendenza boliviana e infine all'indipendenza di tutte le colonie spagnole. Una volta proclamata la Repubblica da Sim\u00f3n Bol\u00edvar, l'universit\u00e0 divenne l'universit\u00e0 principale del nuovo paese. \u00c8 una delle pi\u00f9 antiche universit\u00e0 del nuovo mondo, la pi\u00f9 antica del paese."}
{"id": "6682733", "revid": "1906976", "url": "https://it.wikipedia.org/wiki?curid=6682733", "title": "Orgasmo (singolo)", "text": "Orgasmo \u00e8 un singolo del cantautore italiano Calcutta, pubblicato il 15 dicembre 2017 come primo estratto dal terzo album in studio \"Evergreen\".\nVideo musicale.\nIl videoclip \u00e8 stato diretto da Francesco Lettieri, gi\u00e0 regista di video precedenti dello stesso artista."}
{"id": "6682735", "revid": "887364", "url": "https://it.wikipedia.org/wiki?curid=6682735", "title": "Cimiero (clan scozzese)", "text": ""}
{"id": "6682754", "revid": "93221154", "url": "https://it.wikipedia.org/wiki?curid=6682754", "title": "Tedeschi (Leini)", "text": ""}
{"id": "6682757", "revid": "640277", "url": "https://it.wikipedia.org/wiki?curid=6682757", "title": "Frederick William Burton", "text": ""}
{"id": "6682762", "revid": "1305772", "url": "https://it.wikipedia.org/wiki?curid=6682762", "title": "Whoonga", "text": "Whoonga (noto anche come nyaope o wunga) \u00e8 una droga che \u00e8 entrata in uso su vasta scala in Sud Africa dal 2010, per lo pi\u00f9 nelle impoverite cittadine di Durban, anche se si ritiene che sia comparsa in altri luoghi in Sud Africa.\nLa sostanza \u00e8 spesso descritta come un cocktail di vari ingredienti, e questi possono variare, ma l'ingrediente principale della sostanza \u00e8 l'eroina, spesso fumata con cannabis. Talvolta il farmaco contiene farmaci antiretrovirali, prescritto per il trattamento dell'HIV, ma l'analisi dei campioni non mostra tale contenuto e la polizia ha osservato che \u00e8 noto che i rivenditori aggiungono \"ogni sorta di sostanza\"."}
{"id": "6682763", "revid": "729019", "url": "https://it.wikipedia.org/wiki?curid=6682763", "title": "ISO 10002", "text": "La norma ISO 10002 \"\"Quality management -- Customer satisfaction -- Guidelines for complaints handling in organizations\" in italiano \"Gestione per la qualit\u00e0 - Soddisfazione del cliente - Linee guida per il trattamento dei reclami nelle organizzazioni\"\", \u00e8 una norma internazionale che fornisce indicazioni per il processo di trattamento dei reclami relativi a prodotti e servizi di un'organizzazione, comprendendo pianificazione, progettazione, funzionamento, manutenzione e miglioramento. Il processo di trattamento dei reclami pu\u00f2 essere utilizzato come uno dei processi del sistema di gestione per la qualit\u00e0. \nLa norma non si applica alla risoluzione di controversie all'esterno dell\u2019organizzazione o riguardanti il personale.\nPu\u00f2 essere utilizzata da parte di organizzazioni di qualsiasi dimensione ed in tutti i settori.\n\u00c8 applicabile a organizzazioni pubbliche e private di qualsiasi dimensione, come per grandi multinazionali, organizzazioni governative, organizzazioni di tipo non-profit, micro e piccole imprese.\nStoria.\nLa ISO 10002 \u00e8 stata sviluppata dall'ISO/TC 176/SC 3 Supporting technologies, ed \u00e8 stata pubblicata per la prima volta nel 2004. L'attuale versione \u00e8 stata pubblicata a luglio 2014. in Italia \u00e8 stata recepita a maggio 2015 come UNI ISO 10002.\nL'ISO/TC 176/Sc 3 \u00e8 stato costituito nell'anno 1989.\nPrincipali requisiti della norma.\nLa ISO 10002 adotta uno schema in 5 capitoli nella seguente suddivisione:\nAppendici:"}
{"id": "6682765", "revid": "729019", "url": "https://it.wikipedia.org/wiki?curid=6682765", "title": "Arado SD I", "text": "L'Arado SD I fu un aereo da caccia monomotore, monoposto e biplano, sviluppato dall'azienda aeronautica tedesca Arado Flugzeugwerke GmbH nei tardi anni venti e rimasto allo stadio di prototipo.\nProgettato da Walter Rethel l'SD I fu il primo modello specificatamente realizzato dall'azienda per il mercato militare, e il primo, bench\u00e9 clandestinamente, a ottenere un contratto di fornitura da parte del Reichswehrministerium, tuttavia le sue impegnative caratteristiche di volo consigliarono di abbandonarne il progetto a favore di uno pi\u00f9 convenzionale.\nStoria del progetto.\nNei primi anni venti, al fine di aggirare le limitazioni all'aviazione militare e civile imposte alla Repubblica di Weimar dal Trattato di Versailles, venne iniziata una collaborazione con il costituendo governo dell'Unione Sovietica che prevedeva la realizzazione di stabilimenti nel loro territorio. Gli accordi in seguito, nel 1928, permisero al personale militare del Reichswehr di poter fondare una scuola di volo clandestina per la formazione dei propri piloti presso le strutture dell'originaria pista di volo a Lipeck, dove si testavano anche i nuovi velivoli prodotti su richiesta del governo sovietico da assegnare ai reparti della propria aeronautica militare, la Voenno-vozdu\u0161nye sily (V-VS).\nQuesto permise al Reichswehrministerium, il ministero della difesa tedesco del periodo, di poter sviluppare segretamente i primi velivoli da combattimento emettendo a sua volta specifiche tecniche per la realizzazione dei modelli, costruiti illegalmente in territorio tedesco, che dovevano ricostituire la propria forza aerea. Un ulteriore passo venne compiuto dall'inizio del 1930, quando cessarono i corsi di formazione per piloti da ricognizione per istituire quelli per piloti da caccia costituendo la WIVUPAL (\"Wissenschaftliche Versuchs und Preussanstalt fuer Luftfahrzeuge\") ed eliminando i vecchi modelli da ricognizione biposto per introdurre i nuovi caccia monoposto realizzati nel periodo.\nIn quest'ambito, Hugo Stinnes junior ed Heinrich L\u00fcbbe decisero di inserirsi nel mercato, invitando l'ingegnere Walter Rethel a tornare in patria dai Paesi Bassi per affidargli la direzione del reparto tecnico. Rethel, attingendo all'esperienza maturata prima nella produzione su licenza alla Kondor Flugzeugwerke e poi come progettista alla Fokker, avvi\u00f2 lo sviluppo di un nuovo modello, indicato dall'azienda come SD I, dalle dimensioni particolarmente compatte, ufficialmente destinato a ricoprire il ruolo di aereo da addestramento per la formazione di piloti civili ma predisposto per una veloce riconversione a uso militare in vista di una futura riorganizzazione in tal senso dell'aeronautica tedesca.\nL'SD I era un velivolo realizzato in tecnica mista, abbinando la fusoliera con struttura in tubi d'acciaio saldati e rivestita anteriormente con pannelli in lega leggera e posteriormente da tela trattata, con una velatura biplano-sesquiplana, a scalamento positivo e con piano alare inferiore dalle dimensioni nettamente ridotte rispetto al superiore. Particolarit\u00e0 del progetto era quella di essere privo di tiranti di rinforzo tra le ali, collegate alla fusoliera da una struttura centrale e tra loro da due soli montanti interalari, soluzione che nelle intenzioni del progettista doveva ridurre gli attriti aerodinamici a favore di migliori prestazioni. Per la propulsione fu scelto un Bristol Jupiter prodotto su licenza dalla Gnome et Rh\u00f4ne, un nove cilindri radiale raffreddato ad aria in grado di erogare una potenza di , mentre l'armamento era basato su una coppia di mitragliatrici MG 08/15 calibro 7,92 mm.\nOttenuto un contratto di fornitura per due prototipi dal Reichswehrministerium, il primo caccia a ottenere un accordo commerciale con l'allora esercito tedesco, se ne avvi\u00f2 la costruzione negli stabilimenti di Warnem\u00fcnde, con il primo dei due esemplari che comp\u00ec il primo volo l'11 ottobre 1927 presso la Erprobungsstelle Rechlin. Le prove di volo che seguirono rivelarono tuttavia che il modello presentava alcune difficolt\u00e0 di manovra a bassa velocit\u00e0, tanto da perdere un esemplare in un incidente che caus\u00f2 la morte del suo pilota collaudatore, l'ingegner Theodor Bienen, cosa che unitamente a una certa diffidenza circa la solidit\u00e0 strutturale complessiva, convinse il personale militare a chiedere l'interruzione dello sviluppo del modello a favore di uno completamente nuovo, l'Arado SD II."}
{"id": "6682785", "revid": "697352", "url": "https://it.wikipedia.org/wiki?curid=6682785", "title": "Belvoir", "text": ""}
{"id": "6682786", "revid": "1123126", "url": "https://it.wikipedia.org/wiki?curid=6682786", "title": "Belvoir Castle", "text": ""}
{"id": "6682788", "revid": "1647404", "url": "https://it.wikipedia.org/wiki?curid=6682788", "title": "Lemon (N.E.R.D e Rihanna)", "text": "Lemon \u00e8 un singolo del gruppo musicale statunitense N.E.R.D e della cantante barbadiana Rihanna, pubblicato il 1\u00ba novembre 2017 come primo estratto dal quinto album in studio dei N.E.R.D \"No One Ever Really Dies\".\nIl brano \u00e8 stato scritto e coprodotto da Pharrell Williams e campiona una clip della CNN del 2009 in cui il senatore della Pennsylvania Arlen Specter pronuncia la frase \u00abWait, wait a minute!\u00bb."}
{"id": "6682790", "revid": "93222103", "url": "https://it.wikipedia.org/wiki?curid=6682790", "title": "Vecchio cattolici", "text": ""}
{"id": "6682791", "revid": "1924342", "url": "https://it.wikipedia.org/wiki?curid=6682791", "title": "No Limit (G-Eazy)", "text": "No Limit \u00e8 un singolo del rapper statunitense G-Eazy, pubblicato l'8 settembre 2017 come primo estratto dal quinto album in studio \"The Beautiful &amp; Damned\".\nIl singolo ha visto la collaborazione dei rapper statunitensi A$AP Rocky e Cardi B e riprende la stessa melodia del brano del 1999 \"Slob on My Knob\" dei Tear Da Club Up Thugs con Juicy J.\nPubblicazione.\nIl 30 agosto 2017 G-Eazy ha presentato la canzone in anteprima con Cardi B durante uno dei suoi show al Bud Light's Dive Bar Tour, insieme alla sua collaborazione con Halsey \"Him &amp; I\". In un\u2019intervista con \"Uproxx\", G-Eazy ha dichiarato di aver collaborato con Cardi perch\u00e9 secondo lui la rapper rappresentava dove la musica era riuscita ad arrivare.\nG-Eazy ha rivelato a \"Fuse\" in un'intervista: \"\u00c8 iniziato tutto con me e A$AP Rocky in studio. Stava lavorando nella stanza a fianco e poi \u00e8 entrato nella mia. Abbiamo mandato la traccia a Cardi B e lei ha spaccato. L'ho seguita dagli inizi. Ho sempre voluto connettermi con lei. L'ho incontrata a uno show dove ci siamo esibiti quasi un anno fa. Gi\u00e0 potevo dire che sarebbe diventata una super star. Si pu\u00f2 dire molto guardando qualcuno esibirsi dal vivo e conoscendo la propria energia nella vita reale. Sapevo di voler lavorare con lei, ma si trattava di trovare la canzone adatta e il momento giusto. Collaborare in questa canzone aveva senso\".\nAccoglienza.\nMadeline Roth per \"MTV News\" ha affermato che \"Cardi B ruba chiaramente la scena nella versione studio della canzone paragonata a quella dal vivo\", aggiungendo che faceva ci\u00f2 da quando \"Bodak Yellow\" aveva iniziato a scalare le classifiche. Sia Roth che Carl Lamarre di \"Billboard\" hanno lodato anche G-Eazy. Jessica McKinney per \"Vibe\" ne ha lodato il beat hip-hop. Peter Berry di \"XXL\" l'ha definita \"energetica\" e le sue strofe \"confidenti\". Beatrice Hazlehurst di \"Paper\" ha elogiato la rapper per aver dimostrato, con il suo verso, di non essere una one-hit wonder. Aaron Williams di \"Uproxx\" ha paragonato la canzone ai lavori di Master P. Matt Fish per \"HotNewHipHop\" l'ha reputata \"pronta per le radio\", rimanendo impressionato da Cardi B.\nRemix.\nUn remix in collaborazione con French Montana, Belly e Juicy J \u00e8 stato reso disponibile il 12 dicembre 2017.\nVideo musicale.\nIl videoclip ufficiale del remix, diretto da Daniel Cz, \u00e8 stato pubblicatio il 19 dicembre 2017.\nSuccesso commerciale.\n\"No Limit\" ha raggiunto la quarta posizione nella Billboard Hot 100, diventando la prima top five di G-Eazy, la seconda di Cardi B e la canzone con una posizione pi\u00f9 alta per A$AP Rocky, superando la sua collaborazione con Selena Gomez, \"Good For You\", che si \u00e8 spinta fino alla quinta.\nIl 23 marzo 2018 \u00e8 stata certificata tre volte disco di platino dalla RIAA per aver superato le tre milioni di copie vendute in territorio statunitense."}
{"id": "6682803", "revid": "1924342", "url": "https://it.wikipedia.org/wiki?curid=6682803", "title": "Him &amp; I", "text": "Him &amp; I \u00e8 un singolo del rapper statunitense G-Eazy e della cantante statunitense Halsey, pubblicato il 5 dicembre 2017 come secondo estratto dal terzo album in studio di G-Eazy \"The Beautiful &amp; Damned\"."}
{"id": "6682808", "revid": "1543377", "url": "https://it.wikipedia.org/wiki?curid=6682808", "title": "Gian Battista Bertucci il Vecchio", "text": "Biografia.\nGiovanni Battista Bertucci, detto il Vecchio viene citato nei documenti con diversi cognomi: Bertucci, Utili, Bracceschi e dei Pittori, e detto \"il Vecchio\" per distinguerlo da suo nipote Giovan Battista Bertucci il Giovane.\nDal 1495 al 1505 realizz\u00f2 varie opere; tra queste nel 1499 una Annunciata per la arcipretale di Solarolo. Non abbiamo dipinti della sua giovinezza e questo non ci perette di comprendere la sua formazione artistica. Spos\u00f2 una donna di Norcia e vivendo in Umbria apprese l\u2019arte peruginese di Pinturicchio.\nIl polittico per i Camaldolesi di S. Ippolito di Faenza del 1506 \u00e8 la sua prima opera a noi nota e mostra elementi dell\u2019arte umbra. da questo momento la sua attivit\u00e0 di artista \u00e8 documentata. Nel 1508 realizz\u00f2 degli affreschi per la chiesa di S. Sebastiano. Gli venne affidato l\u2019incarico dai Domenicani di decorare la libreria conventuale e nel 1509 i Mengolini gli commisero una tavola per la chiesa di Santa Caterina. La parte centrale presenta l'Adorazione coi Magi, distrutta nell\u2019ultimo conflitto, e ci \u00e8 nota grazie ad alcune fotografie. Nel 1511 realizz\u00f2 una pala per Giacomo Cittadini per\u00f2 la sua qualit\u00e0 sembra depressa da ripinture. L\u2019anno seguente comp\u00ec un polittico per suor Clarice Manfredi per la capp. di San Tommaso nella chiesa dei Domenicani e in seguito gli venne inoltre affidata la decorazione e affresco della cappella stessa. Nella pinacoteca faentina sono presenti alcune sue opere che testimoniano l\u2019ultima attivit\u00e0 dell\u2019artista che \u00e8 indirizzato agli stili dei pittori fiorentini."}
{"id": "6682810", "revid": "53673", "url": "https://it.wikipedia.org/wiki?curid=6682810", "title": "Bloons (serie di videogiochi)", "text": "Bloons \u00e8 una serie di videogiochi prodotta dalla compagnia Neozelandese Ninja Kiwi.\nI protagonisti sono scimmie antropomorfe (camminano in maniera eretta, indossano indumenti e costruiscono utensili) il cui obiettivo \u00e8 quello di far scoppiare pi\u00f9 palloncini (Bloons) possibile utilizzando le armi a loro disposizione.\nAlcuni titoli della serie sono di tipo Tower Defence e sono chiamati appunto: Bloons TD. \nMolti giochi Bloons sono presenti online tramite piattaforma di Adobe Flash Player, altri invece sono disponibili sull'App Store e Google Play di Ninja Kiwi.\nSviluppo.\nIl primo gioco della serie di Bloons venne creato nel 2007 dai fratelli neozelandesi Stephen e Chris Harris; Prima di lavorare sulla saga di Bloons, la coppia aveva da poco creato il gioco di Cash Sprint, si trattava di un simulatore di guida che includeva premi settimanali in denaro. \nDopo il successo di Cash Sprint (il progetto venne abbandonato dopo 14 settimane) i giovani tentarono vanamente di creare il proprio portale web per i giochi flash. Nonostante ci\u00f2 non riuscirono a ottenere i permessi necessari e successivamente lanciarono in rete il sito Ninjakiwi.com mettendo a disposizione cinque giochi da loro sviluppati; L'esito positivositivo convinse i ragazzi a lavorare sulla futura serie Bloons.\nInizialmente l'idea base per il futuro \"Gioco delle Scimmie\" \u00e8 stata per mano della moglie di Stephen Harris, quando suo marito gli chiese un parere su che cosa ci sarebbe voluto per rendere divertente un nuovo gioco, cos\u00ec ella ha portato Stephen alla bancarella delle freccette e palloncini durante il Carnival Games.\nMerito ad un rapido sviluppo per la prima versione del gioco, il suo rilascio ufficiale avvenne nell'aprile del 2007, dopo essere stato pubblicato sul sito di Digg l'affluenza al titolo raggiunse ben presto la cifra di circa 100.000 giocatori al giorno.\nNel 2011 Bloons \u00e8 stato giocato per pi\u00f9 di 3 bilioni di volte.\nLa serie.\nBloons.\nLa \"serie Bloons\" \u00e8 il raggruppamento principale dei giochi con il nome \"Bloons\" \nL'obiettivo principale del giocatore \u00e8 quello di eliminare tutti i Bloons (simili ai palloncini) sullo schermo, utilizzando un numero prestabilito di freccette.\nIl giocatore pu\u00f2 regolare a suo piacimento: la potenza di tiro, la mira e altri fattori che implicano il lancio di freccette; Dopo aver fatto scoppiare tutti i Bloons sullo schermo (o superato una percentuale indicata) si pu\u00f2 procedere verso il livello successivo, in caso contrario (\"try again\") il giocatore dovr\u00e0 rifare il livello, inoltre \u00e8 possibile creare o accedere ai livelli conecpiti dagli altri giocatori tramite l'opzione di \"player pack\".\nGameplay.\nI livelli della serie sono allestiti con un layout differente a seconda della loro difficolt\u00e0; Per ciascun livello il giocatore con un numero limitato di freccette a sua disposizione dovr\u00e0 far scoppiare il maggior numero di Bloon indicati sullo schermo, minore \u00e8 il numero di freccette utilizzate e migliore sar\u00e0 il suo punteggio finale. \nAlcuni Bloons offrono la possibilit\u00e0 di sbloccare power-up che potenzieranno per un breve periodo di tempo i dardi del giocatore, essi possono essere di tipo vantaggioso oppure ostacolanti, come ad esempio:\nNei successivi sequel, furono introdotti nuovi Bloons e livelli.\nBloons Tower Defence (TD).\nL'obiettivo principale della serie \"Bloons Tower Defense (TD)\" \u00e8 quello di impedire al Bloons che \"camminano\" in fila indiana all'interno della mappa di raggiungere la fine del percorso di gioco.\nil giocatore ha vari tipi di torri a sua disposizione per difendersi dai Bloons, tra cui: \nNelle successive versione vennero aggiunte nuove torri come: \nPrima di posizionare le torri ai bordi del tracciato \u00e8 necessario acquistarle con il denaro del gioco che \u00e8 possibile ottenerlo tramite l'eliminazione dei nemici o con specifici potenziamenti delle torri.\nGameplay.\nLe propriet\u00e0 dei nemici variano a seconda della loro colorazione, i Bloons pi\u00f9 deboli sono di colore rosso (\"Red Bloons\"), altri invece dotati di maggior pericolosit\u00e0 una volta fatti scoppiare al loro interno rilasciano altri Bloons meno potenti a mo' di matrioska.\nAd esempio: il \"Bloon Giallo\" contiene al suo interno il \"Bloon Verde\", il quale racchiude un \"Bloon Blu\", che a sua volta contiene un Bloon Rosso. A seconda del livello di gioco, il giocatore pu\u00f2 vantare un certo numero di \"vite\" disponibili; pi\u00f9 i bloons che attraversano il traguardo sono potenti e pi\u00f9 vite vengono consumate.\nTuttavia alcuni Bloons possiedono alcune peculiarit\u00e0, e queste sono:\nA giugno del 2017 sono presenti 101 tipi di Bloons.\nNel gioco sono presenti alcuni bloons speciali dalla mole massiccia, e questi sono:\nBloons Super Monkey.\nL'obiettivo di \"Bloons Super Monkey\" \u00e8 quello di ottenere almeno il trofeo di bronzo o graduatorie migliori per passare ogni livello, in totale sono 20. \nIl giocatore deve spostare la \"super scimmia\" per eliminare il maggior numero di Bloons presenti sullo schermo ed ottenere un maggior punteggio, assieme ai Bloons sono presenti dei premi chiamati: \"Power Blops,\" essi danno la possibilit\u00e0 al giocatore di acquistare alcuni potenziamenti per aumentare le doti della protagonista.\nIl gioco termina quando il giocatore non ottiene il punteggio indicato ad inizio partita. \n\"Bloons Monkey City\".\n\"Bloons Monkey City\" \u00e8 un gioco gestionale che offre al giocatore la possibilit\u00e0 di creare il proprio \"Villaggio delle scimmie\".\nPer espandere le mura della citt\u00e0 \u00e8 necessario \"catturare\" dei lotti di terra adiacenti al perimetro originale, quando si ha intenzione di conquistare del nuovo territorio \u00e8 necessario completare dei livelli di tipo Tower Defence, il numero delle torri che il giocatore pu\u00f2 costruire durante una sessione variano a seconda delle strutture dedicate presenti nel villaggio.\nAlcuni edifici richiedono la costruzione in localit\u00e0 specifiche (mare, montagne, vulcani). \nPer costruire nuovi edifici \u00e8 necessario il denaro che pu\u00f2 essere ottenuto tramite piantagioni di banane o come premio, per \"accelerare\" la realizzazione delle strutture in fase di costruzione si possono utilizzare le gemme. \nPer creare l'energia che serve a mantenere in funzione tutte le strutture del villaggio \u00e8 necessario costruire mulini a vento o mulini ad acqua. \nAccoglienza.\nCritica.\nIl gioco \"di Bloons TD\" per iPhone ha riportato un voto favorevole sul sito internet di CNET che lo descrisse come: \"Ha quasi tutto del classico\" \"gioco basato sulla benvoluta tecnologia Web\" (\"Nearly everything from the beloved Web-based classic\"), inoltre l'articolo parla negativamente sui controlli del videogioco che, secondo una loro affermazione sono ritenuti un po' troppo \"pignoli\", ma nel complesso l'impressione \u00e8 positiva, descrivendolo come titolo ideale per attirare i bambini pi\u00f9 piccoli al mondo dei Tower Defence."}
{"id": "6682813", "revid": "767487", "url": "https://it.wikipedia.org/wiki?curid=6682813", "title": "Kard", "text": "I Kard (; spesso stilizzato in K\u2660RD o KARD) sono un gruppo musicale formatosi a Seul nel 2016. Il gruppo \u00e8 composto da 4 membri: BM, J.Seph, Jeon So-min e Jeon Ji-woo."}
{"id": "6682819", "revid": "1718925", "url": "https://it.wikipedia.org/wiki?curid=6682819", "title": "Young and Menace", "text": "Young and Menace \u00e8 un singolo del gruppo musicale statunitense Fall Out Boy, pubblicato nel 2017 ed estratto dall'album \"Mania\"."}
{"id": "6682830", "revid": "92723", "url": "https://it.wikipedia.org/wiki?curid=6682830", "title": "Bartolomeo di Giura", "text": "Fu vescovo di Laon dal 1113 al 1151.\nBiografia.\nAppartenente all famiglia dei Conon, signori di Grandson, era figlio di \"Falcon\" (Folco) signore di Grandson, di La Sarraz, del Giura e di Losanna, e di A\u00e9lis (Ade, Adelaide), figlia di Ilduino, signore di Ramerupt e di Montdidier, e di Adelaide di Roucy.\nPrima di diventare vescovo di Laon fu suddiacono e poi tesoriere della chiesa di Reims, il cui arcivescovo, Manasse di Chatillon, era suo prozio da parte di madre.\nEgli partecip\u00f2 con propri fondi alla ricostruzione della chiesa cattedrale di Laon, che aveva patito durante l'insurrezione dei comuni del 1112. Egli richiam\u00f2 presso di s\u00e9 Norberto di Pr\u00e9montr\u00e9, che nel 1120 fond\u00f2 nella foresta di Voas, nel luogo detto Pr\u00e9montr\u00e9, l'abbazia omonima. Nel 1121, con Bernardo di Chiaravalle, promosse la fondazione dell'Abbazia di Foigny e successivamente, nel 1134, quella di Vauclair, a sud di Laon. Con l'aiuto del fratello Ebal, prese anche parte alla fondazione dell'Abbazia del lago di Joux, nel territorio dell'attuale comune svizzero di L'Abbaye, dell'Ordine dei canonici premonstratensi.\nNel 1142 il vescovo Bartolomeo, assistito dal vescovo di Senlis, Pierre, e da quello di Noyon, Simone di Noyon, tutti e tre sicuramente ingannati dalle dichiarazioni del conte Raul I di Vermandois, avevano acconsentito a benedire il matrimonio di Petronilla d'Aquitania con quest'ultimo, che aveva ripudiato illegalmente la sua prima moglie, Eleonora di Blois, sorella del conte Tebaldo II di Champagne. Nel 1148 un concilio, tenutosi a Reims, conferm\u00f2 la nullit\u00e0 di questo matrimonio e scomunic\u00f2 i due sposi, come i prelati che ne avevano benedetta l'unione. Bartolomeo di Jur si dimise nel 1151 dalla sua carica di vescovo di Laon e si ritir\u00f2 come semplice monaco nell'abbazia cistercense di Foigny, nel Thi\u00e9rache, che lui stesso aveva contribuito a fondare, e vi mor\u00ec nel 1158."}
{"id": "6682833", "revid": "767487", "url": "https://it.wikipedia.org/wiki?curid=6682833", "title": "Guido Baroni", "text": "Fascista della prima ora e squadrista, nel corso del ventennio si dedica al giornalismo grazie all'amicizia con Rodolfo Graziani e in seguito con Galeazzo Ciano. Nel 1936 \u00e8 inviato speciale de La Stampa nella guerra d'Etiopia, in seguito assume la direzione del \u00abPopolo di Roma\u00bb, che lascia in seguito alla caduta del fascismo. Durante la RSI dirige \u00abIl Gazzettino\u00bb di Venezia dal 25/26 ottobre 1943 al 27 aprile 1945. Graziato dall'amnistia Togliatti."}
{"id": "6682843", "revid": "1605525", "url": "https://it.wikipedia.org/wiki?curid=6682843", "title": "Luigi Musajo", "text": "Biografia.\nEra primogenito di Francesco Musajo e di Teresa Mongardi. Affianc\u00f2 alla professione accademica un'intensa attivit\u00e0 di ricerca che lo port\u00f2 a scoprire nel 1930 l'acido xanturenico e a divenire uno dei pionieri e il pi\u00f9 autorevole studioso sul triptofano, circostanza che gli procur\u00f2 svariati riconoscimenti, tra i quali il conferimento nel 1964 di un Premio Feltrinelli per la Medicina e, in seguito, l'appartenenza all'Accademia dei Lincei."}
{"id": "6682844", "revid": "28057", "url": "https://it.wikipedia.org/wiki?curid=6682844", "title": "Giovanni Battista Todescato", "text": "Prelato sovente ospite di trasmissioni televisive (come Le storie - Diario italiano di Corrado Augias), \u00e8 ricordato soprattutto per essere stato il parroco concelebrante della prima messa in italiano insieme a papa Paolo VI il 7 marzo 1965.\nBiografia.\nNato in provincia di Vicenza,a Rampazzo di Camisano Vicentino, figlio di Orazio Todescato e Antonietta \u00e8 ordinato presbitero a Vittorio Veneto nel 1951. In seguito, si trasferisce a Roma,( assieme al cugino don Siro Todescato ) dove diventa parroco della chiesa di Santa Chiara a Vigna Clara fin dagli albori di questa parrocchia, all'inizio degli anni Sessanta, guidandola per 42 anni. Nella sua parrocchia sono presenti anche diversi politici, fra cui Aldo Moro, di alcuni dei quali diventa amico e confidente.\nGi\u00e0 conosciuto negli ambienti ecclesiastici per il suo indirizzo innovatore, il 7 marzo 1965 viene chiamato da papa Paolo VI come concelebrante della prima messa in italiano.\nNel 2004 diviene rettore della chiesa di Sant'Agnese in Agone su Piazza Navona, privata sino al 1992. Per iniziativa di Todescato la chiesa borrominiana viene recuperata dal precedente grave stato di abbandono (\"era ridotta ad una spelonca\", commenta in diverse interviste) e venne profondamente restaurata grazie ai fondi da lui reperiti, divenendo cos\u00ec anche sede di concerti (il Todescato era appassionato di musica da camera e organista lui stesso).Riposa serenamente nel piccolo cimitero di Grossa di Gazzo Padovano vicino ai suoi amati genitori\nPensiero e messaggio.\nUomo di grande semplicit\u00e0, ma anche di grande cultura, e molto amato dai suoi parrocchiani, \u00e8 stato uno dei pi\u00f9 noti sostenitori delle molte innovazioni conciliari indette dal Concilio vaticano II. Molto sensibile ai cambiamenti della sua epoca, era capace di mantenere aperto il dialogo religioso con intelligenza anche nel contesto di scontri politici o ideologici. Le sue omelie erano caratterizzate dall'affiancamento del messaggio religioso alla vita quotidiana e all'attualit\u00e0."}
{"id": "6682845", "revid": "628767", "url": "https://it.wikipedia.org/wiki?curid=6682845", "title": "Orogenesi gondwaniana", "text": "L\u2019orogenesi gondwaniana o orogenesi gondwanide, \u00e8 un processo orogenetico che fu attivo durante il Permiano in alcune parti dell'antico continente Gondwana e che attualmente si trovano geograficamente posizionate nel Sud America, Sud Africa, Antartide, Australia e Nuova Guinea. \nLa zona di deformazione in Argentina si estende come una cintura a sud e ovest degli antichi nuclei cratonici del R\u00edo de la Plata\u2013Pampia.\nLa deformazione dell'orogene \u00e8 visibile nei monti delle Sierras de Ventania in Argentina e della Cape Fold Belt in Sud Africa. L'orogenesi gondwaniana potrebbe essere collegata alla quasi contemporanea orogenesi di San Rafael della parte occidentale dell'Argentina.\nCaratteristiche.\nL'orogenesi gondwanide \u00e8 susseguente all'orogenesi della Terra Australis che fu attiva nel corso del Neoproterozoico-Paleozoico nella Gondwana.\nDopo questa orogenesi, la parte sudoccidentale della Gondwana entr\u00f2 in una fase di tettonica distensiva e assottigliamento della crosta continentale che port\u00f2 alla formazione di vari bacini di rift (come il bacino del Cuyo) nel Triassico."}
{"id": "6682852", "revid": "767487", "url": "https://it.wikipedia.org/wiki?curid=6682852", "title": "Supercoppa Primavera 2017", "text": "La Supercoppa Primavera 2017 si \u00e8 disputata il 7 gennaio 2018 allo Stadio Giuseppe Meazza di Milano.\nA sfidarsi sono state Inter e Roma, vincitrici rispettivamente del Campionato e della Coppa Italia nella stagione 2016-17. Le stesse formazioni hanno dato vita alle edizioni 2012 e 2016, entrambe terminate con il successo giallorosso. L'Inter ha vinto per 2-1 dopo i tempi supplementari, aggiudicandosi la manifestazione per la prima volta nella propria storia."}
{"id": "6682853", "revid": "767487", "url": "https://it.wikipedia.org/wiki?curid=6682853", "title": "Achim Mentzel", "text": "Cantante dedito principalmente ai generi pop-Schlager e in attivit\u00e0 a partire dall'inizio degli anni sessanta (come solista dalla fine degli anni settanta) nel corso della sua carriera pubblic\u00f2 una decina di album. Tra i suoi brani di maggiore successo, figurano \"Ich steh auf Gr\u00fcn\", \"Gott sei Dank ist sie schlank\", \"Mensch hab ich ein Schwein\" e \"Rot sind die Rosen\".\nBiografia.\nNel 1963 \u00e8 in tourn\u00e9e nella DDR e nella Repubblica Federale Tedesca con il gruppo da lui fondato, il Diana Show Quartett.\nNel 1973 \u00e8 condannato a dieci mesi di reclusione per essere espatriato nella Repubblica Federale Tedesca.\nNel 1979, dopo aver fatto parte assieme a Nina Hagen della Fritzens Dampferband, inizia la carriera da solista.\nNel 1989 conduce per la televisione della DDR il programma \"Achims Hitparade\", programma che andr\u00e0 in onda fino al 2006.\nDopo la sua morte improvvisa, avvenuta il 4 gennaio 2016 all'et\u00e0 di 69 anni, viene ricordato dal presidente del consiglio del Brandeburgo Dietmar Woidke con le seguenti parole:"}
{"id": "6682857", "revid": "287204", "url": "https://it.wikipedia.org/wiki?curid=6682857", "title": "El Ayoun", "text": "In lingua araba El Ayoun (\u0627\u0644\u0639\u064a\u0648\u0646) significa \"occhi\" ma anche \"sorgente\". \"Ayoun\" e \"Ben Ayoun\" sono anche dei cognomi presenti in Francia.\nEl Ayoun pu\u00f2 riferirsi a:"}
{"id": "6682859", "revid": "327773", "url": "https://it.wikipedia.org/wiki?curid=6682859", "title": "Antartide orientale", "text": ""}
{"id": "6682862", "revid": "1305772", "url": "https://it.wikipedia.org/wiki?curid=6682862", "title": "The Weekend (SZA)", "text": "The Weekend \u00e8 un singolo della cantautrice statunitense SZA, pubblicato il 26 settembre 2017 come terzo estratto dal primo album in studio \"Ctrl\".\nDescrizione.\nIl brano \u00e8 stato scritto da SZA insieme a Cody Fayne, mentre sono accreditati anche Justin Timberlake, Timbaland e Danja in quanto la canzone contiene samples tratti da \"Set the Mood (Prelude)/Until the End of Time\" di Timberlake (2006). Nello stesso anno \u00e8 uscita anche una versione remix fatta da Calvin Harris e intitolata \"The Weekend (Funk Wav Remix)\".\nTracce.\nDownload digitale"}
{"id": "6682866", "revid": "1305772", "url": "https://it.wikipedia.org/wiki?curid=6682866", "title": "Love Galore", "text": "Love Galore \u00e8 un singolo della cantautrice statunitense SZA, pubblicato il 27 aprile 2017 come secondo estratto dal primo album in studio \"Ctrl\".\nIl singolo ha visto la collaborazione del rapper statunitense Travis Scott.\nVideo musicale.\nIl video musicale, diretto da Nabil, \u00e8 stato pubblicato il giorno stesso.\nPromozione.\nLa cantante si \u00e8 esibita con la canzone il 20 luglio 2017 al \"The Tonight Show\", ai \"BET Awards\" del 2017 e al \"Saturday Night Live\"."}
{"id": "6682871", "revid": "1305772", "url": "https://it.wikipedia.org/wiki?curid=6682871", "title": "Z (EP)", "text": "Z \u00e8 il terzo EP della cantante statunitense SZA, pubblicato l'8 aprile 2014 da Top Dawg Entertainment.\nDescrizione.\nL'EP vede la partecipazione di Chance the Rapper, Isaiah Rashad e Kendrick Lamar. Tra i produttori dell'EP sono presenti Mac Miller (con lo pseudonimo di Larry Fisherman), Marvin Gaye, Emile Haynie e Toro y Moi. \n\"Babylon\", settima traccia, \u00e8 stata pubblicata un mese prima dell'uscita dell'EP ed \u00e8 il singolo di debutto ufficiale della cantante."}
{"id": "6682883", "revid": "124944783", "url": "https://it.wikipedia.org/wiki?curid=6682883", "title": "Pristin", "text": "Le Pristin (; anche note come Pledis Girlz) sono state un gruppo musicale sudcoreano formatosi a Seul nel 2016. Il gruppo \u00e8 composto da dieci membri: : Nayoung, Roa, Yuha, Eunwoo, Rena, Kyulkyung, Yehana, Sungyeon, Xiyeon e Kyla. La maggior parte di loro \u00e8 apparsa nello show televisivo Produce 101 e Nayoung e Kyulkyung hanno debuttato nel gruppo di ragazze del progetto IOI, prima di riunirsi con gli altri membri per debuttare come Pristin il 21 marzo 2017, con il primo EP Ciao! Pristin. Le Pristin erano note per aver scritto e composto la propria musica.\nIl gruppo si \u00e8 sciolto il 24 maggio 2019."}
{"id": "6682889", "revid": "1924342", "url": "https://it.wikipedia.org/wiki?curid=6682889", "title": "Wins &amp; Losses", "text": "Wins &amp; Losses \u00e8 il terzo album in studio del rapper statunitense Meek Mill, pubblicato nel 2017.\nTracce.\nEdizione Deluxe - Tracce bonus"}
{"id": "6682892", "revid": "736476", "url": "https://it.wikipedia.org/wiki?curid=6682892", "title": "Christmas After Midnight", "text": "Christmas After Midnight \u00e8 il primo album in studio natalizio (il sesto in totale) della cantante statunitense Fantasia, pubblicato nel 2017."}
{"id": "6682901", "revid": "1104133", "url": "https://it.wikipedia.org/wiki?curid=6682901", "title": "From Spirits and Ghosts (Score for a Dark Christmas)", "text": "From Spirits and Ghosts (Score for a Dark Christmas) \u00e8 un album in studio della cantante finlandese Tarja, pubblicato nel 2017.\nSi tratta dell'ottavo disco da solista per l'artista, il secondo di musica classica e il secondo di musica natalizia."}
{"id": "6682905", "revid": "436907", "url": "https://it.wikipedia.org/wiki?curid=6682905", "title": "Twelve Tales of Christmas", "text": "Twelve Tales of Christmas \u00e8 il secondo album in studio del cantautore britannico Tom Chaplin, pubblicato il 17 novembre 2017 dalla Island Records.\nIl disco.\nL'album presenta otto brani inediti e quattro reinterpretazioni di canti natalizi, \"Walking in the Air\" di Howard Blake, \"2000 Miles\" dei The Pretenders, \"River\" di Joni Mitchell e \"Stay Another Day\" degli East 17."}
{"id": "6682906", "revid": "486946", "url": "https://it.wikipedia.org/wiki?curid=6682906", "title": "Gloria a Dio", "text": ""}
{"id": "6682914", "revid": "124123", "url": "https://it.wikipedia.org/wiki?curid=6682914", "title": "Louis-Mathieu Verdilhan", "text": "Suo fratello minore Andr\u00e9 Alexandre Verdilhan, fu anch'egli pittore e scultore.\nBiografia.\nLouis Mathieu Verdilhan nacque in una famiglia povera che si trasfer\u00ec a Marsiglia nel 1877, due anni dopo la sua nascita. Seguendo la sua passione giovanile per la pittura Verdilhan inizi\u00f2 a quindici anni a seguire un imbianchino, che era anche un modesto decoratore, per fare un po' di pratica. Ma il vero inizio dei suoi studi d'arte avvenne quando cominci\u00f2 a frequentare il pittore marsigliese Eug\u00e8ne Giraud (Marsiglia 1848-1937). Nel 1895, apr\u00ec un suo piccolo atelier in \"rue Fort-Notre-Dame\" che conserv\u00f2 poi per tutta la vita. Tre anni dopo (1898) part\u00ec alla volta di Parigi, dove lavor\u00f2 presso lo studio del decoratore Adrien Karbowsky, che era stato incaricato di realizzare delle pitture ornamentali nel \"Salon du bois\" del padiglione delle \"Arti decorative\" nell'Expo del 1900. Terminato il lavoro, Verdilhan rientr\u00f2 a Marsiglia. Nel 1902, per un incidente perse l'occhio sinistro, ma questo non gli imped\u00ec di continuare a dipingere.\nLa carriera artistica di Verdilhan ebbe inizio a Marsiglia nel 1902, con una mostra in \"rue Saint-Ferr\u00e9ol\", seguita, nel 1905, da un'altra esposizione nel Palazzo degli Architetti, in \"avenue du Prado\". Dal 1906 Verdilhan espose per la prima volta anche a Parigi, nel \"Salon degli indipendenti\". Fra i quadri esposti: \"\"Campi di papaveri\" (1906), \"Il prete e i bambini del coro\" (1910), \"Piazza dell'orologio\" (1911), \"La casa col mandorlo\"\" (1913), \"La brocca con i fiori\"\" (1914), etc.\nA partire dal 1908 present\u00f2 le sue tele anche al Salon d'autunno; l'anno seguente, inoltre, trascorse sei mesi a Versailles, dove esegu\u00ec numerosi quadri. Dal 1910 al 1914 install\u00f2 il suo atelier al n\u00b0 12 del \"Quai de Rive Neuve\", un magazzino dove erano gi\u00e0 presenti i pittori Girieud e Lombard (questo locale sar\u00e0 in seguito, dal 1946 al 1993, l'atelier di Fran\u00e7ois Diana). Durante la prima guerra mondiale fu arruolato e destinato a Tolone, dove frequent\u00f2 i pittori Andr\u00e9 Suar\u00e8s, Antoine Bourdelle e, in particolare, Albert Marquet, del quale sub\u00ec l'influenza dello stile e dei colori. \nFinita la guerra Verdilhan risiedette successivamente a Aix-en-Provence, Cassis e Tolone. Il 16 marzo del 1919 spos\u00f2 H\u00e9l\u00e8ne Casile, figlia minore del pittore Alfred Casile. In quegli anni la sua notoriet\u00e0 crebbe e Verdilhan espose persino a New York alla galleria Kraushaar. Nella citt\u00e0 di Marsiglia, inoltre, realizz\u00f2 un pannello a olio per il Teatro dell'Opera; ma questa tela, che rappresenta la festa del 14 luglio a Marsiglia, fu assai criticata in occasione dell'inaugurazione del teatro.\nVerdilhan fu sempre un ammiratore del piccolo vecchio porto di Marsiglia (il celebre \"vieux port\"), forse il pi\u00f9 caratteristico luogo della citt\u00e0, al punto di dipingerne i vari aspetti e le barche da pesca in ben 130 tele, fra il 1913 e il 1920.\nColpito da un tumore alla laringe, Louis-Mathieu Verdilhan mor\u00ec a 53 anni. \nOpere.\nElenco parziale delle opere conservate nelle collezioni pubbliche."}
{"id": "6682916", "revid": "287204", "url": "https://it.wikipedia.org/wiki?curid=6682916", "title": "Gruppo di NGC 1359", "text": "Il Gruppo di NGC 1359 \u00e8 un gruppo di galassie situato prospetticamente nella costellazione della Fornace alla distanza di 77 milioni di anni luce dalla Terra.\n\u00c8 un piccolo gruppo costituito da quattro galassie, che prende il nome dalla galassia a spirale barrata NGC 1359, fa parte dell'Ammasso di Eridano ed \u00e8 uno dei gruppi che compongono il Muro della Fornace (o Southern Supercluster)."}
{"id": "6682930", "revid": "767487", "url": "https://it.wikipedia.org/wiki?curid=6682930", "title": "Cindy Wilson", "text": "Carriera.\nThe B-52s.\nNel 1976 forma i The B-52s (all'epoca The B-52's), insieme al fratello Ricky Wilson (deceduto nel 1985), a Kate Pierson, Keith Strickland e Fred Schneider. \nIl gruppo ottiene successo in tutto il mondo con l'album d'esordio \"The B-52's\", uscito nel 1979.\nNell'aprile 1985 si \u00e8 sposata con un tecnico del suono della band, Keith Bennett.\nIl 12 ottobre 1985 avviene il decesso del fratello di Cindy, Ricky Wilson, all'epoca 32enne, anch'esso membro della band.\nNel 1990 ha lasciato il gruppo, ritornandovi nel 1994 e collaborando per due nuove tracce della raccolta \"\".\nCindy Wilson fece il suo ritorno ufficiale nel gruppo solo nel 2008, anno di uscita di \"Funplex\".\nSolista.\nNel settembre 2016 ha pubblicato un EP solista, \"Sunrise\".\nNel dicembre 2017 ha pubblicato il suo primo album in studio da solista, dal titolo \"Change\".\nDiscografia.\nCon i The B-52s\nSolista"}
{"id": "6682931", "revid": "1676278", "url": "https://it.wikipedia.org/wiki?curid=6682931", "title": "50th Cartoon Music Contest - Gold Compilation 2016", "text": "50th Cartoon Music Contest \u2013 Gold Compilation 2016 \u00e8 un album raccolta pubblicato ad ottobre 2016 in occasione dei 50 anni dalla prima edizione della manifestazione Lucca Comics &amp; Games avvenuta nel 1966. \nIl disco.\nPer la realizzazione dell'opera hanno collaborato Rai Gulp, Rai Com, Scorpion Bay, Radio Bruno e Crioma con il risultato di un disco contenente un totale di 10 brani tra cui 2 basi musicali.\nL'album \u00e8 stato reso disponibile in preordine soltanto sullo store di Cristina D'Avena. Per l'artista bolognese \u00e8 stata anche la prima occasione di reinterpretare sigle di cartoni trasmessi originariamente sulle reti RAI.\nLa canzone \"La magia che fa volare\" \u00e8 stata usata come sigla ufficiale per la manifestazione di Lucca Comics &amp; Games 2016. In questo disco \u00e8 riproposta reinterpretata dalla D'Avena ma in una versione differente rispetto a #le sigle pi\u00f9 belle.\nTracce.\nCD1"}
{"id": "6682933", "revid": "38120", "url": "https://it.wikipedia.org/wiki?curid=6682933", "title": "\u00d8vreb\u00f8", "text": ""}
{"id": "6682934", "revid": "287204", "url": "https://it.wikipedia.org/wiki?curid=6682934", "title": "Ovrebo", "text": ""}
{"id": "6682935", "revid": "287204", "url": "https://it.wikipedia.org/wiki?curid=6682935", "title": "\u00d8vreb\u00f8 (Norvegia)", "text": ""}
{"id": "6682937", "revid": "292162", "url": "https://it.wikipedia.org/wiki?curid=6682937", "title": "Carlo Sguizzato", "text": "Biografia.\n\u00c8 sposato e ha tre figli, uno dei quali, Giuseppe, nato nel 1978, \u00e8 stato anche lui arbitro, arrivando alla Lega Pro, dove ha arbitrato per cinque stagioni, fino al 2010-2011. Lavorava come consulente finanziario.\nCarriera.\nNato a San Bonifacio, in provincia di Verona, nel 1948, faceva parte della sezione AIA \"Umberto Sinico\" di Verona, della quale \u00e8 stato commissario straordinario nel 1982.\nNel 1982, a 34 anni, arriva in Serie B, debuttandovi il 12 settembre, alla prima di campionato, in - 0-0.\nAl termine della stagione successiva, il 28 aprile 1984, esordisce in Serie A, arbitrando - del ventottesimo turno di campionato, vinta per 2-1 dai marchigiani. \nNel 1984 vince il Premio Florindo Longagnani, riconoscimento allora assegnato al migliore arbitro esordiente in Serie A.\nL'11 giugno 1989 in - 4-2, trentaduesima di Serie A, con i padroni di casa gi\u00e0 campioni d'Italia, assegna ben quattro rigori nella stessa partita, tre ai milanesi e uno ai bergamaschi, con un errore dell'interista Lothar Matth\u00e4us. \nNel 1992 \u00e8 insignito del Premio Giovanni Mauro, come miglior arbitro della stagione 1991-1992, nella quale aveva diretto 13 gare in Serie A, 5 in Serie B e 5 in Coppa Italia.\nNella stagione 1992-1993 arbitra - all'undicesima di Serie A, il 29 novembre 1992, vinta per 1-0 dai rossoneri con gol di Marco Simone, il derby - 0-0 della ventottesima di campionato, il 18 aprile 1993 e il ritorno della finale di Coppa Italia - del 19 giugno 1993, dove assegna tre rigori ai giallorossi, tutti realizzati da Giuseppe Giannini. La gara si conclude sul 5-2, inutile per\u00f2 per la , con il vincitore del trofeo in virt\u00f9 del 3-0 dell'andata. Questa gara rimarr\u00e0 l'ultima della sua carriera, mentre l'ultima in Serie A, e centesima in massima serie, l'aveva diretta 2 settimane prima, il , - (4-1), ultimo turno di campionato.\nIn totale in carriera ha diretto 100 gare in Serie A, 85 nella Serie B, e 39 incontri in Coppa Italia.\nDopo il ritiro dall'arbitraggio \u00e8 stato per un anno dirigente della CAN D, per quattro della CAN C, per uno della CAN e per quattro presidente del CRA Veneto. \u00c8 stato inoltre uno dei quattro vice di Maurizio Mattei durante il suo periodo da designatore, tra 2005 e 2006."}
{"id": "6682945", "revid": "1272592", "url": "https://it.wikipedia.org/wiki?curid=6682945", "title": "Phabricator", "text": "Phabricator \u00e8 una suite di applicazioni web per lo sviluppo collaborativo tra i quali:\n\"Phabricator\" integra inoltre i software per il controllo versione \"Git\", \"Mercurial\" e \"Subversion\" ed \u00e8 disponibile come software libero sotto licenza Apache, versione 2.\nStoria.\n\"Phabricator\" \u00e8 stato originariamente sviluppato come strumento per utilizzo interno dalla Facebook Inc. con a capo del progetto di sviluppo Evan Priestley, che, gi\u00e0 nell'aprile 2007, prima ancora di entrare in Facebook, aveva creato una prima versione di \"Differential\", chiamata \"Diffcamp\", assieme a Luke Sheperd, durante una Facebook Hackathon.\nNel 2011, Priestley ha lasciato Facebook portando avanti lo sviluppo di \"Phabricator\" in Phacility, l'azienda da lui fondata.\nNel maggio 2021, la societ\u00e0 Phacility ha annunciato la dismissione degli sviluppi sul software Phabricator, senza dichiarare particolari motivazioni. Dopo questo evento la maggior parte della community si \u00e8 concentrata nella creazione di un \"fork\" chiamato \"phorge\" per proseguire gli sviluppi.\nUtilizzatori.\n\"Phabricator\" \u00e8 utilizzato da molte aziende per lo sviluppo di diversi progetti, tra cui:"}
{"id": "6682947", "revid": "1904508", "url": "https://it.wikipedia.org/wiki?curid=6682947", "title": "Marcantonio IV Borghese", "text": "Fu padre di Camillo Filippo Ludovico Borghese, marito della famosa Paolina Bonaparte, sorella di Napoleone.\nBiografia.\nInfanzia.\nMarcantonio nacque a Roma il 14 settembre 1730, figlio di Camillo Borghese, IV principe di Sulmona, e di sua moglie, la principessa Agnese Colonna di Paliano.\nMatrimonio.\nMarcantonio spos\u00f2 a Roma il 1 maggio 1768 la principessa Anna Maria Salviati (1752-1809), figlia di Averardo Saviati, VII duca di Giuliano e di sua moglie, la principessa Maria Cristina Lante Montefeltro della Rovere.\nPrincipe di Sulmona.\nCome suo padre, sin da giovane si dedic\u00f2, grazie all'ingente patrimonio di famiglia, ai piaceri della vita dell'aristocrazia romana del XVIII secolo, ma dal 1763 quando prese le redini della famiglia dopo la morte del genitore, impegn\u00f2 la maggior parte del proprio capitale per riparare alla collezione di famiglia parzialmente dispersa da suo padre e nel contempo patrocin\u00f2 nuovi artisti ed opere: si dedic\u00f2 al rinnovo completo di Villa Borghese a Roma facendovi costruire una cappella annessa, la Fontana dei Cavalli Marini, il giardino attorno al laghetto centrale del parco ed allestendovi addirittura un museo per raccogliere, conservare e studiare gli antichi reperti ritrovati nei suoi terreni presso il sito archeologico di Gabi, appena fuori Roma.\nPer coprire queste spese risult\u00f2 fondamentale il ricco patrimonio costituito dalla dote della moglie, la principessa Anna Maria Salviati, che come ultima erede della casata port\u00f2 al marito anche tutti i titoli ed i beni di quest'ultima.\nUltimi anni e morte.\nDurante gli anni della Repubblica Romana (1798-1799), ader\u00ec alla causa francese e venne nominato da Napoleone al ruolo di senatore per il Dipartimento del Clitunno.\nMor\u00ec a Roma il 18 marzo 1800.\nDiscendenza.\nMarcantonio Borghese e la principessa Anna Maria Salviati ebbero:"}
{"id": "6682948", "revid": "144796", "url": "https://it.wikipedia.org/wiki?curid=6682948", "title": "Filippo II Colonna, IX principe e duca di Paliano", "text": ""}
{"id": "6682949", "revid": "486946", "url": "https://it.wikipedia.org/wiki?curid=6682949", "title": "Lorenzo Onofrio I Colonna, VIII principe e duca di Paliano", "text": ""}
{"id": "6682950", "revid": "144796", "url": "https://it.wikipedia.org/wiki?curid=6682950", "title": "Marcantonio V Colonna, VII principe e duca di Paliano", "text": ""}
{"id": "6682951", "revid": "339392", "url": "https://it.wikipedia.org/wiki?curid=6682951", "title": "Camillo Borghese, VI principe di Sulmona", "text": ""}
{"id": "6682976", "revid": "757396", "url": "https://it.wikipedia.org/wiki?curid=6682976", "title": "Saski Baskonia 2016-2017", "text": "Questa voce raccoglie le informazioni riguardanti il Saski Baskonia nelle competizioni ufficiali della stagione 2016-2017.\nStagione.\nLa stagione 2016-2017 del Saski Baskonia \u00e8 la 44\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 14 luglio 2018.\""}
{"id": "6682981", "revid": "46291", "url": "https://it.wikipedia.org/wiki?curid=6682981", "title": "Rhizophora \u00d7 harrisonii", "text": "La mangrovia gialla (Rhizophora \u00d7 harrisonii ) \u00e8 una pianta della famiglia Rhizophoraceae.\nQuesta entit\u00e0 \u00e8 ritenuta un ibrido di \"Rhizophora mangle\" e \"Rhizophora racemosa\".\nDistribuzione e habitat.\nLa specie \u00e8 diffusa lungo gli estuari delle aree costiere dell'Africa centro-occidentale (Gambia, Guinea, Liberia, Niger, Senegal, Sierra Leone, Camerun, Gabon, S\u00e3o Tom\u00e9 e Pr\u00edncipe, Angola) e dell'America tropicale (Messico meridionale, Costa Rica, Honduras, Nicaragua, Panama, Trinidad e Tobago, Colombia, Ecuador, Guiana Francese, Guyana, Suriname, Venezuela)."}
{"id": "6682984", "revid": "124672283", "url": "https://it.wikipedia.org/wiki?curid=6682984", "title": "Rabodo", "text": "Biografia.\nFu vicario imperiale e marchese di Toscana dal 1116 fino alla sua morte in battaglia nel 1119. Conte tedesco, fu nominato dall'imperatore Enrico V dopo la morte della marchesa Matilde di Canossa (1115) al fine di rompere la pratica della successione ereditaria nel marchesato toscano. Fu un sovrano molto pi\u00f9 debole del suo predecessore, incapace di dominare le molte forze disparate che si opponevano al diretto dominio imperiale (o tedesco). Questa debolezza fu spesso associata all'aumento del governo autonomo della citt\u00e0 di Firenze.\nTrasfer\u00ec la capitale toscana da Firenze, dov'era stata dal 1057, alla citt\u00e0 fortificata di San Miniato al Tedesco, da allora in poi sede dei vicari imperiali nel XIII secolo. Nel 1116 Rabodo impegn\u00f2 il castello di Bientina con l'arcivescovo di Pisa Pietro Moriconi, il giudice di Pisa (\"iudex\") e l'operatore (\"operarius\") Ildebrando. Questo impegno fu testimoniato da quattro consoli del comune della citt\u00e0 di Pisa. Rabodo contese le pretese giurisdizionali del comune di Firenze e stabil\u00ec un'alleanza con i rivali della citt\u00e0, i conti Alberti. Prese il castello di Monte Cascioli, ambito dagli Alberti, dai fiorentini nel 1119. I fiorentini assalirono il castello due volte e Rabodo fu ucciso per difenderlo. Il castello fu bruciato a terra. Il suo successore fu Corrado di Scheiern, un altro tedesco, in carica nel 1120."}
{"id": "6682996", "revid": "599013", "url": "https://it.wikipedia.org/wiki?curid=6682996", "title": "C\u00e9r\u00e9na", "text": ""}
{"id": "6683003", "revid": "205250", "url": "https://it.wikipedia.org/wiki?curid=6683003", "title": "Marcel Grandjany", "text": "Autore di numerose opere per arpa, fu allievo di Henriette Reni\u00e9 e artefice, assieme alla statunitense Mildred Dilling, della diffusione del suo metodo negli Stati Uniti d'America."}
{"id": "6683005", "revid": "38120", "url": "https://it.wikipedia.org/wiki?curid=6683005", "title": "Papu", "text": ""}
{"id": "6683028", "revid": "2016868", "url": "https://it.wikipedia.org/wiki?curid=6683028", "title": "Dirty Work (album Austin Mahone)", "text": "Dirty Work \u00e8 il primo album in studio del cantautore statunitense Austin Mahone, pubblicato nel 2017."}
{"id": "6683033", "revid": "1924342", "url": "https://it.wikipedia.org/wiki?curid=6683033", "title": "Dirty Work (singolo Austin Mahone)", "text": "Dirty Work \u00e8 un singolo del cantautore statunitense Austin Mahone, pubblicato nel 2015. \nIl brano.\nIl brano \u00e8 stato scritto da Austin Mahone, Sean Douglas, Talay Riley, Alexander Izquierdo, Stefan Johnson, Jordan Johnson e Marcus Lomax.\nIl brano ha avuto un successo notevole in Giappone a partire dal 2017, in quanto inserito in un programma TV della comica Chiemi Blouson. L'anno stesso esso \u00e8 stato inserito nell'album d'esordio di Mahone, l'omonimo \"Dirty Work\"."}
{"id": "6683034", "revid": "287204", "url": "https://it.wikipedia.org/wiki?curid=6683034", "title": "Monte Monega", "text": "Il monte Monega (1.882 ) \u00e8 una montagna delle Alpi Liguri (sottosezione Alpi del Marguareis).\nDescrizione.\nIl monte Monega si trova alla convergenza di tre vallate: la Valle Argentina (a ovest), la breve vallata della Giara di Rezzo (sud-est) e il solco principale della valle Arroscia (nord-est). Verso sud il crinale Arroscia/Giara di Rezzo presenta una serie di elevazioni secondarie e si abbassa al Passo della Mezzaluna risalendo poi al Carmo di Brocchi. In direzione est dal monte Monega nasce la costiera divisoria tra Giara di Rezzo e Valle Argentina, che dopo il Passo di Pian del Latte si dirige verso il Monte Prearba. A nord-ovest invece lo spartiacque Arroscia/Argentina raggiunge con alcune ondulazioni il Colle del Garezzo e risale qunidi verso il Monte Front\u00e8. Amministrativamente il monte Monega appartiene alla provincia di Imperia e rappresenta il punto di unione tra i territorio comunali di Montegrosso Pian Latte, Rezzo e Molini di Triora. Sulla cima sorge una croce di vetta metallica.\nStoria.\nLa zona fu quasi del tutto disboscata in passato per allargare i pascoli sfruttati dalle margherie della zona. La parte alta della montagna \u00e8 tuttora utilizzata per il pascolo ed \u00e8 caratterizzata da un buon livello di biodiversit\u00e0.\nAccesso alla cima.\nIl monte Monega pu\u00f2 essere raggiunto per sentieri e strade forestali dal Colle del Garezzo (a nord-ovest della montagna) o dal Passo della Teglia (a sud-est). La montagna \u00e8 anche una meta dell'escursionismo invernale con le racchette da neve\nTutela naturalistica.\nI versanti della montagna tributari dell'Arroscia e della Giara di Rezzo fanno parte del Parco naturale regionale delle Alpi Liguri."}
{"id": "6683035", "revid": "1418004", "url": "https://it.wikipedia.org/wiki?curid=6683035", "title": "Ernest J. Gaines", "text": "Biografia.\nErnest J. Gaines \u00e8 nato nella Parrocchia di Pointe Coupee, in Louisiana, da Manuel Gaines e Adrienne J. Colar il 15 gennaio 1933.\nPrimogenito di 12 fratelli, cresciuto dalla zia, ha iniziato giovanissimo a lavorare nei campi di cotone prima di lasciare la Louisiana per raggiungere nel 1948 la madre e il patrigno a Vallejo, in California.\nLaureatosi all'Universit\u00e0 di Stanford, ha iniziato la carriera di scrittore scrivendo racconti ispirati alla sua infanzia prima di esordire nel romanzo nel 1964 con \"Catherine Carmier\".\nIn seguito ha pubblicato numerosi romanzi, racconti e saggi (alcuni dei quali trasposti in film) oltre ad insegnare scrittura creativa alla University of Louisiana at Lafayette.\nNel 1993 il romanzo \"Una lezione prima di morire\" ha vinto il National Book Critics Circle Award per la narrativa e il Premio Dos Passos.\n\u00c9 morto a 86 anni il 5 novembre 2019 nella sua casa di Oscar, nella Parrocchia di Pointe Coupee."}
{"id": "6683053", "revid": "92723", "url": "https://it.wikipedia.org/wiki?curid=6683053", "title": "\u013dudo Ondrejov", "text": "Biografia.\nNacque nella famiglia slovacca di un falegname nella localit\u00e0 croata di Slanje (oggi frazione di Martijanec, nella regione di Vara\u017edin), ma pass\u00f2 comunque la maggior parte della sua infanzia in Slovacchia, nel paese di Kostiviarska (oggi frazione di Bansk\u00e1 Bystrica). \nFrequent\u00f2 le scuole a Bansk\u00e1 Bystrica. Inizialmente si impieg\u00f2 come notaio, in seguito lavor\u00f2 in officine di riparazione di automobili e come autista a chiamata. Fu anche impiegato della Matica slovensk\u00e1 a Martin. Nel 1938 si trasfer\u00ec a Bratislava e divenne scrittore professionista. In questo periodo si rese responsabile dell'esproprio di un negozio di antiquariato che apparteneva ad una famiglia ebrea. Negli anni 1944-45 fu partigiano. Dopo la guerra divenne referente del Ministero dell'Informazione, dal 1947 fu redattore del giornale \"Partiz\u00e1n\" e in seguito fu amministratore della Casa dell'Unione degli scrittori slovacchi a Budmerice. Dal 1950 ebbe una pensione per invalidit\u00e0 totale. Mor\u00ec nel 1962 a Bratislava e fu sepolto nel cimitero di Sl\u00e1vi\u010die \u00fadolie.\nAttivit\u00e0.\nLe sue prime opere poetiche furono diffuse dai giornali \"N\u00e1rodn\u00e9 noviny\", \"Prolet\u00e1rka\" e \"Slovensk\u00fd u\u010dite\u013e\". Nel 1928 pubblic\u00f2 una poesia anche sulla prestigiosa rivista letteraria \"Slovensk\u00e9 poh\u013eady\", che divenne il suo giornale preferito, sul quale usc\u00ec la maggior parte dei suoi componimenti poetici. Pubblic\u00f2 il suo primo volume nel 1932. Scrisse poesia e prosa non solo per gli adulti, ma anche per ragazzi. La sua opera va annoverata fra le correnti del neosimbolismo e del naturalismo. La sua lirica \u00e8 emotiva, affonda le basi negli ideali di umanit\u00e0, libert\u00e0 e uguaglianza, incarna il suo desiderio di viaggiare, ma esprime anche la semplicit\u00e0 dei suoi sogni. Scrive in prosa racconti di viaggio, che non sono opere documentaristiche, ma piuttosto finzioni dell'autore.\nAntisemitismo.\nDurante la Seconda guerra mondiale espropri\u00f2 il negozio di antiquariato della famiglia Steiner a Bratislava. Inoltre, quando incominciarono le deportazioni degli ebrei, dichiar\u00f2, che nessun ebreo impiegato nella sua ditta era necessario e scrisse all'ufficio: \n\u00abDichiaro che presso la mia libreria non ho bisogno di questi ebrei: Max Steiner, Jozef Steiner, \u017digmund Steiner e Viliam Steiner. La loro detenzione e deportazione non causer\u00e0 alcun danno economico n\u00e9 al negozio n\u00e9 allo Stato slovacco, perch\u00e9 ho trovato un sostituto nella persona ariana del signor Viliam F\u00e1bry di Tur\u010d. Sv. Martin\u00bb.\nQueste persone morirono in un campo di concentramento."}
{"id": "6683054", "revid": "15756", "url": "https://it.wikipedia.org/wiki?curid=6683054", "title": "Associazione Calcio Femminile Firenze 2013-2014", "text": "Questa pagina raccoglie i dati riguardanti l'Associazione Calcio Femminile Firenze Associazione Sportiva Dilettantistica nelle competizioni ufficiali della stagione 2013-2014.\nStagione.\nNella stagione 2013-2014 il Firenze ha disputato il campionato di Serie A, massima serie del campionato italiano di calcio femminile, concludendo all'ottavo posto con 37 punti conquistati in 30 giornate, frutto di 11 vittorie, 4 pareggi e 15 sconfitte. Nella Coppa Italia \u00e8 sceso in campo sin dal primo turno: dopo aver eliminato il Castelfranco, ha superato dopo i tiri di rigore prima la Scalese e poi la Riviera di Romagna, e ha raggiunto i quarti di finale, dove \u00e8 stato eliminato dal Tavagnacco."}
{"id": "6683060", "revid": "6923", "url": "https://it.wikipedia.org/wiki?curid=6683060", "title": "Orogenesi della Terra Australis", "text": "L\u2019Orogenesi della Terra Australis (in lingua inglese: \"Terra Australis Orogen\" e abbreviato in TAO) \u00e8 un processo orogenetico che fu attivo nel margine meridionale dell'antico supercontinente Gondwana e che si estese dal Sud America fino all'Australia Orientale e comprese regioni che attualmente si trovano in Sud Africa, Antartide Occidentale, Nuova Zelanda e Terra della Regina Vittoria nell'Antartide Orientale.\nCaratteristiche.\nL'orogene della Terra Australis si svilupp\u00f2 nel corso del Neoproterozoico e del Paleozoico. Il declino dell'attivit\u00e0 orogenetica nel tardo Paleozoico \u00e8 collegato alla formazione del supercontinente Pangea. L'orogenesi non termin\u00f2 in seguito ad una collisione continentale e fu seguita dall'orogenesi gondwaniana.\nCon una lunghezza di circa 18.000\u00a0km e una larghezza fino a 1.600\u00a0km, l'orogene della Terra Australis fu uno dei pi\u00f9 lunghi e attivi margini continentali nella storia della Terra, con una formazione iniziatasi al tempo della fratturazione del supercontinente neoproterozoico Rodinia.\nL'orogenesi evolse attraverso una serie di bacini estensionali di retro arco separati da eventi compressionali quando la crosta oceanica subducente rest\u00f2 bloccata nel margine della Gondwana.\nQuando Gondwana si fu amalgamata nel Paleozoico inferiore durante l'orogenesi Pan-Africana, la TAO si propag\u00f2 lungo il margine meridionale del supercontinente che si affacciava sulla Panthalassa e l'Oceano Giapeto. L'orogenesi della Terra Australis termin\u00f2 tra 300 e 230 milioni di anni fa con l'orogenesi gondwaniana. Quest'ultima assieme ad altre orogenesi pi\u00f9 recenti coprono la maggior parte del margine al di fuori della costa della TAO; anche il margine interno \u00e8 quasi completamente coperto da depositi pi\u00f9 recenti e da ghiaccio ma rimane esposto in Australia lungo la Torrens Hinge Line o orogenesi Delamariana. Uno degli estremi della TAO era una serie di terrane (Avalonia\u2013Carolina\u2013Cadomia) che furono strappati dal margine occidentale della Gondwana e aggiunti alla Laurentia nel tardo Paleozoico, mentre l'altro estremo probabilmente si estese oltre l'Australia fino alla Nuova Guinea.\nNel 1937 il geologo sudafricano Alexander du Toit propose l'orogenesi Samfrau come evidenza dell'esistenza della Gondwana. La sua concezione includeva le orogenesi della Gondwana occidentale e orogenesi che ora sono considerate come eventi separati, ma escludeva quelle della Gondwana orientale."}
{"id": "6683081", "revid": "93227005", "url": "https://it.wikipedia.org/wiki?curid=6683081", "title": "Plesiomonas", "text": "I Plesiomonas sono batteri gram negativi di forma bacillare \u00e8 piuttosto tozzi (1x3\u03bc). Il batterio P. shigelloides causa diarrea occasionale ed \u00e8 un componente della microbiota umano; P shigelloides \u00e8 patogeno per animali acquatici e terrestri."}
{"id": "6683082", "revid": "300067", "url": "https://it.wikipedia.org/wiki?curid=6683082", "title": "Pinhas Hozez", "text": "Carriera.\nCon ha partecipato a quattro edizioni dei Campionati europei (1977, 1979, 1981, 1985)."}
{"id": "6683085", "revid": "125803920", "url": "https://it.wikipedia.org/wiki?curid=6683085", "title": "Ally Maki", "text": ""}
{"id": "6683087", "revid": "1924342", "url": "https://it.wikipedia.org/wiki?curid=6683087", "title": "Stormzy", "text": "Dall'inizio della carriera ha esordito undici volte nella Official Singles Chart ed \u00e8 divenuto il primo artista grime a debuttare alla prima posizione con entrambi i due album in studio pubblicati. L'album di debutto del rapper, \"Gang Signs &amp; Prayer\" (2017), \u00e8 stato inoltre premiato come album britannico dell'anno ai BRIT Awards 2018, mentre il successivo \"Heavy Is the Head\" (2019) ha aiutato a mantenere costante il successo dell'artista grazie al primo singolo \"Vossi Bop\", che ha debuttato in vetta in madrepatria.\nGrazie alle numerose collaborazioni, tra cui con i Linkin Park, Ed Sheeran, Little Mix, Tinie Tempah e Kehlani, Stormzy ha venduto oltre 10 milioni di copie tra singoli e album nel Regno Unito, ricevendo attenzione dalle principali premiazioni con candidature e riconoscimenti internazionali, tre cui tre BRIT Award, un MTV Europe Music Awards, due BET Awards e sei MOBO Awards.\nBiografia.\nOriginario di Thornton Heath, quartiere del sud di Londra, Stormzy ha origini ghanesi.\nLa sua carriera musicale ha avuto inizio nel luglio 2014, quando ha pubblicato in maniera indipendente l'EP di debutto \"Dreamers Disease\". Nell'ottobre dello stesso anno ha vinto il MOBO Awards nella categoria \"Best Grime Act\", ripetendosi anche nel 2015. Nel novembre 2014 ha collaborato con Chip per il brano \"I'm Fine\" insieme a Shalo.\nNel marzo 2015 pubblica il singolo \"Know Me From\" e nello stesso anno \u00e8 giunto al terzo posto nell'annuale proposta effettuata da \"Sound of...\". L'11 settembre 2015 ha pubblicato il singolo \"WickedSkengMan 4\", entrato nella storia per essere il primo brano freestyle ad entrare nelle prime quaranta posizioni della Official Singles Chart. Anche la b-side del singolo, intitolata \"Shut Up\", ha avuto un buon successo nel Regno Unito ed \u00e8 stata eseguita da Stormzy durante l'incontro di pugilato tra Anthony Joshua e Dillian Whyte.\nIl 2 settembre 2016 il rapper ha pubblicato contemporaneamente per il download digitale quattro singoli: \"Standard\", \"Scary\", \"One Take Freestyle\" e \"Birthday Girl\".\nNel febbraio 2017 ha pubblicato l'album di debutto \"Gang Signs &amp; Prayer\", anticipato dal videoclip del brano \"Big for Your Boots\" e promosso a marzo da quello per il brano \"Cold\". L'album, che vede la partecipazione di Lily Allen, Kehlani e altri artisti, raggiunge la vetta della Official Albums Chart, divenendo il primo album grime a raggiungere tale posizione.\nNel 2017 ottiene la candidatura ai BRIT Award nella categoria \"British Breakthrough Act\", mentre vince il premio BET Awards nella categoria \"Best International Act: Europe\" e il premio BBC Music Awards nella categoria artista dell'anno. Il suo album \u00e8 inoltre tra i finalisti del Premio Mercury.\nSempre nel 2017 ha collaborato con le Little Mix al singolo \"Power\", incluso nella \"Platinum Edition\" dell'album \"Glory Days\", con i Linkin Park e Pusha T al singolo \"Good Goodbye\", presente in \"One More Light\", e con Jon Bellion al remix del singolo del 2016 \"All Time Low\"."}
{"id": "6683092", "revid": "580197", "url": "https://it.wikipedia.org/wiki?curid=6683092", "title": "Nazionale di pallamano femminile della Corea del Sud", "text": "La nazionale di pallamano femminile della Corea del Sud rappresenta la Corea del Sud nelle competizioni internazionali di pallamano femminile. Ha ottenuto complessivamente 6 medaglie olimpiche (di cui due d'oro a Seul nel 1988 e a Barcellona nel 1992), 2 medaglie mondiali (oro nel 1995 nel campionato tenutosi in Austria e Ungheria e bronzo nel 2003 in Croazia) e 13 titoli asiatici. \nCompetizioni principali.\nCampionati asiatici.\nLa nazionale sudcoreana ha vinto complessivamente 13 edizioni dei campionati asiatici su 16 edizioni disputate tra il 1987 e il 2017.\nGiochi asiatici.\nLa nazionale sudcoreana ha vinto tutte le edizioni dei Giochi asiatici a cui ha preso parte tra il 1990 e il 2018 ad eccezione dell'edizione del 2010, in cui si \u00e8 classificata al terzo posto dietro Cina e Giappone."}
{"id": "6683106", "revid": "409435", "url": "https://it.wikipedia.org/wiki?curid=6683106", "title": "Villa Clerici", "text": "Villa Clerici \u00e8 una villa costruita dall'omonima famiglia nobile milanese. Si trova nel nucleo storico del quartiere Niguarda di Milano.\nStoria.\nFu eretta tra il 1722 e 1733, ad opera dell'architetto Francesco Croce, per il committente Anton Giorgio Clerici come villa di delizia.\nLa famiglia Clerici fu una delle pi\u00f9 ricche ed influenti del suo tempo. Proveniente dal comasco, fece fortuna con il commercio della seta e grazie ai diritti ottenuti dalle cariche politiche ricoperte. Oltre a Villa Clerici la famiglia eresse il Palazzo Clerici, nella via omonima a Milano, la Villa Tremezzo (oggi Villa Carlotta) sul lago di Como e il Palazzo Clerici a Cuggiono.\nLa villa \u00e8 oggi sede della GASC, Galleria di Arte Sacra dei Contemporanei, che raccoglie pi\u00f9 di 130 opere di artisti italiani e stranieri. Al suo interno e nel giardino prospiciente vengono organizzati concerti di musica classica ed iniziative culturali.\nDescrizione.\nPossiede un ampio giardino all'italiana nella parte frontale con statue e decorazioni ed un ancor pi\u00f9 grande spazio verde nella parte posteriore con due anfiteatri per rappresentazioni teatrali.\nNelle due parti laterali del giardino frontale esistono altrettante cappelle. La cappella di destra (guardando la villa), restaurata, \u00e8 dedicata a Santa Teresa d'Avila. La si raggiunge attraverso un piccolo viale che porta all'ingresso, al cui inizio sono poste due statue, dedicate ai Santi Pietro e Paolo.\nLa porta d'ingresso della cappella, in bronzo, \u00e8 dello scultore Enrico Manfrini. All'interno la cupola affrescata \u00e8 di Luigi Filocamo, mentre la pala d'altare \u00e8 di Silvio Consadori. La vetrata policroma \u00e8 di Aldo Carpi."}
{"id": "6683108", "revid": "580197", "url": "https://it.wikipedia.org/wiki?curid=6683108", "title": "Nazionale di pallamano femminile della Repubblica Ceca", "text": "La nazionale di pallamano femminile della Repubblica Ceca rappresenta la Repubblica Ceca nelle competizioni internazionali e la sua attivit\u00e0 \u00e8 gestita dalla Czech Handball Association.\nCompetizioni principali.\nOlimpiadi.\n\"Nessuna partecipazione\"\nEuropei.\nIn quanto erede della nazionale di pallamano femminile della Cecoslovacchia, la Federazione internazionale le riconosce anche due partecipazioni ai Giochi olimpici, nel 1980 e nel 1988."}
{"id": "6683134", "revid": "287451", "url": "https://it.wikipedia.org/wiki?curid=6683134", "title": "Associazione Calcio Messina 1930-1931", "text": "Questa pagina raccoglie i dati riguardanti l'Associazione Calcio Messina nelle competizioni ufficiali della stagione 1930-1931."}
{"id": "6683138", "revid": "182396", "url": "https://it.wikipedia.org/wiki?curid=6683138", "title": "Governatori romani dell'Illirico", "text": "Questa \u00e8 la lista dei governatori romani conosciuti della provincia dell'Illirico, localizzata nei moderni stati di Ungheria, Serbia, Croazia, Slovenia e Bosnia. Dopo la rivolta dalmato-pannonica del 6-9, la provincia venne divisa in Illirico inferiore o Pannonia e Illirico superiore o Dalamzia.\nLe province illiriche.\nLa nuova provincia dell'\"Illyricum\", esisteva gi\u00e0 secondo Ronald Syme almeno dal 16 a.C., o comunque dalle campagne militari di Ottaviano in Illirico (35-33 a.C.), e dal proconsolato di Gaio Giulio Cesare del 58-49 a.C..\nFu solo dopo la rivolta pannonica del 6-9, che l'Illirico fu diviso in \"superior\" ed \"inferior\". Molto probabilmente ci\u00f2 avvenne agli inizi del principato di Tiberio (tra il 14 ed il 20).\nEssa era governata da un proconsole (es. Silio Nerva) almeno fino al 15 a.C. e poi dal 14 a.C. da un legatus Augusti pro praetore (Marco Vinicio)."}
{"id": "6683140", "revid": "767487", "url": "https://it.wikipedia.org/wiki?curid=6683140", "title": "Time for Bedlam EP", "text": "Time for Bedlam EP \u00e8 un EP dei Deep Purple pubblicato il 3 febbraio 2017 dalla earMUSIC.\nIl disco.\nIl disco, uscito in edizione limitata, \u00e8 stato pubblicato lo stesso giorno del singolo \"Time for Bedlam\" (da cui prende il titolo) ed ha anticipato l'uscita del 20\u00ba album in studio \"Infinite\", pubblicato il 7 aprile 2017. L'EP \u00e8 composto da 4 brani che comprendono l'omonimo singolo, il brano inedito \"Paradise Bar\" non inserito nell'album \"Infinite\", una rivisitazione del brano \"Uncommon Man\" (inserito nel precedente album \"Now What?!\" del 2013) in versione strumentale e infine una versione di \"Hip Boots\" differente da quella inserita nell'album \"Infinite\"."}
{"id": "6683142", "revid": "827882", "url": "https://it.wikipedia.org/wiki?curid=6683142", "title": "Presidenza di John Tyler", "text": "La presidenza di John Tyler ebbe inizio il 4 aprile 1841, in seguito alla morte del presidente in carica William Henry Harrison, e termin\u00f2 il 4 marzo 1845. Tyler, vicepresidente per soli 31 giorni, fu il primo a diventare presidente senza essere eletto. La Costituzione degli Stati Uniti era interpretata in modi diversi, riguardo ai poteri del vicepresidente in caso di successione al presidente eletto. Per prevenire l'incertezza costituzionale Tyler prest\u00f2 giuramento gi\u00e0 il 6 aprile, si trasfer\u00ec alla Casa Bianca e assunse tutti i poteri presidenziali, un precedente che avrebbe regolato le seguenti successioni straordinarie per poi essere alla fine codificato ufficialmente nel XXV emendamento del 1967 durante la presidenza di Lyndon B. Johnson.\nAll'et\u00e0 di cinquantuno anni Tyler era il presidente pi\u00f9 giovane fino a quel momento. Ex Democratico, era stato candidato alla vicepresidenza per il Partito Whig, ma Tyler si distacc\u00f2 da esso su diverse questioni assai rilevanti; osservatore rigoroso della lettera della Costituzione, ritenne incostituzionali molte proposte dei Whig e pose il veto a molte leggi appoggiate da Henry Clay, la personalit\u00e0 principale del Partito. La maggior parte dei suoi ministri reag\u00ec dimettendosi e i Whig, indignati per la situazione venutasi a creare, lo espulsero. \nIl Congresso e il presidente si ritrovarono cos\u00ec in conflitto. Una risoluzione che chiedeva il suo impeachment fu presentata alla Camera dei rappresentanti, anche se fu sconfitta. Fu il primo presidente che vide un suo veto annullato dal Congresso.\nTyler ebbe pi\u00f9 successo negli affari internazionali e la sua presidenza ottenne due notevoli vittorie in politica estera: il trattato Webster-Ashburton con l'impero britannico e il trattato di Wanghia con la Cina della dinastia Qing. Estese anche i principi della dottrina Monroe alle Hawaii e inizi\u00f2 il processo che avrebbe portato alla loro annessione. \nDurante i suoi ultimi due anni in carica il presidente insistette per procedere all'annessione della Repubblica del Texas come Stato schiavista, introducendo il problema della schiavit\u00f9 e dell'annessione nelle successive elezioni presidenziali del 1844, che furono vinte dal Democratico James Knox Polk. Il 1\u00ba marzo 1845, tre giorni prima di consegnare la presidenza al presidente eletto, Tyler firm\u00f2 un disegno di legge per favorire l'annessione texana: il Texas fu quindi ammesso come Stato nel primo anno della presidenza di James Knox Polk.\nLa presidenza di Tyler \u00e8 stata giudicata in modo divergente dai principali storici e politologi. Sebbene alcuni abbiano elogiato la sua determinazione politica, la sua presidenza viene generalmente valutata nella classifica storica dei presidenti degli Stati Uniti d'America a livelli bassi. Lo scrittore Edward P. Crapol ha iniziato la sua biografia \"John Tyler, the Accidental President\" (2006) notando: \"altri biografi e storici hanno sostenuto che John Tyler era un dirigente sfortunato e inetto la cui presidenza aveva seri difetti\".\nIn \"The Republican Vision of John Tyler\" (2003), Dan Monroe ha osservato che la presidenza di Tyler \"\u00e8 generalmente classificata come una delle meno riuscite\". In un sondaggio di 91 storici e politologi, condotto da C-SPAN nel 2017, ha classificato Tyler tra i presidenti meno efficaci di tutti i tempi. Dei 43 ex presidenti (incluso il presidente uscente Barack Obama) si \u00e8 piazzato al 39\u00ba posto, sotto la presidenza di William Henry Harrison e sopra la presidenza di Warren G. Harding.\nSuccessione.\nAlle elezioni presidenziali del 1840 i candidati Whig sconfissero il presidente in carica Martin Van Buren, Democratico; Tyler prest\u00f2 giuramento come decimo vicepresidente della nazione il 4 marzo 1841, lo stesso giorno dell'insediamento della presidenza di William Henry Harrison. \nDopo il discorso del nuovo presidente, durato due ore e pronunciato in una giornata fredda, il nuovo vice fece ritorno al Senato per ricevere le nomine dei ministri da parte del presidente e presiedere le conferme il giorno seguente, un impegno che lo occup\u00f2 per un totale di due ore, in qualit\u00e0 di presidente pro tempore del Senato. Attendendosi poche responsabilit\u00e0 di governo, lasci\u00f2 Washington, tornandosene tranquillamente nella propria abitazione di Williamsburg (Virginia). Harrison, nel frattempo, fatic\u00f2 a tenere a bada le richieste di Henry Clay e di altri che cercavano incarichi e posti d'influenza nella sua amministrazione; la sua et\u00e0 e la salute malferma erano stati oggetto di attenzione durante la campagna elettorale e tutti i politici avevano in mente la questione della successione presidenziale. Le prime settimane misero a dura prova la salute di Harrison e, dopo essere stato sorpreso da un temporale a fine marzo, si ammal\u00f2 di polmonite e pleurite.\nIl segretario di Stato Daniel Webster invi\u00f2 le prime notizie sulla malattia del presidente a Tyler il 1\u00b0 aprile; due giorni dopo, l'avvocato di Richmond (Virginia) James Lyons scrisse che il decorso aveva preso una brutta piega, osservando che \"non sar\u00f2 sorpreso di leggere nella posta di domani che il generale Harrison non \u00e8 pi\u00f9\". Tyler decise comunque di non recarsi nella capitale, non volendo apparire sconveniente nell'anticipare la scomparsa del presidente. Il 5 aprile venne a sapere della morte di Harrison avvenuta il giorno precedente.\nLa morte di un presidente in carica fu un evento senza precedenti che caus\u00f2 considerevoli incertezze riguardo alla successione. L'Articolo II, Sezione 1, Clausola 6 della Costituzione degli Stati Uniti, che governava la successione al presidente a quei tempi (poi sostituita dal XXV emendamento), affermava che:\nIl testo di questa prescrizione costituzionale port\u00f2 alla domanda se l'effettiva carica di presidente, o semplicemente i suoi poteri e doveri, finissero al vicepresidente Tyler. Il gabinetto si riun\u00ec entro un'ora dalla morte di Harrison e, secondo un resoconto successivo, stabil\u00ec che Tyler sarebbe stato \"vicepresidente con funzioni di presidente\". Da parte sua Tyler dichiar\u00f2 subito con fermezza che la Costituzione gli consentiva di assumere pienamente la carica e pertanto prest\u00f2 rapidamente giuramento, stabilendo un precedente critico per un trasferimento ordinato di potere in seguito alla morte di un presidente. Il giuramento fu officiato dal giudice della Corte federale di Washington William Cranch nella camera d'albergo di Tyler. Questi inizialmente aveva perfino messo in dubbio la necessit\u00e0 di prestare un ulteriore giuramento, sostenendo che era superfluo, ma lo accett\u00f2 per eliminare ogni dubbio sulla validit\u00e0 della successione.\nTyler tenne un discorso inaugurale alla seduta del Congresso svoltasi il 9 aprile, in cui riafferm\u00f2 la sua fede nei principi fondamentali della democrazia jeffersoniana e della limitazione del potere federale; dovette comunque confrontarsi con molti parlamentari che mettevano in dubbio la procedura. Il deputato (ed ex presidente) John Quincy Adams riteneva difatti che Tyler dovesse limitarsi ad essere un semplice custode con il titolo di \"presidente facente funzione\" o rimanere in carica come vice. Tra coloro che mettevano in dubbio l'autorit\u00e0 di Tyler vi era anche il potente senatore Whig Clay, che aveva programmato di essere \"il vero potere dietro un trono barcollante\" gi\u00e0 mentre Harrison era vivo, intendendo lo stesso anche per quanto riguardava Tyler. Clay considerava Tyler il \"vice\" e la sua presidenza come una semplice \"reggenza\". Dopo un acceso dibattito il Congresso conferm\u00f2 l'interpretazione di Tyler; in entrambe le Camere vennero proposti senza successo emendamenti per impedire di utilizzare la parola \"presidente\" per riferirsi a Tyler, preferendo formule che includessero \"vicepresidente\". Il senatore del Mississippi Robert John Walker, per contro, afferm\u00f2 che l'idea che Tyler fosse ancora un vicepresidente e che poteva quindi presiedere il Senato era assurda. Tyler rimase fermo nella sua convinzione di essere il legittimo presidente al punto che quando i suoi avversari politici inviavano la corrispondenza alla Casa Bianca indirizzandola al \"vicepresidente\" o al \"presidente facente funzione\" Tyler la rispediva al mittente senza nemmeno aprirla.\nPresidenza.\nCronologia.\nGli avvenimenti salienti durante la presidenza Tyler furono:\nGabinetto ministeriale.\nTemendo di allontanare da s\u00e9 i sostenitori di Harrison, Tyler decise di mantenere in carica tutti i ministri del gabinetto anche se diversi di loro erano apertamente ostili nei suoi confronti. Alla sua prima riunione Tyler fu informato che Harrison lasciava che le principali decisioni politiche venissero prese a maggioranza. Il governo si aspettava che anche Tyler continuasse questa pratica. Il presidente rimase sbalordito e li corresse immediatamente:\nTyler non aveva alleati tra i ministri e inoltre scopr\u00ec di averne pochi anche al Congresso. Aderendo al principio di autonomia degli Stati, al rispetto della lettera della Costituzione ed essendosi unito ai Whig solo perch\u00e9 all'opposizione di Andrew Jackson, non sostenne il sistema americano di lavori pubblici eseguiti dal governo federale, delle tariffe doganali protezioniste e del progetto d'istituire una banca nazionale centrale, proposte principali dei maggiori esponenti del Partito Whig. A seguito del veto messo da Tyler su diverse leggi sulle banche appoggiate dai Whig, nel settembre del 1841 tutti i ministri, ad eccezione del segretario di Stato Daniel Webster, si dimisero in segno di protesta; una manovra progettata da Henry Clay. Il presidente nomin\u00f2 nuovi ministri tra i Whig ostili a Clay.\nNel 1843 Tyler riorganizz\u00f2 ancora una volta la sua amministrazione. Nella speranza di costituire un proprio Partito inglobando Whig del Sud e Democratici del Nord, la presidenza sostitu\u00ec diversi importanti funzionari con uomini fedeli a Tyler. Abel Parker Upshur prese quindi il posto di Webster e si concentr\u00f2 sull'annessione della Repubblica del Texas. Un altro lealista fedele al nuovo presidente, David Henshaw, sostitu\u00ec a sua volta Upshur come segretario alla Marina.\nL'ostilit\u00e0 tra Tyler e la maggioranza di Whig al Congresso port\u00f2 alla mancata ratifica di alcuni suoi candidati. Tyler non ricevette appoggio neppure dai Democratici e alcune delle sue nomine furono respinte indipendentemente dalle qualifiche del candidato. Furono quattro le nomine bocciate: Caleb Cushing (per il segretario al tesoro), David Henshaw (per la Marina), James Madison Porter (per il segretariato alla Guerra) e James Sproat Green (ancora per il Tesoro). Il presidente tenter\u00e0 ripetutamente di proporre Cushing, che fu respinto per tre volte nella stessa giornata, il 3 marzo 1843, l'ultimo giorno di assise del 27\u00ba Congresso. Dopo Tyler, si arriv\u00f2 fino al 1868 per vedere un altro candidato del presidente essere bocciato dal Senato, al termine della presidenza di Andrew Johnson.\nNomine giuridiche.\nCome per le nomine dei ministri, gli oppositori di Tyler bocciarono ripetutamente anche le sue nomine giudiziarie.\nNel corso della presidenza si resero vacanti due posti alla Corte suprema con la morte dei giudici associali Smith Thompson ed Henry Baldwin rispettivamente nel 1843 e nel 1844; il presidente, in contrasto con il Congresso propose i nomi di cinque persone alla conferma del Senato per un totale di nove tentativi.\nJohn Canfield Spencer, Reuben Hyde Walworth, ed Edward King videro le proprie nomine respinte pi\u00f9 di una volta, mentre non si arriv\u00f2 mai alla votazione per quella di John Meredith Read. I Whig pensavano di mantenere i posti vacanti fino alle elezioni presidenziali del 1844, che speravano sarebbero state vinte da Henry Clay.\nIl 14 febbraio 1845, quando rimaneva meno di un mese alla scadenza del mandato di Tyler, la sua nomina di Samuel Nelson per sostituire Thompson fu approvata; Nelson era un Democratico, aveva una reputazione di giurista attento e non controverso, tuttavia l'approvazione della sua nomina dest\u00f2 sorpresa. Egli avrebbe prestato servizio fino al 1872. Il seggio di Baldwin rimase invece vacante fino a quando il candidato del presidente James Polk, Robert Cooper Grier, fu confermato il 4 agosto 1846.\nIl presidente nomin\u00f2 con successo altri sei giudici per i tribunali distrettuali federali.\nNuovi Stati ammessi nell'Unione.\n - Dal 3 marzo 1845.\nPolitica economica e conflitti di partito.\nCon l'elezione di Harrison, ci si aspettava una presidenza che aderisse strettamente alle politiche Whig e rimettesse le principali questioni di politica economica al Congresso e ai suoi principali esponenti, in particolare Clay. Anche se Tyler era invece contrario a molte delle politiche Whig, ne accett\u00f2 alcune, promulgando la legge \"Preemption Act\" del 1841, che garantiva il diritto di prelazione ai coloni che volevano acquistare terre demaniali nel West, una nuova legge sui fallimenti e sull'abrogazione del Tesoro Indipendente istituito durante la presidenza di Martin Van Buren.\nMa quando emerse la grande questione bancaria, il presidente si trov\u00f2 in disaccordo con i parlamentari Whig; nel maggio 1841 Tyler chiese a Clay di ritardare il dibattito al Congresso sulla rifondazione della Seconda banca degli Stati Uniti, un'istituzione che Tyler non aveva mai sostenuto. Clay, tuttavia, era pronto a mettere in atto il suo sistema americano utilizzando la maggioranza parlamentare Whig.\nA giugno il segretario al tesoro Thomas Ewing propose una legge bancaria nazionale che rifletteva la rigida visione costituzionale di Tyler; la banca avrebbe avuto sede nella capitale, con filiali solo in quegli Stati che avessero acconsentito alla sua presenza. Clay respinse la proposta e promosse la propria legge che avrebbe permesso alla banca di operare con o senza il consenso degli Stati; questo disegno di legge fu approvato dal Congresso il 6 agosto, ma dieci giorni dopo il presidente pose il veto su di esso. Tyler non solo pensava che la legge fosse incostituzionale, ma considerava anche che la lotta sulla banca nazionale era una questione personale tra lui e Clay, con in gioco il controllo del paese. Clay intendeva infatti marginalizzare Tyler sperando poi di vincere alle elezioni presidenziali del 1844. In reazione al veto, numerosi giornali Whig cominciarono ad attaccare apertamente Tyler.\nIl presidente accett\u00f2 un tentativo di elaborare una legge bancaria di compromesso in grado di soddisfare le sue obiezioni e il governo prepar\u00f2 un nuovo testo del disegno di legge; il Congresso tuttavia lo approv\u00f2 solo dopo ulteriori sostanziali modifiche e Tyler il 9 settembre pose di nuovo il veto. Questo fece infuriare i Whig in tutto il paese, e si assist\u00e9 a numerose manifestazioni contro Tyler e lettere di protesta alla Casa Bianca. I sostenitori della banca, guidati da parlamentari Whig, manifestarono davanti alla Casa Bianca bruciando Tyler in effigie. L'11 settembre i ministri del gabinetto entrarono nell'ufficio di Tyler uno ad uno esprimendo la volont\u00e0 di dimettersi, un'azione orchestrata da Clay per costringere alle dimissioni il presidente e collocare al suo posto il proprio uomo di fiducia Samuel Lewis Southard; l'unica eccezione fu Webster, che rimase per portare a termine quello che divenne il trattato Webster-Ashburton del 1842 oltre che per dimostrare la sua indipendenza nei confronti di Clay. Quando disse che era disposto a restare, Tyler avrebbe risposto: \"datemi la vostra parola stringendomi la mano, e vi dir\u00f2 che Henry Clay \u00e8 un uomo condannato\"; avendo gi\u00e0 da tempo sospettato che i suoi ministri avrebbero dato le dimissioni il presidente mise rapidamente insieme una nuova compagine governativa composta in larga parte da Whig opposti a Clay. Il 13 settembre, appurando che Tyler non avrebbe n\u00e9 ceduto n\u00e9 dato le dimissioni, i parlamentari Whig lo espulsero dal Partito; i Whig presenti nel Congresso erano cos\u00ec arrabbiati che si rifiutarono di stanziare i fondi necessari per i lavori di riparazione della Casa Bianca, che stava cadendo in rovina.\nDopo la sospensione del Congresso, il presidente propose a dicembre un nuovo sistema bancario ed economico chiamato \"Exchequer Plan\"; il Congresso, guidato da Clay, lo respinse rapidamente. Mesi dopo lo stesso Clay si dimise da parlamentare per concentrarsi sulle prossime elezioni presidenziali. L'idea di una nuova banca nazionale fu accantonata per il resto della presidenza Tyler e il Congresso pass\u00f2 ad altre questioni, compresa quella dei dazi.\nDibattito su dazi e distribuzione degli introiti agli Stati.\nVerso la met\u00e0 del 1841 il governo federale affrontava un deficit di bilancio preventivato in 11 milioni di dollari; il presidente riconobbe la necessit\u00e0 di introdurre della tariffe doganali pi\u00f9 elevate, ma desiderava che l'aliquota rimanesse sotto il 20% previsto dalla legge sui dazi \"compromesso\" del 1833. Sosteneva anche un piano per distribuire agli Stati eventuali introiti provenienti dalle vendite di terreni pubblici, come misura di emergenza per gestire il loro debito crescente, anche se ci\u00f2 avrebbe tagliato le entrate federali. \nLa radice del problema era la grave crisi economica, iniziata con il panico del 1837, che stava entrando nel suo sesto anno; nel 1836-39 era scoppiata una bolla speculativa, causando un crollo del settore finanziario e una conseguente recessione. Il paese era diviso sulla migliore risposta da dare alla crisi; le condizioni si aggravarono ancora nei primi mesi del 1842 perch\u00e9 si profilava la riduzione dei dazi, prevista dalla legge del 1833 per venire incontro all'economia del Sud. In una raccomandazione rivolta al Congresso il presidente lament\u00f2 il fatto che sarebbe stato necessario scavalcare la legge sui dazi del 1833 e aumentare le aliquote oltre il 20%. Con l'accordo precedente, ci\u00f2 avrebbe provocato la sospensione del programma di distribuzione e tutte le entrate sarebbero finite al governo federale.\nI Whig ribelli tentarono di aumentare i dazi in modo da modificare la redistribuzione agli Stati; nel giugno del 1842 approvarono due disegni di legge in proposito che avrebbero esteso incondizionatamente il meccanismo di redistribuzione. Ritenendo improprio continuare la redistribuzione in un momento in cui gli scarsi introiti federali avevano reso necessario l'aumento dei dazi, il presidente pose il veto ad entrambe le leggi, bruciando in tal modo ogni ponte rimasto tra s\u00e9 e i Whig. Il Congresso ci riprov\u00f2, unendo i due precedenti disegni di legge in un unico testo; Tyler pose nuovamente il veto, tra l'indignazione di molti parlamentari, tuttavia il Congresso non riusc\u00ec ad annullare il veto. Poich\u00e9 le finanze federali richiedevano comunque un intervento, i Whig, guidati dal presidente della commissione fiscale (\"Ways and Means\") della Camera, Millard Fillmore, approvarono in ciascuna Camera una legge che ripristinava i dazi ai livelli del 1832 e poneva nel contempo fine al programma di distribuzione. Il presidente controfirm\u00f2 la legge sui dazi del 1842 il 30 agosto, lasciando allo stesso tempo in sospeso la promulgazione di un'altra legge che ripristinava la redistribuzione.\nTentativi di messa in stato d'accusa.\nPoco dopo i veti sulle leggi sui dazi i Whig della Camera diedero avvio al primo processo di impeachment di un presidente nella storia degli Stati Uniti. Ci\u00f2 non era solo dovuto al merito del contrasto sulla politica economica; i veti di Tyler difatti si opponevano alla visione che i Whig avevano della presidenza, che avrebbe dovuto lasciare al Congresso l'indirizzo politico. Questa visione era stata pi\u00f9 o meno confermata fino alla presidenza di Andrew Jackson, l'arci-nemico dei Whig, poich\u00e9 i presidenti raramente posero il veto in leggi sull'economia e, in generale, solo sulla base di un sospetto di incostituzionalit\u00e0. \nNel luglio del 1842 il deputato John Minor Botts propose in aula una risoluzione che elencava numerose accuse contro il presidente e chiedeva ad un comitato composto da nove membri di indagare sul suo comportamento, aspettandosi che questo emettesse una raccomandazione formale di messa in stato d'accusa. Henry Clay trov\u00f2 per\u00f2 questa misura prematuramente aggressiva, appoggiando invece un avvicinamento pi\u00f9 progressivo all'\"inevitabile\" messa in stato d'accusa di Tyler. La risoluzione fu posta ai voti solo nel gennaio seguente, venendo respinta con un voto di 127 contro 83. Nonostante la bocciatura della mozione di Botts, la Camera costitu\u00ec un comitato guidato dall'ex presidente John Quincy Adams, e questo condann\u00f2 l'uso del veto da parte di Tyler e attacc\u00f2 il suo carattere. La relazione della commissione non raccomandava formalmente l'impeachment, ma ne prefigurava per\u00f2 chiaramente la possibilit\u00e0. Nell'agosto del 1842, con un voto di 98 contro 90, la Camera approv\u00f2 la relazione. Adams appoggi\u00f2 un emendamento costituzionale per modificare il requisito dei due terzi di entrambe le Camere per annullare il veto presidenziale, abbassandolo alla maggioranza semplice, ma nessuna delle due approv\u00f2 una tale misura. \nI Whig non furono in grado di intentare ulteriori procedimenti contro il presidente nel successivo 28\u00ba Congresso, poich\u00e9 nelle elezioni del 1842 mantennero la maggioranza al Senato ma persero quella alla Camera. Verso la fine del mandato di Tyler, il 3 marzo 1845, il Congresso annull\u00f2 il veto di una legge minore relativa ai guardacoste. Questo fu il primo annullamento di un veto presidenziale nella storia degli Stati Uniti.\nElezioni di medio termine del 1842.\nI Whigs subirono gravi sconfitte nelle elezioni di medio termine, poich\u00e9 il paese continuava a soffrire degli effetti del panico del 1837; essi avevano promesso \"aiuti e riforme\" e gli elettori punirono il Partito per la mancanza di cambiamento. I Democratici ottennero la maggioranza alla Camera dei rappresentanti e Tyler si sent\u00ec confortato dalla sconfitta dei parlamentari Whig. Entrambi i partiti, intenzionati a presentare propri candidati alle elezioni presidenziali del 1844, continuarono ad opporsi in larga parte al presidente.\nPolitica estera e affari militari.\nTrattati commerciali.\nAlle difficolt\u00e0 riscontrate in politica interna, il presidente rispose impegnandosi in politica estera. Da tempo sostenitore del libero scambio e dell'espansionismo verso Ovest e fu un appassionato evocatore del \"destino nazionale\". La sua politica fu sostanzialmente in linea con i tentativi della presidenza di Andrew Jackson di stabilire forti relazioni commerciali nell'area del Pacifico.\nDesideroso di competere con l'impero britannico nei mercati internazionali, invi\u00f2 l'avvocato Caleb Cushing in Cina con il compito di negoziare con la dinastia Qing i termini di quello che divenne il trattato di Wanghia, stipulato nel 1844. In quello stesso anno mand\u00f2 l'agente diplomatico Henry Wheaton a Berlino per negoziare e firmare un accordo commerciale con la \"Zollverein\", l'unione doganale tedesca. Quest'ultimo trattato fu per\u00f2 respinto dai Whig, principalmente come spettacolare dimostrazione di ostilit\u00e0 nei confronti del presidente.\nRegno delle Hawaii.\nIn un messaggio speciale del 1842 al Congresso il presidente applic\u00f2 la dottrina Monroe all'arcipelago delle Hawaii (tanto da venire soprannominata \"dottrina Tyler\"); in esso invit\u00f2 i britannici a non interferire nell'area. Inizi\u00f2 quindi un processo di avvicinamento che avrebbe dovuto portare ad un'annessione delle isole a breve termine.\nCostituzione di marina e esercito.\nTyler sosteneva il rafforzamento delle truppe tramite un proporzionale aumento dei suoi componenti. Il governo federale impart\u00ec la costruzione di nuove navi da guerra e la creazione di una catena di fortini, partendo da Council Bluffs nell'Iowa verso ovest.\nRelazioni con l'impero britannico.\nCon l'aiuto del segretario di Stato Daniel Webster, Tyler tent\u00f2 di condurre a buon fine un importante trattato con l'impero britannico per porre fine alle tensioni latenti tra i due paesi; i due s'impegnarono in una campagna di convincimento dell'opinione pubblica a favore di un accordo anglo-americano, che stabilisse il confine tra il Maine e i territori canadesi del Qu\u00e9bec e del Nuovo Brunswick. Tale questione, non risolta n\u00e9 dal trattato di Parigi (1783) n\u00e9 dal successivo trattato di Gand a conclusione della guerra anglo-americana del 1812-14, aveva messo a dura prova le relazioni tra i due paesi per decenni. Il barone Ashburton giunse nella capitale statunitense ai primi di aprile del 1842 e dopo mesi d'intense trattative si arriv\u00f2 al trattato Webster\u2013Ashburton, sottoscritto ad agosto. Il trattato fu ratificato dal Senato con un voto di 39 contro 9 e fu ben accolto dalla popolazione statunitense, anche se pochi ne diedero credito a Tyler. Tale accordo miglior\u00f2 sostanzialmente le relazioni bilaterali, in crisi dopo il caso Caroline (1837) e della \"guerra di Aroostook\" del biennio 1838-39 tra coloni americani e anglo-canadesi.\nIl trattato dimostr\u00f2 inoltre che Stati Uniti e Regno Unito accettavano il controllo congiunto dell'America settentrionale. Le volont\u00e0 espansioniste si sarebbero da questo momento in poi concentrate invece in direzione del Sud, mentre dall'altra parte il governo di Sua Maest\u00e0 guidato da Robert Peel avrebbe potuto rivolgere la sua attenzione alle questioni nazionali ed europee.\nIl presidente cerc\u00f2 anche di trovare un accordo con il Regno Unito riguardo alla spinosa questione delle ripartizione dell'Oregon Country, che i due paesi avevano occupato congiuntamente dopo la firma del trattato del 1818, ma Tyler non fu in grado di raggiungere un accordo che potesse soddisfarlo. Dopo il panico del 1837 numerosi coloni statunitensi avevano cominciato ad insediarsi nella regione, e molti vi videro la possibilit\u00e0 di offrire uno sbocco commerciale verso l'Asia.\nL'acquisizione del territorio sarebbe divenuta uno dei temi principali nella campagna elettorale per le elezioni presidenziali del 1844, con diversi fautori del \"destino manifesto\" che iniziarono a reclamare l'annessione dell'intera regione. Statunitensi e britannici raggiunsero un accordo per suddividersi la zona, seguendo le linee sostenute da Tyler, nel 1846 nel corso della successiva presidenza di James Knox Polk.\nTerritorio della Florida.\nIl presidente pose termine alla lunga e sanguinosa seconda guerra contro i Seminole (1835-1842) scoppiata nel territorio della Florida, manifestando il suo favore per l'assimilazione forzata dei nativi americani. Il 3 marzo 1845 la Florida divenne il 27\u00b0 Stato federato, quando Tyler promulg\u00f2 la legge per l'ammissione di nuovi territori.\nRibellione Dorr nel Rhode Island.\nAl principio degli anni 1840, il Rhode Island era uno dei pochi Stati che non avevano ancora esteso il diritto di voto a tutti gli adulti maschi bianchi. Alcuni riformatori erano sempre pi\u00f9 insoddisfatti e cercarono di convocare una convenzione costituzionale per modificare lo statuto originario del 1663, che continuava ad essere la Costituzione dello Stato. Negli anni 1830, Thomas Wilson Dorr, un deputato al parlamento del Rhode Island, aveva costituito un terzo partito, la cui richiesta principale era il suffragio universale maschile. All'inizio del 1842, dopo l'esito contestato delle elezioni per il governatore, Dorr form\u00f2 un governo antagonista di quello del governatore Samuel Ward King.\nNel maggio del 1842 il presidente Tyler ricevette una richiesta del governatore del Rhode Island e del parlamento statale d'inviare truppe federali per reprimere i rivoltosi. Tyler invoc\u00f2 la calma da entrambe le parti e raccomand\u00f2 al governatore di ampliare la base elettorale e consentire alla maggior parte degli uomini adulti di votare. Il presidente promise che nel caso si fosse verificata una reale insurrezione organizzata nel territorio, avrebbe impiegato la forza per portare soccorso al governo eletto. Mise inoltre in chiaro che l'assistenza federale sarebbe stata concessa non per prevenire un'insurrezione, ma solamente per abbatterla nel caso di un suo scoppio, che sarebbe stata dispiegata solo in caso di violenze. Dopo aver ascoltato le notizie riportategli dai suoi agenti segreti, Tyler prese la decisione che tutti gli \"assembramenti illegali\" sembravano oramai essersi dispersi ed espresse la sua fiducia in un \"temperamento di conciliazione, oltre che di energia e capacit\u00e0 decisionali\"; non invi\u00f2 quindi truppe federali. I ribelli furono costretti a fuggire dallo Stato quando la milizia marci\u00f2 contro di loro; ma l'incidente port\u00f2 ad un ampliamento del suffragio maschile nel Rhode Island.\nProgetto di annessione del Texas e fallita candidatura del 1844.\nTyler mise l'annessione della Repubblica del Texas nel proprio programma dopo essere diventato presidente. A seguito della rivoluzione del 1836 l'allora Texas messicano aveva dichiarato l'indipendenza del Texas, sebbene il Messico continuasse a rifiutarsi di riconoscerlo come uno Stato sovrano. La popolazione texana di bianchi americani perseguiva l'adesione all'Unione, ma sia la presidenza di Andrew Jackson che la presidenza di Martin Van Buren si erano dimostrate riluttanti ad accrescere le tensioni sulla schiavit\u00f9 con l'annessione di un altro Stato schiavista al Sud. Da parte sua Tyler pose l'obiettivo dell'annessione tra i principali punti della sua presidenza. Il segretario di Stato Daniel Webster si mostr\u00f2 contrario all'ipotesi, riuscendo a convincere Tyler a concentrarsi sull'espansione in direzione del Pacifico.\nSebbene storici e studiosi concordano sul desiderio del presidente di un'espansione a Ovest, le opinioni divergono sulle motivazioni che lo sostenevano. Il biografo Edward C. Crapol nota che nel corso della presidenza di James Monroe Tyler (allora deputato alla Camera dei rappresentanti) aveva suggerito che la schiavit\u00f9 fosse \"una nuvola nera\" che incombeva sull'Unione e che \"sarebbe bene disperdere questa nuvola\" cosicch\u00e9 con una minore concentrazione di afroamericani negli Stati sudisti avrebbe potuto iniziarsi un processo di graduale emancipazione, magari proprio a partire dalla sua Virginia. Lo storico William W. Freehling dal canto suo scrisse che il presidente, nel mostrarsi favorevole all'annessione texana, volesse contrastare i sospetti tentativi dell'impero britannico di provocare un'emancipazione degli schiavi nel territorio texano, il che avrebbe prodotto un indebolimento dell'istituzione anche negli altri Stati del Sud.\nPrimi tentativi.\nAl principio del 1843, dopo la stipula del trattato Webster-Ashburton e di altri impegni diplomatici, il presidente si sent\u00ec pronto a dedicarsi interamente alla questione texana. Privo com'era di un sostegno parlamentare forte, intravide l'annessione della nuova repubblica meridionale come l'unico percorso possibile per cercare di ottenere la rielezione in qualit\u00e0 d'Indipendente alle oramai prossime elezioni presidenziali del 1844.\nCome manovra di perlustrazione invit\u00f2 il suo alleato Thomas Walker Gilmer, deputato per la Virginia, a pubblicare una lettera che richiedeva l'annessione del Texas; essa fu bene accolta. Nonostante il suo rapporto positivo con Webster, Tyler sapeva che avrebbe avuto bisogno di un segretario di Stato che sostenesse esplicitamente l'iniziativa. Webster, riconoscendo questo mutamento netto nella politica del presidente, e col suo lavoro sul trattato con i britannici oramai completato, fu indotto a dare le dimissioni; Tyler lo sostitu\u00ec con Hugh Swinton Legar\u00e9 della Carolina del Sud. Con l'aiuto del nuovo segretario al tesoro John Canfield Spencer il presidente sostitu\u00ec un certo numero di titolari di cariche governative con fautori dell'annessione e di sua stretta fiducia, con un radicale capovolgimento della sua precedente posizione contraria allo spoils system. Ottenne anche l'aiuto di Michael Walsh per costruire una \"macchina politica\" apposita nello Stato di New York basata sul clientelismo; in cambio della promessa di elezione a console del Regno delle Hawaii il giornalista Alexander G. Abell scrisse una biografia assai lusinghiera: fu stampata in grandi quantit\u00e0 e consegnata al servizio postale per la distribuzione e consegna porta a porta. Cercando di migliorare la propria immagine pubblica, il presidente intraprese anche un giro per la nazione nella primavera del 1843; l'accoglienza decisamente positiva dell'opinione pubblica durante questi eventi ed incontri contrastava fortemente con le difficolt\u00e0 che continuava a subire a Washington. Il viaggio s'incentr\u00f2 sulla dedica di un monumento a Boston alla memoria della battaglia di Bunker Hill del 1775. Poco dopo il suo inizio, il presidente seppe della morte improvvisa di Legar\u00e9; questo port\u00f2 a ridurre i festeggiamenti e ad annullare il resto del giro. Al posto di Legar\u00e9 fu scelto Abel Parker Upshur, allora segretario alla Marina e stretto consigliere presidenziale; questi aveva da tempo sostenuto la necessit\u00e0 di acquisire il territorio texano e con la sua nomina fece dell'annessione la sua priorit\u00e0 assoluta. Con l'approvazione del presidente avvi\u00f2 negoziati segreti con il governo texano, promettendo protezione militare contro i messicani in cambio di un impegno per l'annessione: la segretezza risultava necessaria in quanto la Costituzione statunitense richiedeva la previa approvazione da parte del Congresso nell'assunzione di tali impegni.\nUpshur fece correre voci, risultate infondate, su probabili tentativi britannici in Texas, con l'intento di accrescere il sostegno all'annessione da parte degli elettori del Nord, assai cauti ad ammettere un nuovo Stato meridionale schiavista.\nAll'inizio del 1844 il segretario dichiar\u00f2 al governo texano di aver trovato una larga maggioranza di senatori favorevoli ad un trattato di annessione; la repubblica rimase per\u00f2 scettica tanto che le trattative per concludere l'accordo si trascinarono fino alla fine di febbraio.\nIl disastro della USS Princeton.\nIl 28 febbraio del 1844 si tenne una crociera ufficiale lungo il fiume Potomac a bordo della USS \"Princeton\" di recente costruzione. A bordo dell'imbarcazione si trovavano pi\u00f9 di 400 ospiti, tra cui anche il presidente, accompagnato dal suo intero gabinetto di governo. La USS \"Princeton\" trasportava il pi\u00f9 grande cannone navale esistente all'epoca al mondo (il \"Peacemaker\") e con grande gioia degli astanti esso venne fatto sparare pi\u00f9 volte nel corso del pomeriggio. Diverse ore pi\u00f9 tardi il capitano Robert Field Stockton venne convinto dalla folla dei presenti a sparare l'ennesimo colpo. Il cannone per\u00f2 ebbe un malfunzionamento che provoc\u00f2 un'esplosione; Tyler rimase illeso, essendo sottocoperta, ma un certo numero di passeggeri rimasero uccisi sul colpo, compresi gli importanti ministri del suo governo Gilmer e Upshur. Tra i feriti a morte vi furono anche il politico Virgil Maxcy del Maryland, il deputato di New York David Gardiner e Armistead, schiavo nero di Tyler e suo servitore personale. Era presente anche la figlia di Gardiner, Julia, che alla morte del padre svenne e fu portata in salvo in braccio dallo stesso Tyler. Julia spos\u00f2 il presidente appena quattro mesi dopo; era 30 anni pi\u00f9 giovane di lui.\nProblemi di ratifica.\nAgli inizi di marzo del 1844 Tyler nomin\u00f2 l'ex vicepresidente e allora senatore John Calhoun come segretario di Stato; era il quarto segretario di Stato nel giro di un anno.. Il buon amico del presidente, il deputato della Virginia Henry A. Wise, scrisse che dopo il disastro dell'USS Princeton aveva di propria iniziativa proposto, tramite un collega, la carica a Calhoun, il quale ritenne che l'offerta provenisse dal presidente. Quando Wise and\u00f2 a dire a Tyler quello che aveva fatto, il presidente si arrabbi\u00f2, ma non volle tornare indietro. Calhoun era favorevole all'annessione del Texas e aveva un forte seguito nel Sud; ma agli occhi dei Nordisti era il simbolo negativo della crisi della nullificazione del biennio 1832-33 e dei tentativi di estendere la schiavit\u00f9. La sua nomina minava i tentativi di Tyler di dissociare la questione del Texas dalla questione dello schiavismo.\nNell'aprile del 1844 Calhoun e due negoziatori del Texas firmarono il trattato che prevedeva l'annessione del Texas. Quando il testo del trattato venne reso pubblico, fu avversato dai Whig, opposti a qualsiasi cosa potesse favorire il presidente, dagli abolizionisti e da coloro che temevano uno scontro con il Messico; questo aveva difatti gi\u00e0 annunciato che avrebbe considerato l'annessione come un atto ostile da parte degli Stati Uniti. Sia Clay sia Van Buren, i favoriti alla nomina a candidati per i rispettivi partiti Whig e Democratici, decisero in un incontro privato tenutosi nella casa di Van Buren di esprimersi contro l'annessione; avuta conoscenza di ci\u00f2, Tyler invi\u00f2 il progetto di trattato al Senato per la ratifica nell'aprile del 1844, non aspettandosi che potesse essere approvato.\nCandidatura del 1844.\nDopo la rottura con i Whig avvenuta nel 1841, il presidente aveva iniziato a riavvicinarsi al suo precedente, il Partito Democratico, ma i suoi esponenti, in particolare i seguaci di Van Buren, non si mostrarono pronti a riceverlo; egli sapeva bene che, con le poche possibilit\u00e0 di rielezione che aveva, l'unico modo per salvare la presidenza e il suo lascito era quello di suscitare un movimento di opinione a favore della questione texana. Form\u00f2 pertanto una terza formazione, i \"repubblicani-democratici\", utilizzando i funzionari e le estese reti politiche che aveva costruito l'anno precedente; una catena di giornali a favore di Tyler in tutto il paese pubblic\u00f2 articoli che promuovevano la sua ricandidatura fin dai primi mesi del 1844. I resoconti degli incontri svolti in varie citt\u00e0 suggeriscono che il sostegno per il presidente non era limitato solo ai funzionari, al contrario di quello che spesso si dice. I sostenitori di Tyler, brandendo cartelli con la scritta \"Tyler e Texas!\", tennero la loro convention a Baltimora nel mese di maggio, proprio mentre i Democratici stavano selezionando il loro candidato a presidente.\nAlla convention nazionale democratica, dopo i primi scrutini risult\u00f2 chiaro che Van Buren, il candidato favorito, non sarebbe per\u00f2 riuscito a conquistare la maggioranza necessaria e lentamente perse voti. Solo al nono scrutinio i delegati fecero convergere i voti su James Knox Polk, uno dei candidati meno in vista e sostenitore dell'annessione del Texas, e fu nominato candidato. La convention dei Whig nomin\u00f2 Henry Clay.\nRaggiungimento dell'annessione.\nIl Senato controllato dai Whig respinse il trattato di Tyler per l'annessione del Texas con un voto di 16 contro 35, a giugno, ma il presidente sentiva che l'annessione era ormai entrata nella coscienza della maggior parte dei cittadini e invit\u00f2 il Congresso a procedere all'annessione con una risoluzione comune anzich\u00e9 con un trattato. L'ex presidente Andrew Jackson, un fautore dell'annessione, persuase Polk ad accogliere Tyler nel Partito Democratico e ordin\u00f2 ai redattori politici di cessare immediatamente i loro attacchi contro di lui; estremamente soddisfatto da questi sviluppi Tyler ritir\u00f2 la propria candidatura in agosto e appoggi\u00f2 Polk. Tyler divenne cos\u00ec il primo presidente in carica a rinunciare a ricandidarsi per un secondo mandato.\nLa stretta vittoria di Polk su Clay nelle elezioni di novembre fu vista dalla presidenza come un mandato per completare l'annessione; Tyler disse nel suo messaggio annuale al Congresso che \"una maggioranza schiacciante del popolo e una maggioranza significativa degli Stati hanno dichiarato di essere favorevoli dell'annessione immediata\". \nAlla fine di febbraio del 1845 la Camera, con un margine considerevole, e il Senato di strettissima misura - 27 contro 25 - approvarono una risoluzione comune che conteneva i termini di annessione al Texas. Il 1\u00b0 marzo, tre giorni prima della fine del suo mandato, Tyler promulg\u00f2 la legge contenente la risoluzione; dopo alcuni dibattiti intercorsi tra le parti la Repubblica del Texas accett\u00f2 le condizioni poste ed entr\u00f2 nell'Unione il 29 dicembre come il 28\u00b0 Stato federato. \nEra iniziata la presidenza di James Knox Polk e stava per scoppiare la guerra Messico-Stati Uniti.\nVita privata.\nTra i molteplici problemi della sua presidenza Tyler dovette affrontare anche tragedie personali; la moglie Letitia Tyler, da diverso tempo ammalata, non partecip\u00f2 mai ai ricevimenti ufficiali della Casa Bianca. Dopo aver subito un secondo ictus mor\u00ec il 10 settembre 1842.\nDopo soli cinque mesi il presidente inizi\u00f2 a corteggiare la pi\u00f9 bella e ricercata donna dell'alta societ\u00e0 della capitale, la ventiduenne Julia Gardiner, di 30 anni pi\u00f9 giovane di Tyler ed anche pi\u00f9 giovane di alcuni dei figli di questi. Si sposarono con una piccola cerimonia il 26 giugno 1844 nella \"Church of the Ascension Episcopal\" di Manhattan. Fu la prima volta che un presidente si sposava mentre era in carica e il matrimonio fu oggetto di un gran numero di articoli dei principali giornali del paese.\nEredit\u00e0 storica.\nLa presidenza di Tyler ha generato opinioni divergenti tra gli storici e i politologi. Generalmente \u00e8 tenuto in bassa considerazione; Edward P. Crapol ha iniziato la sua biografia intitolata \"John Tyler, the Accidental President\" (2006) notando: \"altri biografi e storici hanno sostenuto che John Tyler era un dirigente sfortunato e inetto la cui presidenza aveva seri difetti\".\nIn \"The Republican Vision di John Tyler\" (2003), Dan Monroe ha osservato che la sua presidenza \"viene generalmente valutata come una delle meno riuscite\". Seager ha scritto che Tyler \"\"non era n\u00e9 un grande presidente n\u00e9 un grande intellettuale\" aggiungendo che, nonostante alcuni risultati ottenuti, \"il suo operato di governo \u00e8 stato e dev'essere considerato privo di successo se giudicato con qualsiasi misura moderna di efficacia\"\".\nCon la sua azione decisa e le abili manovre politiche messe in atto durante le sue prime settimane in carica Tyler tolse di mezzo in modo perpetuo ogni obiezione costituzionale e stabilito l'usanza che il vicepresidente in carica potesse assumere a pieno titolo l'incarico di presidente alla morte di quello in carica. La sua insistenza nel voler essere riconosciuto in tal ruolo prevalse su quanti desideravano invece che fosse un semplice \"custode o reggente\"; questo fu un modello per la successione di altri sette presidenti nel corso del XIX e XX secolo. L'azione di Tyler di assumere sia il titolo sia i pieni poteri sarebbe stata legalmente riconosciuta solamente nel 1967, quando fu codificata nel XXV emendamento durante la presidenza di Lyndon B. Johnson.\nAlcuni studiosi negli ultimi anni hanno elogiato la politica estera di Tyler; Monroe lo accredita con \"risultati come il trattato Webster-Ashburton, che ha preannunciato la prospettiva di migliorare i rapporti con l'impero britannico e l'annessione texana, che ha aggiunto milioni di ettari sotto la bandiera nazionale\". Crapol ha affermato che Tyler \"\"era un presidente pi\u00f9 forte e pi\u00f9 efficace di quanto generalmente si ricordi\", mentre Seager ha scritto: \"trovo che sia un uomo coraggioso, di principi, un combattente onesto e leale per le sue convinzioni: era un presidente senza alcuno schieramento precostituito\"\".\nL'autore Ivan Eland in un aggiornamento del suo libro del 2008 \"Recarving Rushmore\" ha valutato tutti i 44 presidenti degli Stati Uniti secondo i criteri di pace, prosperit\u00e0 e libert\u00e0; grazie ai punteggi finali John Tyler \u00e8 stato classificato come uno dei migliori di tutti i tempi. Louis Kleber nel suo articolo su \"History Today\" ha sottolineato che il presidente port\u00f2 una buona dose d'integrit\u00e0 alla Casa Bianca in un periodo in cui molti in politica non ne avevano affatto e non volle compromettere i propri principi anche andando incontro all'ostilit\u00e0 dei suoi avversari.\nCrapol sostiene che la fedelt\u00e0 di Tyler dimostrata negli ultimi anni della vita agli Stati Confederati d'America offusca gran parte del bene che ha fatto come presidente: \"\"la reputazione storica del presidente deve ancora riprendersi completamente da quella tragica decisione, di tradire cio\u00e8 la sua lealt\u00e0 e l'impegno nei confronti di quello che una volta aveva definito \"il primo grande interesse americano\" - la salvaguardia dell'Unione\"\".\nNorma Lois Peterson nel suo lavoro sulla presidenza di Tyler ha suggerito che la sua generale mancanza di risultati come presidente fosse dovuta eminentemente a fattori esterni, che sarebbero capitati su chiunque si fosse trovato nell'identica situazione; il principale ostacolo fu Henry Clay, ben determinato a realizzare la visione che aveva del \"sistema americano\".\nDopo l'uso deciso da parte della presidenza di Andrew Jackson dei poteri esecutivi, i Whig volevano che il presidente fosse sottoposto al Congresso e Clay tratt\u00f2 Tyler come poco pi\u00f9 di un subordinato. Il presidente se ne risent\u00ec, portando al conflitto aperto che domin\u00f2 la presidenza; facendo riferimento ai progressi compiuti in politica estera si pu\u00f2 considerare la presidenza Tyler \"\"imperfetta [...] ma [...] non un fallimento totale\".\nMentre gli accademici hanno sia elogiato sia criticato Tyler, il pubblico statunitense nella sua generalit\u00e0 ha una gran poca consapevolezza di lui tanto che nella Classifica storica dei presidenti degli Stati Uniti d'America si trova costantemente alle ultime posizioni; diversi autori hanno visto Tyler come uno dei presidenti pi\u00f9 dimenticati della nazione. Come notato in un articolo del \"Time Magazine\" del 2014 sui \"Top 10 Presidenti dimenticabili\"\":"}
{"id": "6683144", "revid": "1123126", "url": "https://it.wikipedia.org/wiki?curid=6683144", "title": "Neocreazionista", "text": ""}
{"id": "6683145", "revid": "1123126", "url": "https://it.wikipedia.org/wiki?curid=6683145", "title": "Neocreazionisti", "text": ""}
{"id": "6683150", "revid": "4175", "url": "https://it.wikipedia.org/wiki?curid=6683150", "title": "Coppa di Portogallo di pallacanestro maschile", "text": ""}
{"id": "6683158", "revid": "599013", "url": "https://it.wikipedia.org/wiki?curid=6683158", "title": "Luca Vignali", "text": "Carriera.\nCresciuto nel settore giovanile dello , nel 2015 viene aggregato alla prima squadra, con cui esordisce in campionato il 1\u00ba febbraio 2016, giocando da titolare la partita vinta contro la e segnando il gol del momentaneo pareggio. Il 21 giugno firma il primo contratto professionistico con gli \"Aquilotti\", legandosi alla squadra ligure fino al 2019.\nIl 13 gennaio 2018 viene ceduto in prestito fino al termine della stagione alla .\nIl 24 novembre 2019, in occasione della partita Spezia-Frosinone, raggiunge il traguardo delle 100 presenze con la maglia dello . A fine anno, sempre contro il , raggiunge la promozione in Serie A: all'andata i liguri vincono 0-1 in terra ciociara, mentre al ritorno perdono col medesimo risultato in casa, ma, in virt\u00f9 del migliore piazzamento in campionato, sono gli spezzini a salire in massima serie, con Vignali che nel finale della gara di ritorno si rende protagonista di un salvataggio su Matteo Ardemagni nel finale di partita determinante ai fini della promozione degli aquilotti.\nCon i liguri, il 21 novembre 2020 debutta in massima serie in occasione del pareggio per 0-0 contro l'.\nIl 31 agosto 2021 passa in prestito al .Il 1\u00b0novembre segna la sua prima rete con i lariani nella vittoriosa trasferta in casa della Ternana (1-2). \nStatistiche.\nPresenze e reti nei club.\n\"Statistiche aggiornate al 10 gennaio 2022.\""}
{"id": "6683159", "revid": "729019", "url": "https://it.wikipedia.org/wiki?curid=6683159", "title": "Kosciusko Island", "text": "Kosciusko Island fa parte dell'arcipelago Alexander, nell'Alaska sud-orientale (Stati Uniti d'America). Amministrativamente appartiene alla Census Area di Prince of Wales-Hyder. L'isola si trova all'interno della \"Tongass National Forest\".\nGeografia.\nKosciusko si trova a nord-ovest dell'isola Principe di Galles, da cui la divide il canale di El Capitan (\"El Capitan Passage\"). A nord-ovest lo stretto di Sumner (\"Sumner Strait\") la divide dall'isola di Kuiu (\"Kuiu Island\"). La superficie totale dell'isola \u00e8 di 437,7\u00a0km\u00b2. L'altezza massima \u00e8 quella del monte Nipples (819\u00a0m).\nBaie, Insenature e altre masse d'acqua.\nIntorno all'isola sono presenti le seguenti insenature marine (alcune misure sono ricavate da \"Google Earth\"):\nLato nord ed est sul canale di El Capitan (\"El Capitan Passage\"). Il canale di El Capitan collega il canale di Tuxekan (\"Tuxekan Passage\") con la baia di Shakan (\"Shakan Bay\"). Il canale divide l'isola Kosciusko dall'isola Principe di Galles (Stati Uniti d'America). Nel canale, lungo in tutto circa 35 chilometri, sono presenti, collegate all'isola di Kosciusko, le seguenti masse d'acqua:\nLato sud dell'isola. Il lato sud \u00e8 caratterizzato da due masse d'acqua: dall'insenatura di Davidson (\"Davidson Inlet\") la quale collega il canale di El Capitan (\"El Capitan Passage\") con lo stretto di Sumner (\"Sumner Strait\") e il canale di Warren (\"Warren Channel\") il quale collega l'insenatura di Davidson con lo stretto di Sumner (\"Sumner Strait\") e separa Kosciusko dall'isola di Warren (\"Warren Island\"). Qui sono presenti le seguenti masse d'acqua:\nIl passaggio tra l'insenatura di Davidson (\"Davidson Inlet\") e il canale di Warren (\"Warren Channel\") \u00e8 ottenuto tramite tre canali tra Kosciusko e un gruppo di isole l'ultima delle quali si chiama \"Whale Head\". I tre canali sono: \"Straw Pass\" , \"Cosmos Pass\" e \"Fake Pass\" . \nLato ovest dell'isola. Questo lato \u00e8 bagnato dallo stretto di Sumner (\"Sumner Strait\"). Nello stretto, relative all'isola Kosciusko, sono presenti le seguenti masse d'acqua:\nPromontori.\nSull'isola sono presenti alcuni promontori:\nLaghi.\nAlcuni laghi presenti sull'isola:\nFiumi.\nPrincipali fiumi dell'isola (le coordinate si riferiscono alla foce):\nMonti.\nElenco dei monti presenti nell'isola:\nStoria.\nNel 1879, l'isola \u00e8 stata intitolata in onore di Tadeusz Ko\u015bciuszko dal naturalista William Healey Dall.\nCentri abitati e altro.\nStrade.\nLe uniche strade si trovano a sud dell'isola e collegano Edna Bay con \"Cape Pole\" e sono a sud la NF-1520 e a nord la NF-1525.\nMt Calder Mt Holbrook Lud II Management Area.\nLa \"Mt Calder Mt Holbrook Lud II Management Area\" ( - 246\u00a0kmformula_1) \u00e8 un'area che si sviluppa nella pate nord-est dell'isola. Si tratta di un'area turistica gestita dal \"Forest Service\" compresa nella foresta Nazionale di Tongass (\"Tongass National Forest\"). Comprende le seguenti isole: \"Prince of Wales Island\", \"Kosciusko Island\", \"Middle Island\", \"Davide Island\" e \"Hamilton Island\", comprese alcune isole pi\u00f9 a nord ad est dell'isola di Kuiu (\"Kuiu Island\"). Sull'isola \"Principe di Galles\" comprende il monte Calder (\"Mount Calder\") alto 1.027 metri , mentre sull'isola di Kosciusko comprende il monte Holbrook (\"Holbrook Mountain\") alto 807 metri ."}
{"id": "6683163", "revid": "205250", "url": "https://it.wikipedia.org/wiki?curid=6683163", "title": "Guido Lollobrigida", "text": "Era cugino dell'attrice Gina Lollobrigida, ricordato particolarmente per aver interpretato \"El 'Che' Guevara\" (1969) diretto da Paolo Heusch, \"African Story\" (1971) diretto da Marino Girolami e \"L'uomo puma\" (1980) diretto da Alberto De Martino."}
{"id": "6683166", "revid": "93228382", "url": "https://it.wikipedia.org/wiki?curid=6683166", "title": "Preghiere a San Michele Arcangelo", "text": ""}
{"id": "6683167", "revid": "38120", "url": "https://it.wikipedia.org/wiki?curid=6683167", "title": "Coralli (disambigua)", "text": ""}
{"id": "6683168", "revid": "38120", "url": "https://it.wikipedia.org/wiki?curid=6683168", "title": "Corallo (disambigua)", "text": ""}
{"id": "6683171", "revid": "767487", "url": "https://it.wikipedia.org/wiki?curid=6683171", "title": "Time for Bedlam", "text": "Time for Bedlam \u00e8 un singolo del gruppo Deep Purple pubblicato il 3 febbraio 2017.\nIl brano.\nIl brano \u00e8 il primo singolo che ha anticipato l'uscita del 20\u00ba album \"Infinite\", pubblicato il 7 aprile 2017. Il video del brano \u00e8 stato pubblicato il 14 dicembre 2016 su YouTube ed \u00e8 uscito ufficialmente il 3 febbraio 2017, lo stesso giorno in cui \u00e8 stato pubblicato in edizione limitata l'EP \"Time for Bedlam EP\" contenente 4 tracce del singolo."}
{"id": "6683173", "revid": "34392", "url": "https://it.wikipedia.org/wiki?curid=6683173", "title": "Stazione di Cassano allo Ionio", "text": ""}
{"id": "6683175", "revid": "729019", "url": "https://it.wikipedia.org/wiki?curid=6683175", "title": "Can't Find My Way Home", "text": "Can't Find My Way Home \u00e8 un singolo del gruppo musicale britannico Blind Faith, pubblicato nell'agosto 1969 come estratto dal primo album in studio \"Blind Faith\".\nDescrizione.\nIl brano \u00e8 stato scritto da Steve Winwood.\nCover.\nMolti artisti internazionali hanno eseguito varie cover del brano, tra cui gli Spin 1ne 2wo."}
{"id": "6683189", "revid": "767487", "url": "https://it.wikipedia.org/wiki?curid=6683189", "title": "Tra un bacio e una pistola", "text": "Tra un bacio e una pistola \u00e8 un cortometraggio del 1959 diretto da Corrado Farina.\nTrama.\nTorino e dintorni: Un agente segreto si muove tra documenti segreti e bande di spie nemiche.\nProduzione.\nFarina nella sua autobiografia racconta che il soggetto e la sceneggiatura sono stati scritti da Peyron e Balbiano mentre studiavano per la facolt\u00e0 di legge.\nLa produttrice fu Eleonora Olivetti, alla quale fu chiesto di interpretare la \"femme fatale\", ma invece fu scelta sua sorella Magda, \u00e8 possibile trovare uno scatto leggermente hot sul sito ufficiale del regista.\nFarina si assunse \" l'onore e l'onere della regia\", e si offr\u00ec anche di recitare.\nAlla fine si offr\u00ec di montare con la moviola in casa Olivetti.I suoni degli spari vennero fuori sincro a causa del nastro \"Gelosino\"."}
{"id": "6683191", "revid": "767487", "url": "https://it.wikipedia.org/wiki?curid=6683191", "title": "Mamelodi", "text": "Mamelodi \u00e8 una township della municipalit\u00e0 metropolitana di Tshwane, in Sudafrica, situata a 20 km ad est di Pretoria.\nEtimologia.\n\"Mamelodi\" era il nome dato al presidente Paul Kruger dagli africani a causa della sua capacit\u00e0 di fischiare e imitare gli uccelli, che significa anche \"Madre delle Melodie\"."}
{"id": "6683192", "revid": "628767", "url": "https://it.wikipedia.org/wiki?curid=6683192", "title": "Mangrovie della costa pacifica del Chiapas", "text": "Le mangrovie della costa pacifica del Chiapas o mangrovie di Tehuantepec-El Manchon sono una ecoregione terrestre dell'ecozona neotropicale (codice ecoregione: NT1435), che si sviluppa nelle aree estuarine della parte meridionale della costa pacifica del Messico.\nTerritorio.\nLe mangrovie di questa ecoregione sono distribuite lungo la costa occidentale del Chiapas, nella pianura costiera Pacifica che decorre parallela alla Sierra Madre de Chiapas. \nIl clima \u00e8 tropicale, con abbondanti precipitazioni estive. Il suolo \u00e8 composto da sedimenti argillosi e sabbiosi, con abbondanti rocce metamorfiche.\nFlora.\nLe mangrovie di questa ecoregione sono tra le pi\u00f9 rigogliose del Messico, con alberi che raggiungono altezze di 25\u00a0m. Tra le specie arboree che dominano queste formazioni ci sono la mangrovia rossa (\"Rhizophora mangle\"), la mangrovia gialla (\"Rhizophora \u00d7 harrisonii\"), la mangrovia bianca (\"Laguncularia racemosa\") e la mangrovia nera (\"Conocarpus erectus\"), cui si associano specie ripariali come \"Pachira aquatica\" e specie fruttifere come \"Ficus\" spp., \"Cynometra retusa\", \"Enterolobium cyclocarpum\" e \"Manilkara zapota\".\nFauna.\nL'ecoregione si caratterizza per la ricchezza della sua avifauna, con grandi popolazioni di uccelli stanziali, svernanti o di passo, che si nutrono della abbondanza di pesci e crostacei che popolano le mangrovie. Tra le specie svernanti nella regione vi sono il pellicano bianco americano (\"Pelecanus erythrorhynchos\"), l'aninga comune (\"Anhinga anhinga\"), la garzetta nivea (\"Egretta thula\"), la cicogna americana (\"Mycteria americana\"), l'anatra marzaiola americana (\"Anas discors\"), il mestolone comune (\"Anas clypeata\"), la folaga americana (\"Fulica americana\"), il falco pellegrino (\"Falco peregrinus\") e il nibbio piombato (\"Ictinia plumbea\"). Tra le specie stanziali vi sono specie rare come la poiana dal collare (\"Busarellus nigricollis\"), il rallo della Cajenna (\"Aramides cajaneus\"), lo svasso minore (\"Tachybaptus dominicus\") e la nitticora (\"Nycticorax nycticorax\"). Tra gli endemismi meritano una menzione il ciacialaca panciabianca (\"Ortalis leucogastra\"), il conuro del Pacifico (\"Psittacara strenuus\") e lo scricciolo gigante (\"Campylorhynchus chiapensis\").\nNella regione sono presenti tre diverse specie di coccodrillo: il coccodrillo americano (\"Crocodylus acutus\"), il coccodrillo messicano (\"Crocodylus moreletii\") e il caimano dagli occhiali (\"Caiman crocodilus\"), quest'ultimo presente con una sottospecie (\"Caiman crocodylus chiapasius\") endemica del Chiapas. Altri rettili presenti sono la tartaruga muschiata gigante (\"Staurotypus salvinii\") e la tartaruga del fango scorpione (\"Kinosternon scorpioides\").\nMolti mammiferi frequentano le mangrovie di questa regione alla ricerca di cibo o di rifugio; tra essi l'atele di Geoffroy (\"Ateles geoffroyi\"), il tayra (\"Eira barbara\"), il grigione maggiore (\"Galictis vittata\"), l'ocelot (\"Leopardus pardalis\"), la lontra neotropicale (\"Lontra longicaudis\"), il giaguaro (\"Panthera onca\"), il puma (\"Puma concolor\") e il tapiro di Baird (\"Tapirus bairdii\").\nConservazione.\nNonostante in passato siano state soggette al taglio indiscriminato degli alberi come fonte di legname e nonostante l'inquinamento delle acque abbia minacciato la sopravvivenza di molte specie che vivono in questo habitat, le mangrovie di questa regione sono tra le pi\u00f9 rigogliose del Messico e lo stato di conservazione \u00e8 considerato stabile.\nParte del territorio dell'ecoregione ricade all'interno della Riserva della biosfera La Encrucijada."}
{"id": "6683195", "revid": "484362", "url": "https://it.wikipedia.org/wiki?curid=6683195", "title": "Bulgari di Bessarabia", "text": ""}
{"id": "6683197", "revid": "433605", "url": "https://it.wikipedia.org/wiki?curid=6683197", "title": "Unione Sportiva Bagnolese 1930-1931", "text": "Questa pagina raccoglie i dati riguardanti l'Unione Sportiva Bagnolese nelle competizioni ufficiali della stagione 1930-1931."}
{"id": "6683199", "revid": "446353", "url": "https://it.wikipedia.org/wiki?curid=6683199", "title": "\u00c9mile Bertin", "text": ""}
{"id": "6683201", "revid": "2130303", "url": "https://it.wikipedia.org/wiki?curid=6683201", "title": "Chiesa dell'Immacolata Concezione ai Cartari", "text": "La chiesa dell'Immacolata Concezione e il convento dei Mercedari riformati scalzi sotto il titolo dell'\u00abImmacolata Concezione\u00bb ai \"Cartari\" costituivano un aggregato religioso e monumentale ubicato nel rione Lattarini, mandamento della Kalsa, della citt\u00e0 di Palermo.\nStoria.\nEpoca spagnola.\nIl terzo convento dei padri dell'Ordine dei mercedari riformati scalzi sotto titolo dell'\u00abImmacolata Concezione\u00bb, fu fondato nel 1634 da frate Francesco di San Gerlando, commendatore del convento di San Pietro Nolasco di Cefal\u00f9, con la prerogativa di fungere da ospizio - infermeria per i padri del convento della chiesa di Santa Maria al Molo Nuovo. La via dei Cartari nel rione dei Lattarini era una strada prevalentemente occupata dalle case e dalle officine dei fabbricanti delle carte da gioco.\nPer la realizzazione della nuova istituzione fu acquistato palazzo del barone di Gratteri della famiglia Ventimiglia. Inizialmente i religiosi furono costretti ad abitare privatamente le strutture per il parere contrastante dei discendenti della casata e degli intransigenti religiosi dei vicini conventi di San Francesco d'Assisi e di Santa Maria della Misericordia.\nIl 9 settembre 1634, con il consenso del cardinale Giannettino Doria, arcivescovo di Palermo, e del Presidente del Regno Luigi Guglielmo I Moncada, duca di Montalto e principe di Patern\u00f2, che per tale nuova fondazione diede un contributo personale di 800 onze, si trasferirono nella capiente casa ubicata nella strada dei Cartari.\nLa benedizione del tempio e delle prime strutture avvenne il 28 aprile 1635. Per la riedificazione e riadattamento dei numerosi corpi di fabbrica fu determinante la cospicua donazione fatta all'istituzione dalla benefattrice Marfisa Messana e Barresi, vedova di Diego Messana avvenuta nel 1673. Il 31 marzo 1691 per riconoscimento e protezione di Carlo II di Spagna la chiesa e il convento furono insigniti del titolo di \"Reale\".\nIl rifacimento delle strutture fu lungo e laborioso, la costruzione della nuova chiesa si distinse in tre fasi: inizio cappellone nel 1680, nel biennio 1718 - 1720 sotto la direzione dell'architetto Agatino Daidone, nel periodo 1723 - 1752 con l'architetto Carlo Infantolino, per riparare i danni arrecati dal terremoto di Terrasini del 1\u00ba settembre 1726 intervenne l'architetto Filippo Giudice, col terremoto di Trapani del 23 luglio 1751 i lavori procedevano e furono completati dall'architetto Francesco Ferrigno.\nIl convento era delimitato a nord dalla via Cartari, dove si trovava il suo ingresso, ad est dalla via dei Cintorinai (oggi Paternostro), da sud e da ovest dal giardino del Principe di Cattolica. Il 25 aprile del 1734, giorno di Pasqua, anche se ancora incompleto fu inaugurato il nuovo tempio, la solenne cerimonia di consacrazione fu celebrata il 29 aprile dell'anno 1805.\nNel 1781 uno dei sodalizi superstiti fu trasferito nella chiesa di San Giovannello dei Minoriti (zona via Roma), nel 1923 nella chiesa di Santa Maria del Lume e successivamente nella chiesa di Sant'Anna la Misericordia. Nel 1949 il cardinale Ernesto Ruffini concesse l'attuale chiesa ed Oratorio di Ges\u00f9 e Maria in piazza Sant'Anna ai Lattarini.\nEpoca unitaria e contemporanea.\nDopo le vicende dell'Unit\u00e0 d'Italia e successiva emanazione delle leggi eversive che prevedevano l'incameramento di numerosi beni da parte dell'erario, le strutture del convento ospitarono le sedi della Camera di Commercio condivise con la Cassa Centrale di Risparmio Vittorio Emanuele. Nel 1895, la chiesa fu demolita per la costruzione di piazza Borsa. Al suo posto l'architetto Ernesto Basile, inglobando parte della piazza antistante, edific\u00f2 le strutture di rappresentanza dell'istituto di credito (1912).\nNella porzione d'edificio appartenente alla Camera di Commercio fu ospitata la Regia Scuola media di Commercio, istituita nel 1901 ed elevata nel 1933 a Regio Istituto Tecnico Commerciale Luigi di Savoia, Duca degli Abruzzi. L'istituto scolastico occup\u00f2 la sede fino al 1956.\nNel tempo la Cassa di Risparmio di piazza Borsa fu accorpata al Banco di Sicilia, e ai nostri giorni al Banco di Roma, le strutture abbandonate per lungo periodo, hanno riaperto con una nuova destinazione d'uso: albergo sotto il nome di \"Grand Hotel Piazza Borsa\" nel gennaio 2010.\nArchitettura.\nL'edificio presentava un prospetto in pietra d'intaglio con tre porte sormontate dalle insegne reali. Impianto a croce latina con nave centrale, undici cappelle minori e un cappellone, ornamenti e decorazioni in stucco. La cupola effimera affrescata dal pittore Carlo Sarzana fu completata il 14 aprile 1734.\nLato vangelo o navata sinistra:\nLato epistola o navata destra:\nAltare maggiore con quadro raffigurante la \"Santissima Trinit\u00e0\", opera di Gaspare Serenari realizzata e consegnata nel 1738.\nSepoltura in un sontuoso monumento funerario collocato nell'antisacrestia di Marfisa Messana 1673.\nConvento.\nConvento dei Mercedari riformati scalzi sotto il titolo dell'\u00ab\"Immacolata Concezione\"\u00bb ai Cartari nella contrada dei Lattarini. Al 1635 risale l'edificazione e conversione dei primi fabbricati e nel 1755 partono i lavori per la riedificazione del nuovo convento. L'edificio presenta il prospetto in pietre d'intaglio ornato in stucco che ha mantenuto pressoch\u00e9 intatto il portico e la porta dell'antico convento, sormontata dall'effige simbolo delle missione dei religiosi della Mercede, raffigurante un pellicano che imbocca il suo piccolo.\nRisalgono allo stesso periodo lo splendido chiostro, il cortile con 20 colonne ripartito su tre ordini, lo scalone monumentale dai riflessi del raro marmo rosso di Castellammare, la scala dell'antirefettorio in pietra di Billiemi e il fonte in pietra di Castellammare.\nDopo l'emanazione delle leggi eversive il patrimonio librario conflu\u00ec nelle strutture della Biblioteca comunale di Casa Professa.\n\u00c8 documentata la Statua raffigurante \"San Pietro Nolasco\", opera di Girolamo Bagnasco.\nLe strutture attualmente ospitano il \"Grand Hotel Piazza Borsa\".\nNel chiostro conventuale afferivano: \nChiesa di Nostra Signora di Visita Poveri.\nLa chiesa di Nostra Signora di Visita Poveri fu fondata nel 1594 e perfezionata nel 1598.\nNel 1932, per la costruzione del lato sinistro dell'ingresso monumentale della via Roma da piazza Giulio Cesare, fu demolita.\nCongregazione.\nCongregazione di Nostra Signora di Visita Poveri: sodalizio con fini caritatevoli e assistenziali fondato nel 1591, perfezionato nel 1592 e 1593.\nVoci correlate.\nChiese dell'Ordine mercedario"}
{"id": "6683214", "revid": "287204", "url": "https://it.wikipedia.org/wiki?curid=6683214", "title": "Suspense (disambigua)", "text": ""}
{"id": "6683215", "revid": "124123", "url": "https://it.wikipedia.org/wiki?curid=6683215", "title": "Zach Banner", "text": "Carriera.\nIndianapolis Colts.\nBanner al college gioc\u00f2 a football con gli USC Trojans dal 2013 al 2016. Fu scelto nel corso del quarto giro (137assoluto) nel Draft NFL 2017 dagli Indianapolis Colts. Il 3 settembre 2017 fu svincolato senza essere mai sceso in campo.\nCleveland Browns.\nIl 4 settembre 2017, Banner firm\u00f2 con i Cleveland Browns. Con essi debutt\u00f2 come professionista subentrando nella gara della settimana 10 contro i Detroit Lions.\nCollegamenti esterni.\n "}
{"id": "6683216", "revid": "287204", "url": "https://it.wikipedia.org/wiki?curid=6683216", "title": "Suspense (serie televisiva)", "text": ""}
{"id": "6683217", "revid": "287204", "url": "https://it.wikipedia.org/wiki?curid=6683217", "title": "Suspense (film)", "text": ""}
{"id": "6683219", "revid": "34392", "url": "https://it.wikipedia.org/wiki?curid=6683219", "title": "Maligno", "text": ""}
{"id": "6683223", "revid": "287204", "url": "https://it.wikipedia.org/wiki?curid=6683223", "title": "Orgasmo (film)", "text": ""}
{"id": "6683225", "revid": "1559888", "url": "https://it.wikipedia.org/wiki?curid=6683225", "title": "Auto Italiana", "text": ""}
{"id": "6683231", "revid": "3732", "url": "https://it.wikipedia.org/wiki?curid=6683231", "title": "Serafino Campi", "text": "Biografia.\nNasce nel 1905 a Faenza, la stessa citt\u00e0 dove compie la sua formazione giovanile che avr\u00e0 come risultato una grande padronanza grafica. Come grafico collabora ripetutamente alla pubblicazione di riviste e studi locali; negli anni giovanili esegue tavole e disegni di maioliche per la rivista \u00abFaenza\u00bb, per gli studi di Gaetano Ballardini (note di critica ceramica) e di G. Liverani (note su ceramiche in un quadro faentino, 1925). Allievo di Francesco Nonni, nel 1924 realizza sei tavole per rivista \u00abXilografia\u00bb fondata e diretta dal suo maestro. Inoltre dal 1922 al 1926 collabora alla rivista \u00abLa Pi\u00ea\u00bb di Aldo Spallicci. Sempre nel 1926 ottiene il suo primo riconoscimento: vince il concorso della citt\u00e0 di Modigliana per il manifesto da realizzare in occasione delle onoranze del pittore modiglianese Silvestro Lega.\nDal 1927 al 1931 collabora alla rivista \u00abValdilamone\u00bb con xilografie e realizzazioni di copertine, esegue inoltre le copertine di importanti studi quali \"Rime e Prose\", di Napoleone Alberghi e \"La Grotta del Re Tiberio\", \"Giuseppe Sarti Musicista Faentino del\u2019700\", \"Le Ore del Mio Pensiero\" di Piero Zama.\nStudia all'Accademia delle Belle Arti di Bologna dove si diploma nel 1930; nello stesso periodo avverte anche la forte influenza di Giovanni Romagnoli. I suoi dipinti, caratterizzati da una notevole sensibilit\u00e0 cromatica, incontrano i consensi della critica, che gli attribuisce il Premio Moj per il paesaggio. Dal 1932 al 1940 collabora con l\u2019Ente Settimana Faentina, per la realizzazione dei manifesti, inoltre nel 1937 vince il concorso per il manifesto della Settimana Cesenate, nel 1938 quello del manifesto della mostra intersindacale d\u2019Arte di Ravenna e dell\u2019Ente per il Turismo di Forl\u00ec, per la progettazione di un opuscolo pubblicitario sulla regione.\nI suoi diversi interessi lo porteranno anche ad occuparsi di disegni di mobili, i quali, nel 1934 verranno eseguiti per l\u2019ebanisteria Zoli.\nLa sua prima mostra personale, in campo pittorico, fu aperta nel 1930 dalla quale ricevette abbastanza fama da ricevere incarichi ufficiali quali eseguire ritratti di personalit\u00e0 faentine influenti del periodo come il podest\u00e0 Alpi e il Mons. Lanzoni, inoltre nel 1937, consegu\u00ec al primo premio \"ex aequo\" al concorso di pittura \u201cLa Fucina\u201d.\nNel 1944 si trasferisce a Milano dove ottiene la sua massima fama. Continua a dedicarsi con successo alla grafica pubblicitaria, gestisce uno studio proprio, insegna composizione grafica alla Scuola di Pubblicit\u00e0 per artisti e grafici e partecipa a mostre famosissime del settore quali quella della Permanente di Milano del 1956 e della Galleria d\u2019Arte Moderna di Milano del 1957. Dopo il 1960 i suoi interessi si rivolgono nuovamente alla pittura, prediligendo i generi del paesaggio, della natura morta, dei nudi e dei ritratti, continu\u00f2 a rimanere propenso a questo tipo di arte fino alla sua morte che avvenne nel 1992 nella citt\u00e0 di Forl\u00ec.\nGiudizio critico.\nIl merito di Campi, erede della tradizione pittorica e grafica della scuola faentina del primo Novecento, \u00e8 soprattutto quello di avere introdotto un fare pittorico raffinato e una sensibilit\u00e0 per la forma anche nel nuovo genere della grafica pubblicitaria; sempre aggiornato alle tendenze artistiche dell\u2019anteguerra e del dopoguerra si \u00e8 distinto per la sua fine ironia dell\u2019immagine nell\u2019attualit\u00e0 del messaggio pubblicitario, lavorando per conto di ditte famose ed illustrando prodotti di qualit\u00e0 del mercato nazionale ed europeo."}
{"id": "6683233", "revid": "838137", "url": "https://it.wikipedia.org/wiki?curid=6683233", "title": "Mario Giuseppe Mirone", "text": "Biografia.\nIl 3 aprile 1813 \u00e8 stato ordinato presbitero.\nIl 27 aprile 1840 papa Gregorio XVI lo ha nominato vescovo di Valva e Sulmona; ha ricevuto l'ordinazione episcopale il 25 luglio seguente dal cardinale Costantino Patrizi Naro, prefetto della Congregazione dei vescovi e regolari, coconsacranti il futuro cardinale Fabio Maria Asquini, segretario della Congregazione dei vescovi e regolari, e Stefano Scerra, vescovo titolare di Oroppo.\nIl 27 giugno 1853 papa Pio IX lo ha trasferito alla diocesi di Noto.\nNel 1855 ha acquistato parte del palazzo del marchese Trigona di Cannicarao e lo ha fatto adattare a sede del vescovado. Sulla facciata \u00e8 stato scolpito il suo stemma.\nNel 1859 ha avviato una raccolta di fondi per la ricostruzione della cupola della cattedrale, crollata a seguito del terremoto dell\u201911 gennaio 1848; lui stesso ha riaperto la chiesa al culto il 2 giugno 1861.\n\u00c8 morto il 17 febbraio 1864; \u00e8 stato sepolto nella cattedrale di Noto.\nGenealogia episcopale.\nLa genealogia episcopale \u00e8:"}
{"id": "6683260", "revid": "1305772", "url": "https://it.wikipedia.org/wiki?curid=6683260", "title": "Projekt Prometheus", "text": "Projekt Prometheus \u00e8 un videogioco di avventura testuale pubblicato nel 1991 per i computer Amiga, Atari ST, Commodore 64 e MS-DOS dalla Bomico GmbH, solo in . L'avventura \u00e8 ambientata in una nave spaziale ed \u00e8 dotata di illustrazioni non interattive. I giudizi della stampa tedesca furono molto variabili, dal pessimo al buono.\nTrama.\n\u00c8 il 2012 e in seguito a un disastro nucleare \u00e8 stata lanciata una spedizione spaziale sulla nave Prometheus, per portare sulla Terra un raro isotopo di platino, necessario per contrastare le radiazioni. Tuttavia l'equipaggio della Prometheus si ammala di una malattia misteriosa che lascia un solo sopravvissuto, un giornalista di bordo che non ha conoscenze tecniche approfondite sull'astronave. Spetta a lui portare a termine la missione da solo, completando il carico e riportando a terra la Prometheus.\nL'avventura ha inizio nella sala di comando centrale, dove una delle prime cose da fare \u00e8 trovare il modo di decontaminare la consolle del capitano. La Prometheus ha forma circolare, con un anello esterno collegato a una sfera centrale, dove si trova la sala di comando. Tra i vari ambienti ci sono laboratori scientifici e servizi per l'equipaggio come cucina e bagni, nonch\u00e9 una serra la cui mancata produzione di ossigeno sar\u00e0 uno dei problemi da risolvere.\nModalit\u00e0 di gioco.\n\"Projekt Prometheus\" \u00e8 un'avventura testuale che si svolge in circa 60 stanze della Prometheus. Secondo la rivista \"Aktueller Software Markt\" lo stile \u00e8 simile a quello delle note avventure della Infocom. I testi descrittivi e i comandi da tastiera sono interamente in tedesco, comprese le abbreviazioni per il movimento nelle direzioni dei punti cardinali. Alcuni comandi sono associati direttamente ai tasti funzione. La maggior parte dello schermo mostra i testi, mentre in basso una barra grafica mostra alcune informazioni, principalmente la bussola delle direzioni possibili e la minimappa con la posizione del personaggio nell'astronave. Su richiesta, il testo pu\u00f2 essere rimpiazzato dall'illustrazione statica del luogo attuale, ma non per tutte le stanze; in quelle dotate di grafica appare la segnalazione \"grafik\"."}
{"id": "6683266", "revid": "380453", "url": "https://it.wikipedia.org/wiki?curid=6683266", "title": "Volejbol'nyj klub Ufimo\u010dka", "text": ""}
{"id": "6683268", "revid": "93229720", "url": "https://it.wikipedia.org/wiki?curid=6683268", "title": "Preci Leonine", "text": ""}
{"id": "6683270", "revid": "767487", "url": "https://it.wikipedia.org/wiki?curid=6683270", "title": "Alexander Muirhead", "text": "Biografia.\nMuirhead ha studiato per la sua laurea presso lo \"University College of London\" e poi lavor\u00f2 presso il \"St Bartholomew's Hospital\" nel 1869-1872 dove registr\u00f2 il primo elettrocardiogramma su un essere umano. \u00c8 stato consulente scientifico della compagnia di suo padre, \"Latimer Clark, Muirhead &amp; Co.\", progettando strumenti di precisione, e con \"HA Taylor\" ha brevettato il metodo Duplex per i segnali telegrafici da utilizzare nei cavi sottomarini.\nIn seguito collabor\u00f2 con Sir Oliver Lodge allo sviluppo della telegrafia senza fili, vendendo i loro importanti brevetti a Marconi nel 1912. Divent\u00f2 membro della Istituzione degli ingegneri elettrici nel 1877, fu eletto \"Fellow of the Royal Society\" nel 1904. Mor\u00ec a \"Shortlands, Kent\", il 13 dicembre 1920 e fu sepolto a \"West Norwood Cemetery\"."}
{"id": "6683271", "revid": "122954715", "url": "https://it.wikipedia.org/wiki?curid=6683271", "title": "'Ndrina Gallelli", "text": "La 'ndrina Gallelli \u00e8 una cosca malavitosa o 'ndrina della 'ndrangheta calabrese, originaria di Badolato (Catanzaro).\nOrganizzazione.\nMembri"}
{"id": "6683277", "revid": "729019", "url": "https://it.wikipedia.org/wiki?curid=6683277", "title": "Micha\u00ebl Gillon", "text": "Biografia.\nMicha\u00ebl Gillon ha iniziato i suoi studi universitari a ventiquattro anni, dopo sette anni di servizio nell'Armata belga. S'iscrisse all\u2019universit\u00e0 di Liegi e, in cinque anni, consegu\u00ec una licenza in biochimica e un primo ciclo in fisica.\nAttratto dalla ricerca, divent\u00f2 nel 2003 dottorando in astrofisica, non senza aver esitato verso la genetica e la biochimica. Nel marzo del 2006 sostenne una tesi di dottorato sul miglioramento della fotometria dei transiti degli esopianeti nell'ambito del progetto COROT. Abbandon\u00f2 quindi l\u2019universit\u00e0 di Liegi per un soggiorno post-dottorato di quasi tre anni presso l\u2019osservatorio dell\u2019universit\u00e0 di Ginevra. Durante questo soggiorno, partecip\u00f2 alla scoperta di un pianeta gioviano caldo: WASP-18 b.\nTornato all\u2019universit\u00e0 di Liegi nel gennaio del 2009, prosegu\u00ec i suoi lavori sull'individuazione di pianeti extrasolari e sulla loro caratterizzazione fisico-chimica. Nell'ambito del progetto TRAPPIST, \u00e8 responsabile scientifico e ricercatore principale per gli esopianeti. Questo progetto produce numerose pubblicazioni individuando diversi esopianeti in transito tra la fine del 2010 e la met\u00e0 del 2012. Ha guidato una ricerca internazionale che ha osservato per la prima volta l\u2019emissione termica di una Super Terra: 55 Cancri e.\nNel 2013, \u00e8 stato nominato membro del gruppo scientifico responsabile del telescopio CHEOPS. Rappresenta il Belgio con la collega Val\u00e9rie Van Grootel.\nIl 22 febbraio 2017, la NASA ha annunciato ufficialmente la scoperta di sette esopianeti da parte di un gruppo internazionale di astronomi, guidato da Micha\u00ebl Gillon. Questi esopianeti, chiamati TRAPPIST-1 b, c, d, e, f, g, h, sono stati individuati tramite il telescopio spaziale Spitzer e dal telescopio TRAPPIST dell'Osservatorio Europeo Australe. Questi sette esopianeti, situati a 39 anni luce dal Sole, gravitano attorno alla stella nana TRAPPIST-1. Tre di questi esopianeti erano gi\u00e0 stati scoperti nel 2015 dal gruppo internazionale tramite il telescopio TRAPPIST, ma la collaborazione con la NASA ha permesso di estendere queste scoperte.\nGillon \u00e8 anche a capo del progetto SPECULOOS, un gruppo di quattro telescopi robotizzati del diametro di un metro presso l'osservatorio europeo australe. Il progetto \u00e8 finalizzato alla ricerca esoplanetaria.\nRiconoscimenti.\nNel 2017 figura nella lista delle 100 persone pi\u00f9 influenti secondo il giornale \"Time\".\nL'11 settembre 2017 ha ricevuto il premio Balzan, con una dotazione di 750\u00a0000 franchi svizzeri per la sua ricerca sugli esopianeti."}
{"id": "6683278", "revid": "767487", "url": "https://it.wikipedia.org/wiki?curid=6683278", "title": "Shamuel Avishar", "text": "Carriera.\nCon ha partecipato a tre edizioni dei Campionati europei (1967, 1973, 1975)."}
{"id": "6683287", "revid": "599013", "url": "https://it.wikipedia.org/wiki?curid=6683287", "title": "Avigdor Moskowitz", "text": "Carriera.\nCon ha partecipato a quattro edizioni dei Campionati europei (1975, 1977, 1979, 1981)."}
{"id": "6683289", "revid": "1543377", "url": "https://it.wikipedia.org/wiki?curid=6683289", "title": "Annales Mettenses priores", "text": "Gli Annales Mettenses priores, o Annali di Metz, sono un'opera anonima scritta in latino e risalente all'inizio del IX secolo che descrive eventi del regno Franco e del successivo Impero carolingio nel periodo 678 - 830.\nLa pubblicazione.\nGli annali furono pubblicati per la prima volta in latino nel 1626 da Andr\u00e9 Duchesne con il nome \"Annales Francorum Mettenses\". Dato che questi annali contenevano grandi lodi all'operato di Arnolfo di Metz, e poich\u00e9 il loro unico manoscritto sopravvissuto al tempo proveniva dal monastero di Sant'Arnolfo a Metz, Duchesne pens\u00f2 che fossero stati scritti l\u00ec.\nStudi pi\u00f9 recenti hanno portato tuttavia ad ipotizzare che gli annali potrebbero essere stati scritti altrove, anche se fra gli studiosi non c'\u00e8 accordo su questo. Le altre due ipotesi pi\u00f9 accreditate sono che il documento sia stato scritto nell'Abbazia di Saint-Denis o nel monastero femminile di Chelles. Entrambe queste sedi erano al tempo in uno stretto rapporto di affiliazione con la corte carolingia e questo \u00e8 in linea con il fatto che gli annali descrivono gli eventi in un modo che rende evidente che siano stati prodotti da qualcuno che faceva parte della corte carolingia, o era molto vicino ad essa. A favore di Chelles c'\u00e8 anche qualche elemento in pi\u00f9: il fatto che Chelles venga nominata due volte nel testo, il fatto che Gisella, la sorella di Carlo Magno, divent\u00f2 badessa di Chelles nell'806, quando gran parte del testo era stato prodotto. Ulteriore elemento, anche se non decisivo, \u00e8 dato dallo stile in cui \u00e8 scritto il documento ed il fatto che alcune donne che ebbero un ruolo importante nella storia della dinastia carolingia quali Begga di Andenne, Ansflida (moglie di Warattone di Neustria), Gertrude di Nivelles, e Plectrude, sono descritte lungamente e poste in grande e positivo risalto. Questo porta a supporre che gli annali sino stati scritti da una mano femminile sotto la supervisione di Gisella o direttamente da lei stessa.\nGli annali.\nGli annali sono composti da tre sezioni: la prima copre gli anni dal 678 al 805 ed \u00e8 opera di un singolo autore, scritta nell'806 o dintorni; la seconda sezione copre gli anni dall'806 all'829 ed \u00e8 una copia fedele degli \"Annales Regni Francorum\" ed \u00e8 stata aggiunta in un secondo tempo, probabilmente intorno all'830 o subito dopo, quando la terza parte, che descrive dettagliatamente gli eventi dell'anno 830, fu composta.\nDa notare che la versione degli annali pubblicata da Duchesne nel 1626 non era completa, e cos\u00ec rimase fino al XIX secolo. Una edizione pi\u00f9 moderna di quegli stessi annali venne prodotta nel 1826 da George Pertz. Successivamente, nel 1895, Karl Hampe scopr\u00ec una versione non frammentata degli annali, nella biblioteca della cattedrale di Durham, in un manoscritto risalente all'inizio del XII secolo. Sulla base di questo manoscritto \u00e8 stata prodotta l'edizione pi\u00f9 recente degli annali, che venne pubblicata nel 1905 da Bernhard von Simson per la \"Monumenta Germani\u00e6 Historica\" e chiamata appunto \"Annales Mettenses priores\". La versione precedente degli annali (quella prodotta sulla base del manoscritto ritrovato nel monastero di Metz da Duchesne), viene invece chiamata \"Annales Mettenses posteriores\"."}
{"id": "6683290", "revid": "697352", "url": "https://it.wikipedia.org/wiki?curid=6683290", "title": "RTL Best", "text": ""}
{"id": "6683291", "revid": "697352", "url": "https://it.wikipedia.org/wiki?curid=6683291", "title": "RTL Groove", "text": ""}
{"id": "6683293", "revid": "1458600", "url": "https://it.wikipedia.org/wiki?curid=6683293", "title": "'Ndrina Avignone", "text": "Gli Avignone sono una 'ndrina della 'ndrangheta, originaria di Taurianova (Reggio Calabria). \nOperano a Taurianova, negli anni '90 hanno operato nel traffico di droga a Genova e dove sono alleati dei Mamone. In Calabria sono alleati dei Piromalli, dei Zappia e dei Gullace-Raso-Albanese.\nSecondo la DIA sono \"al vertice dell\u2019omonima organizzazione criminale attiva nel comprensorio Taurianova e Cittanova; si tratta di una delle cosche di maggior tradizione e spessore criminale di tutta la 'Ndrangheta\"."}
{"id": "6683296", "revid": "697352", "url": "https://it.wikipedia.org/wiki?curid=6683296", "title": "RTL 102.5 Best", "text": ""}
{"id": "6683297", "revid": "697352", "url": "https://it.wikipedia.org/wiki?curid=6683297", "title": "RTL 102.5 Groove", "text": ""}
{"id": "6683299", "revid": "124123", "url": "https://it.wikipedia.org/wiki?curid=6683299", "title": "Tar\u014d Takemi", "text": "Biografia.\nDopo aver completato i suoi studi nel 1930 presso la scuola di medicina dell'Universit\u00e0 Keio, Takemi si rec\u00f2 al Riken per studiare le possibilit\u00e0 di applicazione della fisica nucleare alla medicina sotto Yoshio Nishina, che fu un famoso fisico giapponese. Costru\u00ec il primo elettrocardiografo portatile nel 1937, e fu anche conosciuto per la scoperta del vettorcardiogramma nel 1939. Fu anche ricercatore medico, brevett\u00f2 diversi esami di laboratorio, e fu un membro del gruppo di studio che valut\u00f2 gli effetti del bombardamento atomico di Hiroshima nel 1945.\nLavor\u00f2 come medico a Ginza nel 1939 e lavor\u00f2 presso l'Universit\u00e0 Keio, l'Universit\u00e0 Kitasato e l'Universit\u00e0 di T\u014dkai. Nel 1982 \u00e8 stato nominato \"visiting professor\" presso la Harvard School of Public Health, ma non fu in grado di concludere il mandato per la malattia che lo colp\u00ec. Mor\u00ec a Tokyo nel dicembre 1983."}
{"id": "6683313", "revid": "254059", "url": "https://it.wikipedia.org/wiki?curid=6683313", "title": "Ildegarda dei Supponidi", "text": "Biografia.\nPoche notizie certe si hanno su Ildegarda, definita da Donizone di Canossa \"docta\", \"prudens\" e \"proba\", della potente stirpe dei Supponidi, i cui feudi si estendevano in tutta la valle del Po. Spos\u00f2 in data imprecisata Adalberto Atto di Canossa, primo conte di Mantova. Alla sua morte, Ildegarda venne sepolta assieme al marito nella chiesa Sant'Apollonio a Canossa.\nDiscendenza.\nIldegarda e Adalberto ebbero quattro figli:"}
{"id": "6683316", "revid": "585241", "url": "https://it.wikipedia.org/wiki?curid=6683316", "title": "Melissa (genere)", "text": ""}
{"id": "6683319", "revid": "287204", "url": "https://it.wikipedia.org/wiki?curid=6683319", "title": "Umihara Kawase", "text": " \u00e8 una serie di videogiochi a piattaforme creata nel 1994 da TTN. La protagonista della serie \u00e8 Kawase Umihara, una giovane ragazza il cui nome deriva da un modo di dire giapponese.\nIl primo titolo omonimo \u00e8 stato pubblicato solamente in Giappone per Super Famicom. Un sequel del gioco, dal titolo \u00e8 stato prodotto nel 1997 per PlayStation, in seguito convertito per PlayStation Portable e per Nintendo DS.\nNel 2013 Agatsuma sviluppa il terzo gioco della serie per Nintendo 3DS, pubblicato l'anno seguente in America settentrionale da Natsume come . Il titolo \u00e8 stato in seguito distribuito per PlayStation Vita e tramite Steam.\nNel 2019 viene pubblicato \"Umihara Kawase Fresh!\" per Nintendo Switch, successivamente pubblicato per PlayStation 4 e Microsoft Windows. Nel maggio 2020 viene commercializzato \"Umihara Kawase BaZooKa!\" per Switch, PlayStation 4 e PC."}
{"id": "6683322", "revid": "599013", "url": "https://it.wikipedia.org/wiki?curid=6683322", "title": "John Willis", "text": "Carriera.\nCon ha partecipato a tre edizioni dei Campionati europei (1981, 1983, 1985)."}
{"id": "6683325", "revid": "160244", "url": "https://it.wikipedia.org/wiki?curid=6683325", "title": "Radio Swiss Jazz", "text": "Radio Swiss Jazz \u00e8 una radio svizzera gestita dalla SRG SSR.\nStoria.\nL'emittente nasce il 1\u00ba settembre 1998 come Swiss Culture &amp; Jazz, a Berna, prendendo poi la denominazione attuale nel 2001.\nNel 2014, tutte le radio della SSR subiscono un completo restyling e con esse anche Radio Swiss Jazz smette di trasmettere in analogico.\nNegli anni successivi Radio Swiss Jazz abbandona lo standard DVB-S per passare al DVB-S2. Radio Swiss Jazz \u00e8 ascoltabile attraverso l'app RSI.ch."}
{"id": "6683326", "revid": "93230924", "url": "https://it.wikipedia.org/wiki?curid=6683326", "title": "Radio Swiss Pop", "text": ""}
{"id": "6683331", "revid": "466539", "url": "https://it.wikipedia.org/wiki?curid=6683331", "title": "Sinfonia n. 3 (Rachmaninov)", "text": "La Sinfonia n. 3 in la minore, Op. 44 fu composta da Sergej Vasil'evi\u010d Rachmaninov tra il 1935 ed il 1936. La prima esecuzione dell'opera ebbe luogo il 6 novembre del 1936 con Leopold Stokowski alla direzione dell'orchestra di Filadelfia; le reazioni di pubblico e critica furono discordanti. Tuttavia Rachmaninov era convinto del suo valore, e nel 1939 ne diresse la prima registrazione, sempre con l'orchestra di Filadelfia.\nStoria della composizione.\nDopo aver ultimato la seconda sinfonia nel 1907, per molto tempo Rachmaninov si dedic\u00f2 ad altri tipi di composizione. Nel frattempo la sua esistenza cambi\u00f2 completamente, allorch\u00e9 nel 1917 lasci\u00f2 l\u2019amata Russia, sconvolta dalla rivoluzione d'ottobre, per trasferirsi dapprima in Scandinavia e successivamente negli Stati Uniti d\u2019America, dove intraprese una carriera di virtuoso itinerante, bench\u00e9 egli si considerasse principalmente un compositore di musica sinfonica. Rachmaninov compose la sua terza sinfonia dopo aver scritto la \"Rapsodia su un tema di Paganini\" e le \"Variazioni su un tema di Corelli\". Nel tardo aprile del 1935 egli giunse a Villa Senar, la sua nuova residenza appena costruita sul lago dei Quattro Cantoni, con l'idea di scrivere una sinfonia. Soddisfatto della sua nuova dimora, si dedic\u00f2 di buon spirito alla sua nuova creazione. Nel corso dell'estate il lavoro fu rallentato da una cura di tre settimane a Baden-Baden in luglio e, alla fine delle vacanze estive, l'opera era scritta per circa due terzi. La sinfonia pertanto pot\u00e9 essere completata solo l'estate successiva.\nUn tratto caratteristico della musica di Rachmaninov \u00e8 stato quello di presentare seri problemi alla critica. Sia in vita che in morte, diverse sue composizioni sono state giudicate dai critici (salvo poche eccezioni) in termini piuttosto severi; ancora oggi vi \u00e8 chi osserva come Rachmaninov, pur avendo iniziato sulla scia di \u010cajkovskij, non raggiunga neanche nelle sue opere pi\u00f9 felici la poesia e la sofferta interiorit\u00e0 del maestro di Votkinsk. Inoltre, gli si rimprovera di indulgere nelle sue musiche sinfoniche a certi compiacimenti post-romantici che appaiono troppo datati e perci\u00f2 privi di significato. Anche la terza sinfonia dopo la prima esecuzione dovette subire le severe rampogne della critica; dopo averla ascoltata, Richard Capell scrisse sul Daily Telegraph: \u00ab\u00c8 un palazzo senza sovrani. Rachmaninov offre ancora magnifici ricevimenti (\u2026), ma nessuno splendido ospite compare\u00bb.\nUno degli intenti della sinfonia era quello di esaltare le qualit\u00e0 virtuosistiche dell\u2019orchestra di Filadelfia, che la esegu\u00ec per la prima volta sotto la direzione di Leopold Stokowski il 6 novembre 1936. La prima impressione suscitata presso il pubblico fu di perplessit\u00e0, dovuta al linguaggio musicale scarno ed essenziale, alla scelta di fondere i due movimenti centrali tradizionali in uno solo, al ricorso ad armonie ardite ed all\u2019impiego differenziato degli strumenti a percussione; il compositore e pianista russo Nikolaj Metner non nascose il proprio disappunto verso la partitura, dichiarando che il suo amico Rachmaninov era caduto vittima del modernismo. Forse anche a causa di questa non entusiastica accoglienza ricevuta, il compositore decise di effettuare una revisione della terza sinfonia nel 1938, che fu da lui diretta e registrata su disco l\u2019anno successivo.\nStruttura della composizione.\nCome le due precedenti, la terza sinfonia \u00e8 interamente costruita sui motivi presentati all\u2019inizio, ma qui l\u2019elemento ritmico assume un\u2019importanza maggiore, che sembra anticipare la scrittura delle \"Danze sinfoniche\". Si avverte il richiamo del canto ortodosso russo, per il quale Rachmaninov mostrava una spiccata predilezione; nel secondo movimento, contenente una delle pi\u00f9 belle cantilene uscite dalla penna del compositore, l\u2019abituale e grottesco scherzo dell'episodio centrale in tempo \"Adagio ma non troppo\" \u00e8 arricchito da elementi di musica jazz. Per quanto concerne la potenza e la complessit\u00e0 dei gruppi sonori, l'opera di Rachmaninov supera di molto la sinfonia n. 4 di Dmitrij \u0160ostakovi\u010d, composta nel medesimo periodo.\nLento - Allegro moderato.\nIl primo movimento inizia con l\u2019esposizione di un motto di impronta russo-arcaica. Il tema principale \u00e8 costituito da una melodia di carattere malinconico, da cui traspare un sentimento di nostalgia da parte dell'autore per la patria lontana; peraltro, tale sentimento nostalgico pervade l\u2019intera composizione in maniera ancora molto pronunciata, tanto da poterla considerare come una delle pi\u00f9 \"russe\" delle sue opere.\nAdagio ma non troppo - Allegro vivace.\nIl secondo movimento si presenta come un usuale \"Adagio\" che, in funzione di cornice, racchiude lo \"Scherzo\" costituente la sezione intermedia. Nel tema dell\u2019\"Adagio\" si pu\u00f2 ravvisare una metamorfosi del motto iniziale (con il corno solista su accordi dell\u2019arpa), mentre lo \"Scherzo\" si caratterizza per il carattere ruvido ed energico.\nAllegro - Allegro vivace - Allegro (Tempo primo) - Allegretto - Allegro vivace.\nIl movimento finale \u00e8 un brano di grande virtuosismo orchestrale dove emerge la notevole padronanza di Rachmaninov nel campo della scrittura sinfonica. Vi si distingue una variet\u00e0 di temi, prevalentemente di carattere episodico, tra i quali emerge la sequenza funebre del \"Dies Irae\". Notevole \u00e8 anche l\u2019impetuoso fugato per la grande tensione costruttiva, che contribuisce a conferire a questo movimento conclusivo un carattere ottimista e solenne a un tempo.\nLa terza sinfonia \u00e8 dunque un\u2019opera della piena maturit\u00e0 del compositore russo, nella quale ben si pu\u00f2 apprezzare ci\u00f2 che lo studioso e musicologo francese Michel Calvocoressi soprattutto gli riconosceva:"}
{"id": "6683338", "revid": "4175", "url": "https://it.wikipedia.org/wiki?curid=6683338", "title": "Basquetebol do Sport Lisboa e Benfica", "text": ""}
{"id": "6683340", "revid": "1543377", "url": "https://it.wikipedia.org/wiki?curid=6683340", "title": "Statua in bronzo di Treboniano Gallo", "text": "La statua bronzea di Treboniano Gallo \u00e8 una statua in bronzo del III secolo esposta nel Metropolitan Museum of Art di New York e proveniente da Roma, identificata generalmente con un ritratto dell'imperatore Treboniano Gallo (251-253).\nSi tratta della sola statua in bronzo del III secolo giunta quasi intatta fino a noi.\nStoria.\nLa statua fu rinvenuta in una vigna presso la basilica di San Giovanni in Laterano, in scavi condotti dal conte Nikolaj Nikiti\u010d Demidov (1773-1828), dal 1819 ambasciatore russo a Firenze, con il permesso di papa Pio VII. Sarebbe stata rinvenuta in frammenti all'interno di un ambiente antico e vicino ad un piedistallo. Nella zona si conosce l'esistenza dei \"Castra Nova equitum singularium\", a cui la statua sarebbe potuta appartenere\nIl bronzo venne restaurato a Firenze ed entr\u00f2 nella cospicua collezione di antichit\u00e0 del conte, situata nella villa San Donato, con la quale pass\u00f2 in eredit\u00e0 al figlio Anatolij Nikolaevi\u010d Demidov (1812-1869).\nNel 1848 la statua fu ceduta all'architetto neoclassico francese August de Montferrand (1786\u20131858), che la port\u00f2 con s\u00e9 a San Pietroburgo, dove lavorava per lo zar Nicola I. Nel 1852 fu pubblicata nel catalogo della collezione Montferrand da Bernhard von K\u00f6hne, che la identific\u00f2 come una statua di Giulio Cesare.\nAlla morte di Montferrand la sua collezione venne venduta dagli eredi e la statua, di nuovo in frammenti, fu acquistata nel 1896 dagli antiquari di Parigi Rollin &amp; Feuardent che la fecero restaurare e la vendettero al Metropolitan Museum of Art nel 1905.\nTra il 2002 e il 2007 la statua \u00e8 stata restaurata nuovamente con criteri moderni ed \u00e8 stata sottoposta a indagini e analisi.\nDescrizione.\nLa statua rappresenta l'imperatore in nudit\u00e0 eroica, ma calzato, e di dimensioni maggiori del vero (circa 2,5 m di altezza).\nProbabilmente portava nella sinistra una corta spada (\"parazonium\") e nella destra una lancia, come si pu\u00f2 dedurre dalla posizione delle dita. Ai piedi porta calzari a stivaletto, aperti sul davanti e decorati con maschera e conchiglia.\nIl corpo \u00e8 idealizzato, mentre il ritratto \u00e8 realistico. Sebbene la testa sia sproporzionata in rapporto al corpo, appartiene probabilmente alla statua, alla quale era stata congiunta in antico.\nLa statua ha subito alcune aggiunte negli interventi di restauro moderni (il mantello drappeggiato sulla spalla sinistra, che tuttavia esisteva anche nell'originale, piccole parti della superficie e in particolare il pene, il piede destro e il piede sinistro, quest'ultimo antico ma potrebbe non essere pertinente.\nIdentificazione.\nNell'Ottocento la statua era stata identificata come un ritratto postumo di Giulio Cesare ed era stata attribuita all'epoca adrianea. La resa dei capelli e della barba, la rende invece simile a molti ritratti del III secolo, gi\u00e0 a partire dai ritratti degli imperatori della dinastia dei Severi.\nL'identificazione con un ritratto dell'imperatore Treboniano Gallo (251-253) si basa sulla somiglianza del profilo con quello dei ritratti sulle monete di questo imperatore, ma non \u00e8 considerata certa.\nTecnica di realizzazione.\nI dati tecnici dimostrano che il metallo della statua \u00e8 una lega composta di rame, stagno e piombo, con contenuto in piombo relativamente alto\nPiccole differenze nella composizione della lega dimostrano che gi\u00e0 in antico la statua era stata eseguita riunendo almeno otto diversi pezzi (testa, parte superiore del torso, parte inferiore del torso, braccia, gambe e il mantello originale (ora sostituito da un elemento moderno), realizzati con la tecnica della fusione \"a cera persa\"."}
{"id": "6683342", "revid": "1573940", "url": "https://it.wikipedia.org/wiki?curid=6683342", "title": "Aromobates alboguttatus", "text": "Aromobates alboguttatus () \u00e8 un anfibio anuro, appartenente alla famiglia degli Aromobatidi.\nDistribuzione e habitat.\n\u00c8 endemica della Cordill\u00e8re de M\u00e9rida in Venezuela. Si trova tra i 1600 e i 3090 metri di altitudine negli stati di M\u00e9rida e T\u00e1chira.\nTassonomia.\n\"Aromobates inflexus\" \u00e8 stato posto come sinonimo di questa specie da Frost (1985), ma \u00e8 stato ripreso in Myers, Paolillo e Daly (1991) e La Marca (1997). Sebbene ufficialmente ancora nella sinonimia di \"A. alboguttatus\", \"A. inflexus\" potrebbe rivelarsi una specie distinta.\nCollegamenti esterni.\n\"Aromobates alboguttatus\" su amphibiaweb.org"}
{"id": "6683344", "revid": "547034", "url": "https://it.wikipedia.org/wiki?curid=6683344", "title": "Tirreno-Adriatico 1994", "text": "La Tirreno-Adriatico 1994, ventinovesima edizione della corsa, si svolse dal 9 al 16 marzo 1994 su un percorso di 1315\u00a0km, suddiviso su 8 tappe. La vittoria fu appannaggio dell'italiano Giorgio Furlan, che complet\u00f2 il percorso in 34h52'20\", precedendo il russo Evgenij Berzin e il connazionale Stefano Colag\u00e8."}
{"id": "6683359", "revid": "74415", "url": "https://it.wikipedia.org/wiki?curid=6683359", "title": "Stazione di Cassano allo Jonio", "text": ""}
{"id": "6683363", "revid": "1305772", "url": "https://it.wikipedia.org/wiki?curid=6683363", "title": "Banshee's Last Cry", "text": " \u00e8 un videogioco sviluppato e pubblicato da Chunsoft nel 1994 per Super Nintendo Entertainment System. Convertito per PlayStation e Game Boy Advance, del gioco \u00e8 stata realizzata una versione per iOS localizzata in lingua inglese da Aksys Games."}
{"id": "6683364", "revid": "124034794", "url": "https://it.wikipedia.org/wiki?curid=6683364", "title": "Chiesa di Dio Onnipotente", "text": "La Chiesa di Dio Onnipotente (in cinese \"Qu\u00e1nn\u00e9ng Sh\u00e9n Ji\u00e0ohu\u00ec\", \u5168\u80fd\u795e\u6559\u6703/\u5168\u80fd\u795e\u6559\u4f1a), nota anche come Folgore da Oriente o Lampo da Levante (\u6771\u65b9\u9583\u96fb/\u4e1c\u65b9\u95ea\u7535, D\u014dngf\u0101ng Sh\u01cendi\u00e0n), \u00e8 un nuovo movimento religioso fondato in Cina nel 1991, cui le autorit\u00e0 cinesi attribuiscono da tre a quattro milioni di membri. Il suo insegnamento centrale \u00e8 che Ges\u00f9 Cristo \u00e8 ritornato sulla Terra ai nostri giorni e si \u00e8 incarnato come Dio Onnipotente (\u5168\u80fd\u795e). Il movimento \u00e8 considerato dalle autorit\u00e0 cinesi uno \"xie jiao\" (una parola spesso tradotta \u201csetta malvagia\u201d ma in effetti usata sin dal tempo della dinastia Ming per indicare \u201cinsegnamenti eterodossi\u201d) e accusato di vari crimini, compreso il famigerato omicidio settario del McDonald's di Zhaoyuan. La Chiesa nega ogni addebito, e diversi studiosi hanno studiato alcune delle accuse e concluso che sono false. Ci sono anche attivisti dei diritti umani che sostengono che le accuse sono state costruite per giustificare una persecuzione che era gi\u00e0 iniziata in precedenza per motivi politici.\nStoria.\nBench\u00e9 il movimento non menzioni mai il suo nome, e avverta che le informazioni fornite da fonti esterne potrebbero non essere accurate, la maggioranza degli studiosi che si sono occupati della Chiesa di Dio Onnipotente ritiene che la persona identificata con Dio Onnipotente sia una donna nata nella Cina nord-occidentale nel 1973, Yang Xiangbin. Nel 1989, durante un risveglio del mondo evangelico cinese, la persona pi\u00f9 tardi identificata come Dio Onnipotente entra nel movimento delle \u201cChiese domestiche\u201d, cio\u00e8 le Chiese protestanti non autorizzate dal governo, e comincia a pronunciare parole che i seguaci paragonano per autorit\u00e0 e potenza a quelle di Ges\u00f9 Cristo mentre frequenta il movimento fondato dal predicatore cinese Watchman Nee (1903\u20131972), che nacque in una famiglia cristiana in Foochaw, Cina. L'effettiva conversione avvenne nel 1920 quando, dopo una grande crisi interiore abbandonava I suoi piani terreni ed intraprese una battaglia donando la sua vita interamente al Signore. Prese allora da Nee Shu-tsu il suo vero nome, il nome inglese di Watchman Nee che significa \"la sentinella ( in cinese To- sheng, il sonaglio della sentinella\"). In quanto si considerava chiamato da Dio ad essere la sentinella della \u201cChiesa locale\u201d in Occidente e urlatore per avvisare la gente, da \u201cShouters\u201d (urlatori, dal tono di voce molto alto usato negli incontri di preghiera) attravverso testimonianze pubbliche ed un'intensa attivita' spirituale e di scrittura di libri come il principale dal titolo \"l'uomo spirituale\" che fu composto nel 1927 in Cina e che venne successivamente tradotto in inglese garantendo la sua diffusione anche al di fuori dei confini cinesi ad opera dei fedeli della Chiesa di Dio onnipotente. Molti fedeli delle \u201cChiese domestiche\u201d credono che queste parole vengano dallo Spirito Santo e cominciano a leggerle nelle loro riunioni, bench\u00e9 solo nel 1993 la persona che \u00e8 all\u2019origine dei messaggi \u00e8 riconosciuta come il Cristo, Dio incarnato, e l\u2019unico vero Dio, dando cos\u00ec origine alla Chiesa di Dio Onnipotente. \nTra i cristiani convertiti al messaggio e alla persona di Dio Onnipotente c\u2019\u00e8 Zhao Weishan, nato nel 1951 nella provincia cinese dell'Heilongjiang e a quel tempo leader di una branca indipendente del movimento degli Shouters. Pi\u00f9 tardi sar\u00e0 riconosciuto come l\u2019Uomo usato dallo Spirito Santo e il Prete della Chiesa di Dio Onnipotente. La Chiesa \u00e8 personalmente guidata e diretta dalla persona che riconosce come Dio Onnipotente, mentre Zhao Weishan la coadiuva e ha la responsabilit\u00e0 della guida amministrativa.\nDopo la dura repressione della met\u00e0 degli anni 1990, che prende di mira insieme la Chiesa di Dio Onnipotente e gli Shouters, senza che le profonde differenze teologiche fra i due gruppi siano necessariamente chiare alle autorit\u00e0 cinesi, nel 2000, Zhao e Yang vanno negli Stati Uniti, dove entrano il 6 settembre e nel 2001 ottengono asilo politico, dirigendo da allora la Chiesa da New York. All\u2019inizio del 2009, He Zhexun, che fino allora dirigeva il movimento in Cina, \u00e8 arrestato dalle autorit\u00e0 cinesi. Il 17 luglio 2009, Ma Suoping (1969\u20132009), che aveva sostituito He Zhexun, \u00e8 anch\u2019essa arrestata dalla polizia cinese, e muore in carcere.\nNonostante la repressione del governo, e il fatto che alcuni leader delle Chiese cristiane maggioritarie accusino la Chiesa di Dio Onnipotente di eresia, la Chiesa cresce rapidamente e nel 2014, secondo fonti governative, raggiunge i tre o anche i quattro milioni di membri. Dopo l\u2019omicidio settario del McDonald's di Zhaoyuan del 2014, la repressione in Cina s\u2019intensifica, e diverse migliaia di membri si rifugiano all\u2019estero, dove fondano chiese in Corea del Sud, Stati Uniti, Australia, Canada e altri paesi, in aggiunta a quelle gi\u00e0 fondate a Hong Kong e Taiwan.. Una conseguenza imprevista della diaspora \u00e8 la fioritura, nei Paesi dove la Chiesa di Dio Onnipotente pu\u00f2 operare liberamente, di un\u2019attivit\u00e0 artistica, nei settori della pittura e della cinematografia, con produzione di opere che hanno vinto premi significativi in festival internazionali.\nCredenze.\nIl nome \u201cFolgore da Oriente\u201d o \u201cLampo da Levante\u201d \u00e8 stato originariamente usato da osservatori esterni per descrivere la Chiesa, che cita spesso un brano del Vangelo di Matteo, 24,27: \u201cInfatti, come la folgore viene da oriente e brilla fino a occidente, cos\u00ec sar\u00e0 la venuta del Figlio dell'uomo\u201d. La \u201cfolgore (che) viene da oriente\u201d secondo la Chiesa \u00e8 Ges\u00f9 Cristo che torna come Dio Onnipotente in un paese orientale, la Cina, per inaugurare la terza epoca dell\u2019umanit\u00e0, l\u2019Et\u00e0 del Regno, che segue l\u2019Et\u00e0 della Legge, cio\u00e8 l\u2019era dell\u2019Antico Testamento e l\u2019Et\u00e0 della Grazia, che va dalla nascita di Ges\u00f9 all\u2019avvento di Dio Onnipotente nel secolo XX.\nCon il sacrificio di Ges\u00f9 sulla croce, i peccati degli umani sono stati perdonati, ma la loro natura peccaminosa non \u00e8 stata sradicata. Nell\u2019Et\u00e0 del Regno, Dio Onnipotente \u00e8 all\u2019opera per sradicare questa natura incline al peccato. Tuttavia, l\u2019Et\u00e0 del Regno, in cui viviamo oggi, non va confusa con l\u2019Et\u00e0 del Regno Millenario, che \u00e8 invece un tempo futuro che seguir\u00e0 i disastri apocalittici profetizzati nella Bibbia, quando il messaggio di Dio Onnipotente sar\u00e0 accettato da tutti i popoli, la natura umana peccaminosa sar\u00e0 trasformata e gli uomini e le donne, purificati da Dio, vivranno per sempre sulla Terra.\nLa Chiesa di Dio Onnipotente definisce come suo membro chiunque creda sinceramente in Dio, abbia una \u201cbuona indole\u201d e sia certo che Dio Onnipotente \u00e8 Ges\u00f9 Cristo che \u00e8 ritornato ai nostri giorni in Cina, un paese che secondo la Chiesa di Dio Onnipotente rappresenta nello stesso tempo il luogo dove il malvagio Drago dell'Apocalisse si manifesta sotto le sembianze del Partito Comunista Cinese e dove la Seconda venuta di Ges\u00f9 Cristo doveva pure manifestarsi.\nControversie.\nLe accuse secondo cui la Chiesa di Dio Onnipotente avrebbe commesso gravi crimini vengono da due fonti: il Partito Comunista Cinese e alcune tra le Chiese cristiane maggioritarie. Il governo e i media ufficiali cinesi accusano periodicamente la Chiesa di attivit\u00e0 criminali. Le accuse pi\u00f9 frequenti riguardano l'omicidio settario del McDonald's di Zhaoyuan del 2014, che \u00e8 stato al centro di un servizio della BBC nello stesso anno, il rapimento nel 2013 nello Shanxi di un bambino cui sono stati cavati gli occhi, e tumulti successivi all\u2019annuncio della fine del mondo per l\u2019anno 2012.\nL\u2019espressione omicidio settario del McDonald's di Zhaoyuan indica il brutale assassinio, il 28 maggio 2014, di una commessa di 37 anni, Wu Shuoyan (1977\u20132014), in un McDonald's della citt\u00e0 di Zhaoyuan, nella provincia cinese dello Shandong. Sei \u201cmissionari\u201d entrano nel McDonald\u2019s e chiedono ai clienti di lasciare i loro numeri di telefono. Wu si rifiuta, \u00e8 identificata come uno \u201cspirito maligno\u201d e uccisa. Le autorit\u00e0 cinesi attribuiscono l\u2019omicidio alla Chiesa di Dio Onnipotente, e questa accusa \u00e8 ripresa da diversi media occidentali. Tuttavia, studiosi che hanno esaminato i documenti del processo, che si \u00e8 concluso con la condanna a morte di due degli assassini, hanno concluso che responsabile dell\u2019omicidio era un gruppo religioso diverso, ancorch\u00e9 con un nome simile, che credeva in un diverso Dio Onnipotente e lo identificava con un solo Dio in due persone, incarnato insieme nelle due leader del gruppo, Zhang Fan (1984\u20132015), giustiziata nel 2015, e L\u00fc Yingchun, poi condannata all\u2019ergastolo.\nIl 24 agosto 2013, una donna rapisce un bambino di sei anni, Guo Bin, nello Shanxi e gli cava gli occhi. Pi\u00f9 tardi il bambino diventer\u00e0 famoso per l\u2019operazione chirurgica cui \u00e8 stato sottoposto nel 2014 a Shenzen, in cui gli sono state impiantate due protesi oculari. Alcuni media cinesi, dopo l\u2019omicidio del McDonald\u2019s, hanno attribuito anche questo crimine alla Chiesa di Dio Onnipotente. Come ha mostrato uno studio della ricercatrice americana Holly Folk, la polizia ha sempre attribuito il crimine alla zia di Guo Bin, e non c\u2019\u00e8 alcuna prova di un coinvolgimento della Chiesa di Dio Onnipotente.\nLa Chiesa di Dio Onnipotente \u00e8 stata anche accusata di avere diffuso profezie sulla fine del mondo che sarebbe dovuta avvenire nel 2012, nel quadro globale delle profezie sul 21 dicembre 2012 basate sul calendario maya, causando tumulti e veri e propri crimini in Cina. La studiosa australiana Emily Dunn, nel primo libro accademico dedicato alla Chiesa di Dio Onnipotente pubblicato nel 2015, ha notato che, come molti altri cinesi, anche \u201cmembri della Folgore da Oriente hanno accettato la cosiddetta profezia maya\u201d ma \u201csembrano averlo fatto senza l\u2019approvazione dei dirigenti del gruppo\u201d, i quali hanno dichiarato che le profezie maya e altre su date della fine del mondo erano \u201csbagliate\u201d.\nAlcuni dirigenti di altre Chiese cristiane hanno accusato la Chiesa di Dio Onnipotente sia di \u201ceresia\u201d sia di \u201cfurto di fedeli\u201d attraverso strategie disoneste. L\u2019accusa pi\u00f9 grave \u00e8 che nel 2002 la Chiesa di Dio Onnipotente avrebbe rapito 34 leader della China Gospel Fellowship, una delle maggiori \u201cChiese domestiche\u201d cinesi, allo scopo di convertirli. Parecchi cristiani in Occidente hanno accettato l\u2019accusa. La Chiesa di Dio Onnipotente ha pubblicato una risposta che osserva come le accuse ignorino il contesto della repressione religiosa in Cina e presentino diverse incongruenze, affermando pure che \u00e8 strano che nessuno sia stato arrestato e processato per il presunto rapimento, e concludendo che, inventando la storia del rapimento, la Cina Gospel Fellowship ha semplicemente cercato di trovare una spiegazione per il fatto che numerosi suoi membri, compresi leader di rilievo nazionale, si erano convertiti alla Chiesa di Dio Onnipotente. \nAltre controversie riguardano il rifiuto di riconoscere lo status di rifugiato a membri della Chiesa di Dio Onnipotente che sono fuggiti in Corea del Sud, Francia, Italia e altri paesi. Le autorit\u00e0 di questi paesi sostengono che non ci sono prove sufficienti del fatto che questi richiedenti asilo siano stati perseguitati. Alcuni esperti internazionali ritengono che il fatto che la Chiesa di Dio Onnipotente sia bandita e perseguitata in quanto tale dovrebbe essere sufficiente a far concludere che i suoi membri che fuggono all\u2019estero hanno un fondato timore di persecuzione."}
{"id": "6683365", "revid": "404338", "url": "https://it.wikipedia.org/wiki?curid=6683365", "title": "Cimitero degli Inglesi", "text": ""}
{"id": "6683370", "revid": "1971044", "url": "https://it.wikipedia.org/wiki?curid=6683370", "title": "Gaspra (Crimea)", "text": "Gaspra (), denominata ufficialmente Haspra () dal 1954 al 2014, \u00e8 una localit\u00e0 parte del comune di Jalta in Crimea, nota stazione balneare sul mar Nero. Nel 2013 aveva circa 11\u00a0000 abitanti, quasi tutti russofoni.\nGeografia.\nGaspra \u00e8 situata sul litorale meridionale della penisola di Crimea, a 9 km a sud-ovest di Jalta.\nStoria.\nGaspra \u00e8 stata frequentata da Aleksandr Pu\u0161kin, Maksim Gor'kij e Lev Tolstoj quando era ancora un piccolo villaggio abitato da Tatari di Crimea, con qualche bella villa costruita dall'aristocrazia russa.\nNei dintorni, si trova il famoso castello neo-gotico Nido di rondine, costruito a picco sul mare in pittoresca posizione.\nDopo la Seconda guerra mondiale le autorit\u00e0 della Repubblica Socialista Federativa Sovietica Russa \u2014 la Crimea fu ceduta all'Ucraina solo nel 1954 \u2014 decisero di costruire colonie marine per gli operai e i soldati russi.\nPopolazione.\nFino alla fine del XIX secolo, Gaspra era un piccolo villaggio di Tatari di Crimea. Al censimento del 1926, erano residenti 534 tatari di Crimea, 91 ucraini, 36 russi e 31 greci del Ponto.\nCuriosit\u00e0.\nL'asteroide 951 Gaspra prende nome da questa localit\u00e0."}
{"id": "6683384", "revid": "1543377", "url": "https://it.wikipedia.org/wiki?curid=6683384", "title": "Orogenesi brasiliana", "text": "L\u2019orogenesi brasiliana o ciclo brasiliano (in lingua portoghese: \"Orog\u00eanese Brasiliana\" e \"Ciclo Brasiliano\") \u00e8 una serie di processi orogenetici risalenti al Neoproterozoico e che sono esposti principalmente in Brasile e in altre regioni del Sud America. L'orogenesi brasiliana \u00e8 la denominazione regionale della pi\u00f9 vasta orogenesi Pan-Africana che si estese non solo nel Sud America, ma in quasi tutto l'antico supercontinente Gondwana.\nLa denominazione di \"ciclo orogenetico brasiliano\" fu coniata da Almeida \"et al\" nel 1973.\nCaratteristiche.\nIn senso pi\u00f9 esteso l'orogenesi brasiliana include anche l'orogenesi pampeana.\nL'orogenesi port\u00f2 alla chiusura di parecchi oceani storici (Ciclo di Wilson) e aulacogeni che includevano l'oceano Adamastore, l'oceano Goianides, l'oceano della Formazione Puncoviscana (ma la relazione di questo oceano con la Formazione Puncoviscana \u00e8 oggetto di dispute) e l'oceano Peri-Franciscano.\nI tentativi di correlare le cinture dell'orogenesi brasiliana nel Sud America con le cinture Pan-Africane sull'altro lato dell'Atlantico risultano in molti casi problematiche."}
{"id": "6683391", "revid": "287204", "url": "https://it.wikipedia.org/wiki?curid=6683391", "title": "Prima Lega 1963-1964 (calcio)", "text": "La Prima Lega 1963-1964, campionato svizzero di terza serie, si concluse con la vittoria del \"Le Locle-Sports\".\nRegolamento.\nScopo del torneo \u00e8 quello di ottenere due promozioni e sei retrocessioni.\nTorneo svolto in due fasi: la prima fase vede le 39 squadre partecipanti suddivise, con criterio regionale, in tre gironi composti da 13 squadre ciascuno, in cui le prime classificate di ogni girone, si affrontano nella fase finale, in un minitorneo a tre, per stabilire le due squadre promosse in Lega Nazionale B. Le ultime due squadre di ciascun girone vengono retrocesse direttamente in Seconda Lega. La prima fase vede le squadre impegnate in gare di andata e ritorno, mentre la fase finale prevede incontri in gare unica.\nGirone ovest.\nClassifica finale.\nLegenda:\n\u00a0\u00a0\u00a0\u00a0\u00a0 Ammessa alla fase finale per la promozione in Lega Nazionale B 1964-1965.\n\u00a0\u00a0\u00a0\u00a0\u00a0 Retrocessa in Seconda Lega 1964-1965.\nNote:\nGirone centrale.\nClassifica finale.\nLegenda:\n\u00a0\u00a0\u00a0\u00a0\u00a0 Ammessa alla fase finale per la promozione in Lega Nazionale B 1964-1965.\n\u00a0\u00a0\u00a0\u00a0\u00a0 Retrocessa in Seconda Lega 1964-1965.\nNote:\nGirone est.\nClassifica finale.\nLegenda:\n\u00a0\u00a0\u00a0\u00a0\u00a0 Ammessa alla fase finale per la promozione in Lega Nazionale B 1964-1965.\n\u00a0\u00a0\u00a0\u00a0\u00a0 Retrocessa in Seconda Lega 1964-1965.\nNote:\nFase Finale.\nLa fase finale stabilisce le due squadre promosse in Lega Nazionale B.\nSpareggio per la 2\u00aa promozione in LNB.\nSi \u00e8 dovuto ricorrere ad uno spareggio per decidere la seconda squadra promossa in LBN in quanto Baden e Burgdorf si trovarono in parit\u00e0 (ogni squadra aveva perso la partita affrontata contro il Le Locle-Sports e pareggiato lo scontro diretto). "}
{"id": "6683395", "revid": "1314312", "url": "https://it.wikipedia.org/wiki?curid=6683395", "title": "Strage della discoteca Dolphinarium", "text": "La strage della discoteca Dolphinarium fu un attentato terroristico avvenuto a Tel Aviv, in Israele, il 1\u00ba giugno 2001, messo a segno da un terrorista affiliato all'organizzazione palestinese Hamas. L'uomo si fece esplodere davanti al locale sul lungomare della citt\u00e0, colmo di persone per il prossimo arrivo dell'estate, uccidendo 21 persone, per la maggior parte giovani. \nL'attacco.\nL'attentatore, Saeed Hotari, si rec\u00f2 nella serata di venerd\u00ec 1\u00ba giugno 2001 davanti al locale, frequentato da numerosi giovani ed in particolar modo, durante quella serata, da famiglie provenienti dall'ex Unione Sovietica. Vestito da ebreo ortodosso non dest\u00f2 sospetti. Portava con se un tamburo che conteneva chiodi e pezzi di ferro per amplificare l'effetto della bomba che indossava. Secondo alcune testimonianze di sopravvissuti Hotari avrebbe detto pi\u00f9 volte: \"Qualcosa sta per accadere\". L'ordigno venne fatto detonare alle 23:27 ed uccise 21 persone (20 civili ed un militare israeliano).\nL'attacco fu successivo ad un tentativo di strage avvenuto pochi mesi prima nello stesso luogo.\nRivendicazioni.\nL'attacco fu rivendicato immediatamente sia dalla Jihad Islamica che da un gruppo denominato \"Hezbollah-Palestina\". Le successive inchieste rivelarono che l'attentatore era vicino ad Hamas.\nReazioni.\nSebbene l'evento si collocasse nel contesto della seconda intifada fu condannato da Yasser Arafat. Israele defin\u00ec l'evento un massacro. Unanimi condanne giunsero dalle Nazioni Unite, dagli Stati Uniti d'America e dal Kuwait."}
{"id": "6683414", "revid": "1829756", "url": "https://it.wikipedia.org/wiki?curid=6683414", "title": "Telepredicazione", "text": "La telepredicazione \u00e8 l'uso dei media, specialmente della radio e della televisione, per trasmettere i messaggi dei Vangeli e della Bibbia e pi\u00f9 generalmente della Cristianit\u00e0.\nDefinizione.\nI telepredicatori sono ministri cristiani, ufficiali oppure anche autoproclamati tali, che mostrano gran parte del loro ministero tramite la trasmissione televisiva. Il termine, telepredicatore, viene anche usato in modo derisorio dalla critica come insinuazione di esaltazione da parte di tali ministri. La telepredicazione \u00e8 iniziata esclusivamente in America, divent\u00f2 molto popolare specialmente tra i cristiani evangelicali e in chiese cristiane di cui anche la Chiesa universale del regno di Dio. L'accrescersi della globalizzazione ha permesso ad alcuni telepredicatori di raggiungere un pubblico maggiore attraverso reti di trasmissione internazionali, come la Trinity Broadcasting Network e The God Channel.\nLa telepredicazione a livello nazionale \u00e8 comunque molto presente in altre nazioni come il Brasile. Alcuni telepredicatori sono anche pastori o ministri regolari nei loro luoghi di culto (spesso una megachurch), ma la maggior parte dei loro seguaci proviene dal loro pubblico televisivo e radiofonico. Altri non hanno una congregazione convenzionale e lavorano esclusivamente attraverso la televisione.\nTerminologia.\nLa parola inglese \"televangelism\" \u00e8 una parola macedonia che deriva dalle parole \"television\" e \"evangelism\" e fu coniata nel 1958 nel titolo di una miniserie televisiva della Southern Baptist Convention.\nStoria.\nRadio (dagli anni '20 in poi).\nIl cristianesimo ha sempre sottolineato la predicazione del vangelo al mondo intero, prendendo come ispirazione la Grande Commissione. Storicamente, ci\u00f2 \u00e8 stato ottenuto inviando missionari, a partire dalla Divisio Apostolorum, e in seguito, dopo l'invenzione della stampa, c'\u00e8 stata la diffusione delle Bibbie e dei trattati religiosi nelle case dei fedeli. Alcuni cristiani si resero conto che la rapida diffusione della radio a partire dagli anni 20 forn\u00ec un nuovo potente strumento per questo compito, e furono tra i primi produttori di programmi radiofonici.\nLe trasmissioni radiofoniche erano viste come attivit\u00e0 integrative ai missionari tradizionali, consentendo di raggiungere un numero considerevole di ascolti a costi relativamente bassi, ma anche di permettere che il cristianesimo venisse predicato in paesi in cui ci\u00f2 era illegale e dove i missionari erano vietati. Lo scopo della radio cristiana \u00e8 quello di convertire le persone al cristianesimo e di fornire insegnamenti religiosi e sostegno ai credenti. Queste attivit\u00e0 continuano fino ad oggi.\nNegli Stati Uniti, con la Grande Depressione degli anni '30 si vide una rinascita della predicazione nella tenda del revival nel Midwest e nel Sud, mentre i predicatori itineranti itineranti guidavano di citt\u00e0 in citt\u00e0, vivendo di donazioni. Diversi predicatori hanno iniziato i programmi radiofonici come risultato della loro popolarit\u00e0. Uno dei primi ministri a usare la radio in modo estensivo fu S. Parkes Cadman, a partire dal 1923. Nel 1928, Cadman fece una trasmissione radio settimanale di domenica pomeriggio sulla rete radio NBC, il suo potente oratorio raggiungeva un pubblico nazionale di cinque milioni di persone.\nAimee Semple McPherson fu un altro pioniere del revival della tenda che presto si rivolse alla radio per raggiungere un pubblico pi\u00f9 vasto. La radio alla fine ha dato la sua notoriet\u00e0 nazionale negli anni 1920 e 1930 e ha anche costruito una delle prime megachurch pentecostali.\nNegli anni '30, un famoso evangelista radiofonico dell'epoca era il prete cattolico padre Charles Coughlin, i cui programmi radio erano fortemente anticomunisti e antisemiti e raggiunsero milioni di ascoltatori.\nTelevisione (dagli anni '50 in poi).\nAnche se la televisione \u00e8 iniziata negli anni '30, non \u00e8 stata usata per scopi religiosi fino all'inizio degli anni '50. Jack Wyrtzen e Percy Crawford passarono alle trasmissioni televisive nella primavera del 1949. Un altro predicatore televisivo di nota fu Fulton J. Sheen, che divenne famoso in televisione nel 1951 dopo due decenni di trasmissioni radiofoniche popolari e che Time chiam\u00f2 \"il primo 'telepredicatore'\". Sheen avrebbe vinto numerosi Emmy Awards per il suo programma che andava dai primi anni '50 fino alla fine degli anni '60.\nDopo anni di trasmissioni radiofoniche nel 1952, Rex Humbard divenne il primo ad avere un servizio di chiesa settimanale trasmesso in televisione. Nel 1980 i programmi Rex Humbard attraversarono 695 stazioni mondiali in 91 lingue e fino ad oggi coprirono il maggior numero di programmi evangelistici. La trasmissione \"Oral Roberts's\" del 1957 ha raggiunto l'80% del pubblico televisivo possibile attraverso 135 delle possibili 500 stazioni. Gli anni '60 e l'inizio degli anni '70 videro la televisione sostituire la radio come principale mezzo di intrattenimento domestico, ma corrispondevano anche a un'ulteriore crescita del cristianesimo evangelico, in particolare attraverso il ministero della televisione e della radio internazionale di Billy Graham. Molti noti telepredicatori iniziarono durante questo periodo, in particolare Oral Roberts, Jimmy Swaggart, Jim e Tammy Faye Bakker, Jerry Falwell e Pat Robertson. La maggior parte ha sviluppato le proprie reti mediatiche, l'esposizione alle notizie e l'influenza politica. Nel XXI secolo, alcuni servizi ecclesiastici trasmessi in televisione continuano ad attrarre un vasto pubblico. Negli Stati Uniti, ci sono Joel Osteen, Joyce Meyer e T. D. Jakes. In Nigeria, ci sono Enoch Adeboye e Chris Oyakhilome."}
{"id": "6683415", "revid": "1318658", "url": "https://it.wikipedia.org/wiki?curid=6683415", "title": "De Thori", "text": "I De Thori furono un'importante famiglia sarda dell\u2019et\u00e0 giudicale di rango principesco, nota anche, per differenza di pronuncia della \"th\", nelle varianti Zori, Thuri, Thurio, Tori, \u00c7ori, Zori, Zoris e nelle due varianti univerbate moderne che formano gli attuali cognomi Dettori e Atzori, il primo diffuso maggiormente nel Nord Sardegna ed il secondo nella parte meridionale dell'isola. \nNel XI e XII secolo, tra il 1065 e il 1246, i de Thori sono regnanti nel Giudicato di Torres, Giudicato di Gallura e Giudicato di Arborea. In questo preciso periodo essi espressero ben sei re ed altrettante regine, due delle quali si unirono con la dinastia dei Lacon-Gunale che allora regnava nel giudicato di Calari. \nIl 10 agosto 1164 l'imperatore Federico Barbarossa incoron\u00f2 Barisone I de Lacon de Thori Serra \"Re di Sardegna\", in una cerimonia nella cattedrale di San Siro a Pavia.\nIl potere e il prestigio politico espresso da questa famiglia poggiava, in larga misura, su una solidissima base fondiaria.\nAltri rami, della stessa famiglia, appartenevano alla classe detta dei \"Majorales\" ed alcuni dei suoi membri ricoprirono importanti incarichi nell'amministrazione pubblica giudicale, come \"Curadores\" dati attestati nei vari condaghi particolarmente del Logudoro e nella regione storica del Nurkara e del Caput Abbas.\nI possedimenti principali di questo casato in epoca Giudicale si estendevano principalmente in due macro aree, la prima si estendeva tra gli attuali comuni di Pozzomaggiore, Padria, Bosa e Villanova Monteleone e la seconda nella bassa Anglona (Santa Maria Coghinas, Valledoria, Castelsardo, Tergu), secondo quanto attestato dalle varie donazioni fatte da membri di questa famiglia a diversi monasteri della zona. \nAltri riscontri di queste propriet\u00e0 li troviamo nella toponomastica locale, vedasi il Ponte romano denominato \"Ponte de Thori\" e la Chiesa dedicata a \"San Giorgio de Thori\" ubicati in agro di Padria e \"Pedra Ettori\" in agro di Villanova Monteleone.\nOrigine.\nCome afferma il professor Mauro Maxia nelle sue varie opere, l\u2019origine del casato \u00e8 antica ed i primi riferimenti si hanno nei secoli dell'alto medioevo. L\u2019origine del cognome \u00e8 di tipo toponomastico come gran parte dei gentilizi dell\u2019et\u00e0 giudicale. In un primo tempo, si pensava che il cognome rimandasse al centro arborense di Zuri, piccola villa della curatoria di Gulcier; In realt\u00e0, rispecchia \"il nome di un altro centro scomparso che probabilmente sorgeva presso la chiesa di San Giorgio de Thori, tra Padria e Villanova Monteleone\". ."}
{"id": "6683417", "revid": "767487", "url": "https://it.wikipedia.org/wiki?curid=6683417", "title": "The Love Route", "text": "The Love Route \u00e8 un film muto del 1915 sceneggiato e diretto da Allan Dwan. La sceneggiatura si basa su \"The Love Route\", lavoro teatrale di Edward Peple andato in scena al Lincoln Square Theatre di Broadway il 30 ottobre 1906.\nTrama.\nLa linea ferroviaria che deve passare su alcuni terreni provoca una faida tra due allevatori che hanno i loro ranch confinanti: sia il vecchio Ashby che il colonnello Houston vengono uccisi e i loro figli, John e Allene, pur se innamorati, si trovano costretti a continuare la lotta iniziata dai loro genitori. Mentre John Ashby trova un accordo con la ferrovia, Allene Houston prosegue la lotta contro l'esproprio dei terreni aiutata dal suo caposquadra, Harry Marshall, un uomo duro e ambizioso che mira a sposarla. La giovane donna, che ha giurato di non fare passare mai il treno sulla sua terra, sta per vincere la sua battaglia quando John resta ferito, colpito da uno degli uomini di Allene. Lei, allora, si rende conto di essere ancora innamorata di lui e abbandona la sua posizione intransigente per amor suo.\nProduzione.\nIl film, con il titolo di lavorazione \"The Woman of It\", fu prodotto dalla Famous Players Film Company.\nDistribuzione.\nDistribuito dalla Paramount Pictures e presentato da Daniel Frohman, il film usc\u00ec nelle sale cinematografiche USA il 25 febbraio 1915."}
{"id": "6683418", "revid": "709565", "url": "https://it.wikipedia.org/wiki?curid=6683418", "title": "Jean Gol", "text": "Biografia.\nNato l'8 febbraio 1942 a Hammersmith (Gran Bretagna) dove i suoi genitori si erano rifugiati. I suoi genitori, L\u00e9a Karny e Stanislas Gol erano medici. Dottore in giurisprudenza (1959-1964), poi laureato in scienze giuridiche (1969) presso l'Universit\u00e0 di Liegi, ricercatore (1964-1965), candidato al FNRS (1965-1969) presso il Centro interuniversitario di diritto pubblico, Assistente del Professore Fran\u00e7ois Perin (1969-1971), Jean Gol divenne professore nel 1974. Iscritto come avvocato presso il Bar di Liegi (1964), fond\u00f2 uno studio legale specializzato in diritto commerciale internazionale.\nVittima di emorragia cerebrale il 17 settembre 1995, muore l'indomani.\nCarriera politica.\nHa iniziato la sua carriera politica nelle file del Raggruppamento Vallone nel 1971.\nNel 1992 \u00e8 stato nominato Ministro di Stato. Gol era anche un massone.\nUffici pubblici.\nNel 1974, \u00e8 stato \"Segretario di Stato per l'Economia Regionale Vallone\" nel governo Tindemans II. Nel 1976, fu uno dei co-fondatori del \"Partito delle Riforme e della Libert\u00e0 della Vallonia\" (PRLW), una fusione del PLP liberale vallone e di alcuni dissidenti del Raggruppamento Vallone. Durante i governi Martens V-VII, del 17 dicembre 1981 fino al 9 maggio 1988, \u00e8 stato: vice primo ministro, ministro della giustizia e della riforma istituzionale. Dal 6 gennaio 1985 al 28 novembre 1985, Jean Gol sostitu\u00ec Willy De Clercq al dipartimento del commercio estero.\nNel giugno 1994 \u00e8 stato eletto membro del Parlamento europeo e, inoltre, \u00e8 stato eletto membro del Senato belga nel 1995.\nLeadership all'interno dei circoli francofoni.\nPer un lungo periodo fu notato per la sua capacit\u00e0 di entrare in empatia con i leader locali valloni e liegiesi di diversa estrazione politica, incluso il veterano vallone socialista Andr\u00e9 Cools; da questi sforzi \u00e8 emerso quello che divenne noto come il gruppo \"Colonster\", che in parte si dimostr\u00f2 il catalizzatore per un rafforzamento delle risposte collettive francofone controbilanciando la crescente influenza dei partiti fiamminghi in Belgio.\nNel maggio 1992 \u00e8 diventato presidente del Partito Riformatore Liberale, e nel 1993 \u00e8 stato uno degli architetti della Federazione PRL-FDF, in collaborazione con Antoinette Spaak.\nContributo alla teoria politica.\nHa ridefinito la dottrina del liberalismo sociale, alla quale aveva gi\u00e0 lavorato nel 1976.\nCentro Jean-Gol, centro di studio del Movimento Riformatore.\nCreato come omaggio alla sua memoria, la missione del centro \u00e8 di alimentare la riflessione su tutte le questioni sociali importanti. Questo centro \u00e8 un forum aperto per il dibattito, la riflessione e la partecipazione. Il centro \u00e8 presieduto da Didier Reynders e diretto da Herv\u00e9 Hasquin. Il sito web del Centro Jean Gol contiene ricchi estratti di studi pubblicati su vari argomenti (economia, cultura, energia, educazione, dottrina, istituzioni, interculturalit\u00e0, ecc.). C'\u00e8 anche un portale liberale aggiornato per circa 600 siti liberali in tutto il mondo, con ogni commento critico."}
{"id": "6683421", "revid": "474175", "url": "https://it.wikipedia.org/wiki?curid=6683421", "title": "Massacro di Bronna G\u00f3ra", "text": "Il massacro di Bronna G\u00f3ra, avvenuto nel contesto dell'Olocausto, riguard\u00f2 lo sterminio, avvenuto tra il maggio e il novembre 1942 attraverso esecuzioni sommarie, di oltre 50.000 ebrei provenienti dalle zone limitrofe della Bielorussia e della Polonia orientale, ad opera dei nazisti e di collaborazionisti locali. La localit\u00e0 nella foresta fu scelta per il suo isolamento, ma anche per la sua accessibilit\u00e0 trovandosi nei pressi di una piccola stazione ferroviaria lungo la linea tra Br\u0117st e Minsk.\nIl massacro.\nLe modalit\u00e0 di esecuzione del massacro di Bronna G\u00f3ra sono simili a quelle messe in atto in quegli anni dai reparti speciali nazisti (Einsatzgruppen) e collaborazionisti locali anche in altre localit\u00e0 dell'est europeo, come Ponary in Lituania, Liep\u0101ja e Rumbula in Lettonia, o Babij Jar e Gurka Po\u0142onka in Ucraina. Prima ancora che entrassero in azione a pieno regime i campi di sterminio della Polonia, pi\u00f9 di un milione di ebrei (uomini, donne, bambini) furono vittime di esecuzioni sommarie e ammassati in fosse comuni, in foreste, lontano da occhi indiscreti, dove venivano trasportati a bordo di autocarri e di vagoni ferroviari.\nBronna G\u00f3ra si trovava nella Polonia orientale che fu inglobata all'Unione Sovietica come risultato della spartizione decisa tra Hitler e Stalin nel 1939. Con l'attacco tedesco all'Unione Sovietica nell'estate 1941 la zona fu rapidamente conquistata dalle truppe naziste e cominciarono subito le esecuzioni degli ebrei ad opera di reparti speciali (\"Einsatzgruppen\"), composti da appartenenti alle SS e all'SD) e da collaborazionisti locali. \nLe operazioni cominciarono nel maggio 1942 con lo scavo di otto grandi trincee da usarsi come fosse comuni. Fu impiegata mano d'opera locale (circa 600-800 persone al giorno) e si impiegarono anche esplosivi per facilitare il lavoro. La prima operazione di sterminio in grande stile ebbe luogo nel giugno 1942, con 3.500 ebrei trasportati dal ghetto di Pi\u0144sk e dalla vicina Kobryn. Secondo la testimonianza del dopoguerra di Benjamin Wulf, un ebreo polacco di Antopol e uno dei pochissimi a sopravvivere al massacro, i prigionieri giungevano alla piccola stazione nella foresta a bordo di treni merci, stipati al limite della loro capienza, senza acqua ne' cibo. I pi\u00f9 deboli non sopravvivevano al trasporto. La fermata del treno era circondata da un recinto di filo spinato. Ai prigionieri venivano detto che si trattava di una sosta temporanea in cui si offriva loro la possibilit\u00e0 di lavarsi e di usare i bagni. Veniva loro ordinato di spogliarsi e lasciare i loro indumenti sul treno e di prendere solo il sapone e un asciugamano e che non dovevano preoccuparsi se non avevano il sapone perch\u00e9 sarebbe stato loro messo a disposizione. Il sentiero attraverso i boschi era circondato da filo spinato ed era sorvegliato dalle guardie. Al termine del lungo sentiero, dopo circa 400 metri, per\u00f2 i prigionieri trovavano di fronte a delle grandi trincee profonde diversi metri dove venivano ammassati e uccisi a colpi di mitragliatrice. Le vittime spesso si trovano a dover camminare sui cadaveri di coloro che erano stati uccisi in precedenza.\nSi calcola che oltre 50.000 persone furino uccise in questo modo, per la stragrande maggioranza ebrei, provenienti dai ghetti di Brze\u015b\u0107, Bereza, Jan\u00f3w Poleski, Kobryn, Horodec, Antopol e altre localit\u00e0 minori, oltre ad individui accusati di appoggiare i partigiani. Uno dei convogli pi\u00f9 numerosi arriv\u00f2 nell'ottobre 1942, composto da 28 vagoni provenienti da Brze\u015b\u0107. Le dimensioni del massacro attrassero l'attenzione della resistenza polacca che in un rapporto parlarono dell'uccisione in soli tre giorni di 12.000 ebrei dal ghetto di Br\u0117st, anche con l'aiuto di collaborazionisti locali. Per quanto il sito di Bronna Gora si caratterizzi per l'altissima concentrazione di vittime, esso non \u00e8 tuttavia che uno dei molti luoghi nella regione di Brze\u015b\u0107 dove furono compiuti massacri con le stesse modalit\u00e0 e dove si rinvennero larghe fosse comuni nel dopoguerra e successivamente. Lo sterminio fu condotto con metodica efficienza: dell'intera comunit\u00e0 di Brze\u015b\u0107, ad esempio, composta da 27.000 persone, si conoscono i nomi di soli 14 sopravvissuti.\nNel marzo-aprile del 1944, a causa dell'avvicinarsi della controffensiva sovietica, i nazisti tentarono di cancellare le tracce dei massacri commessi. Un reparto speciale (il Sonderkommando 1005), composto da 80 prigionieri, fu condotto sul luogo per riesumare i cadaveri e bruciarli su grandi roghi. Non appena il lavoro fu completato in due settimane, sul luogo furono piantati degli alberi e tutti i prigionieri del Sonderkommando furono fucilati.\nLa memoria.\nNel dopoguerra il territorio fu inglobato nell'Unione Sovietica. A lungo il luogo degli eccidi rimase totalmente dimenticato. Solo negli anni novanta il nuovo governo indipendente bielorusso vi eresse un monumento per le vittime, \"in memoria dei 50.000 cittadini di nazionalit\u00e0 ebraica provenienti dall'Unione Sovietica e dall'Europa occidentale\". Pur riferendosi correttamente al numero e all'identit\u00e0 delle vittime, l'iscrizione ha suscitato non poche polemiche per la mancata menzione della Polonia e l'assenza di un testo commemorativo anche in lingua polacca."}
{"id": "6683429", "revid": "920621", "url": "https://it.wikipedia.org/wiki?curid=6683429", "title": "Bronna G\u00f3ra", "text": ""}
{"id": "6683430", "revid": "446353", "url": "https://it.wikipedia.org/wiki?curid=6683430", "title": "Songs of Experience (disambigua)", "text": ""}
{"id": "6683432", "revid": "1543377", "url": "https://it.wikipedia.org/wiki?curid=6683432", "title": "Aquanaut's Holiday", "text": " \u00e8 un videogioco di simulazione sviluppato da Artdink e pubblicato nel 1995 da Sony Computer Entertainment per PlayStation. Il gioco ha ricevuto due sequel: , distribuito nel 1999 solo in Giappone e in seguito reso disponibile tramite PlayStation Network, e \"\" (2008) per PlayStation 3.\nModalit\u00e0 di gioco.\n\"Aquanaut's Holiday\" \u00e8 un simulatore con visuale in prima persona di un ambiente sottomarino. Sebbene non siano presenti nemici, armi o punteggi, l'obiettivo del gioco \u00e8 quello di eseguire alcuni compiti che porteranno alla formazione di una barriera corallina artificiale."}
{"id": "6683434", "revid": "110157", "url": "https://it.wikipedia.org/wiki?curid=6683434", "title": "Agua Prieta", "text": "Agua Prieta \u00e8 una citt\u00e0 messicana situata nel nord-est dello stato di Sonora, al confine con gli Stati Uniti d'America. La citt\u00e0 \u00e8 il capoluogo municipale e localit\u00e0 pi\u00f9 popolosa del comune di Agua Prieta. Secondo i dati del Censo de Poblaci\u00f3n y Vivienda realizzato nel 2010 dall'Instituto Nacional de Estad\u00edstica y Geograf\u00eda (INEGI), Agua Prieta ha una popolazione di 77.254 abitanti, che la rende la settima citt\u00e0 pi\u00f9 popolosa dello stato.\nFondata nel 1899, fu riconosciuta come citt\u00e0 dal 1942. Il nome deriva dalla parola opata \"bachicuy\", che significa \"acque nere\". Questo perch\u00e9 nel posto, l'acqua con cui i contadini di fine Ottocento, irrigavano il loro bestiame si oscurarono, a causa della natura della terra.\nSi trova a 4,3\u00a0km dalla citt\u00e0 statunitense di Douglas, Arizona, e 380,2\u00a0km dalla capitale statale, Hermosillo."}
{"id": "6683438", "revid": "298229", "url": "https://it.wikipedia.org/wiki?curid=6683438", "title": "Formazione Puncoviscana", "text": "La formazione Puncoviscana (in lingua spagnola: \"Formaci\u00f3n Puncoviscana\") \u00e8 una formazione di rocce sedimentarie e metamorfiche risalenti al tardo Ediacarano e al Cambriano inferiore che affiorano nell'Argentina del Nordovest. La maggior parte della formazione si trova nelle province di Jujuy, Salta e Tucum\u00e1n anche se qualche autore estende la formazione verso sud nelle Sierras Pampeanas vicino a C\u00f3rdoba.\nCi sono varie interpretazioni tettoniche sull'origine e tipologia di bacino sedimentario in cui si sono accumulati i sedimenti della formazione Puncoviscana. Una prima interpretazione era che i sedimenti si erano originati da un bacino di margine passivo dell'antico supercontinente Gondwana. Altri autori propendono per un rift intracratonico o un bacino aulacogeno tra il cratone del R\u00edo de la Plata-Pampia e il cratone Arequipa-Antofalla. Altre ipotesi ruotano attorno all'idea che la formazione Puncoviscana sia correlata a un terrane chiamato Pampia che \u00e8 andato in accrezione sulla Gondwana causando cos\u00ec la chiusura di un mare (Ciclo di Wilson)."}
{"id": "6683459", "revid": "324090", "url": "https://it.wikipedia.org/wiki?curid=6683459", "title": "Teatro comunale di Modena", "text": ""}
{"id": "6683461", "revid": "599013", "url": "https://it.wikipedia.org/wiki?curid=6683461", "title": "Aneta P\u0103tr\u0103\u0219coiu", "text": "\u00c8 stata, questa, la prima medaglia olimpica nella storia del nuoto rumeno.\nSi \u00e8 ritirata nel 1990 per diventare un'allenatrice di nuoto."}
{"id": "6683466", "revid": "110157", "url": "https://it.wikipedia.org/wiki?curid=6683466", "title": "Puerto Pe\u00f1asco", "text": "Puerto Pe\u00f1asco \u00e8 una municipalit\u00e0 dello stato di Sonora nel Messico settentrionale, il cui capoluogo \u00e8 la omonima localit\u00e0.\nConta 62.177 abitanti (2010) e ha una estensione di 6.163,03\u00a0km\u00b2."}
{"id": "6683467", "revid": "93236025", "url": "https://it.wikipedia.org/wiki?curid=6683467", "title": "Tassiarca", "text": ""}
{"id": "6683481", "revid": "295403", "url": "https://it.wikipedia.org/wiki?curid=6683481", "title": "Minnesota United", "text": ""}
{"id": "6683489", "revid": "104458", "url": "https://it.wikipedia.org/wiki?curid=6683489", "title": "Kaori Iwabuchi", "text": "Biografia.\nHa esordito in Coppa Continentale, la massima competizione femminile di salto prima dell'istituzione della Coppa del Mondo nella stagione 2012, il 3 marzo 2009 a Za\u014d (21\u00aa) e in Coppa del Mondo il 3 dicembre 2012 a Lillehammer, nella gara inaugurale del circuito, classificandosi 22\u00aa. A Falun 2015, suo esordio iridato, \u00e8 stata 36\u00aa; ai successivi Mondiali di Lahti 2017 si \u00e8 classificata 11\u00aa. Il 16 dicembre 2017 ha ottenuto a Hinterzarten la sua prima vittoria, nonch\u00e9 primo podio, in Coppa del Mondo.\nAi XXIII Giochi olimpici invernali di , suo esordio olimpico, si \u00e8 classificata 12\u00aa nel trampolino normale; l'anno dopo ai Mondiali di Seefeld in Tirol \u00e8 stata 6\u00aa nella gara a squadre, mentre a quelli di Oberstdorf 2021 si \u00e8 classificata 29\u00aa nel trampolino lungo. Ai XXIV Giochi olimpici invernali di si \u00e8 classificata 18\u00aa nel trampolino normale."}
{"id": "6683490", "revid": "1543377", "url": "https://it.wikipedia.org/wiki?curid=6683490", "title": "Huatabampo", "text": "Huatabampo \u00e8 una municipalit\u00e0 dello stato di Sonora nel Messico settentrionale, il cui capoluogo \u00e8 la omonima localit\u00e0.\nConta 80.524 abitanti (2010) e ha una estensione di 1.933,20\u00a0km\u00b2.\nIl nome della localit\u00e0 in lingua yaqui significa \"salice che spunta dall'acqua\"."}
{"id": "6683491", "revid": "599013", "url": "https://it.wikipedia.org/wiki?curid=6683491", "title": "Y\u016bka Set\u014d", "text": "Biografia.\nHa esordito in Coppa del Mondo il 5 dicembre 2014 a Lillehammer (32\u00aa) e ai Campionati mondiali a Falun 2015, dove \u00e8 stata 31\u00aa; ai successivi Mondiali di Lahti 2017 si \u00e8 classificata 14\u00aa. Il 16 dicembre 2017 ha ottenuto a Hinterzarten la sua prima vittoria, nonch\u00e9 primo podio, in Coppa del Mondo. Ai XXIII Giochi olimpici invernali di , suo esordio olimpico, si \u00e8 classificata 17\u00aa nel trampolino normale; l'anno dopo ai Mondiali di Seefeld in Tirol 2019 stata 28\u00aa nel trampolino normale, mentre a quelli di Oberstdorf 2021 si \u00e8 classificata 22\u00aa nel trampolino normale e 4\u00aa nella gara a squadre. Ai XXIV Giochi olimpici invernali di si \u00e8 classificata 14\u00aa nel trampolino normale."}
{"id": "6683492", "revid": "287204", "url": "https://it.wikipedia.org/wiki?curid=6683492", "title": "Yuka Seto", "text": ""}
{"id": "6683494", "revid": "124784396", "url": "https://it.wikipedia.org/wiki?curid=6683494", "title": "3\u00aa Armata (Regio Esercito)", "text": "La 3\u00aa Armata \u00e8 stata una grande unit\u00e0 complessa del Regio Esercito con cui prese parte alla prima e alla seconda guerra mondiale e nel secondo dopoguerra per un ventennio dell'Esercito Italiano.\nStoria.\nPrima guerra mondiale.\nLe origini della grande unit\u00e0 risalgono al Comando Designato 3\u00aa Armata costituito a Firenze nell'agosto 1914, agli ordini del tenente generale Luigi Zuccari.\nIl 24 maggio 1915, all'entrata in guerra dell'Italia nel primo conflitto mondiale, la 3\u00aa Armata venne destinata nelle zone di operazioni del Carso e di Trieste. Dopo la destituzione di Zuccari, il Comando dell'Armata venne affidato interinalmente al generale Vincenzo Garioni, e poi al generale Emanuele Filiberto di Savoia-Aosta e alle dipendenze della Grande Unit\u00e0 vennero posti il VI Corpo d'armata al comando del generale Carlo Ruelle, il VII Corpo d'armata al comando del generale Vincenzo Garioni e l'XI Corpo d'armata con a capo il generale Giorgio Cigliana.\nLa sede del Comando, in zona bellica, fu, per un periodo, a Cervignano del Friuli. Il compito della 3\u00aa Armata era quello di condurre le operazioni per far indietreggiare l'Esercito austro-ungarico che tentava di entrare da est.\nLa 3\u00aa Armata fu impegnata in tutte le battaglie dell'Isonzo, dal giugno 1915 alla fine dell\u2019estate del 1917, sul fronte del Carso, subendo perdite enormi, la propaganda dell'epoca la soprannomin\u00f2 invitta in quanto se pure i risultati di battaglia furono inconcludenti o marginali, l'armata non fu mai direttamente sconfitta in battaglia.\nLe prime quattro battaglie si svolsero tra giugno e dicembre del 1915 e furono caratterizzate dai classici principi di guerra di posizione, raggiungendo obiettivi territoriali di scarsa importanza, ma progressivamente, a partire da quel momento, l'Impero Asburgico inizi\u00f2 ad inviare sul fronte italiano forze sempre pi\u00f9 numerose.\nIn particolare, la prima e la seconda battaglia dell'Isonzo costituirono il tentativo di contrastare le manovre tedesche sul fronte orientale, mentre la terza e la quarta furono volte ad alleggerire le manovre degli imperi centrali sulla Serbia.\nNel 1916 tra l'11 e il 19 marzo si svolse la quinta battaglia, nella quale l'offensiva italiana venne respinta ma la minaccia della Strafexpedition austriaca nel Trentino costrinse il generale Cadorna a spostare mezzo milione di soldati dal Carso al Trentino, e ci\u00f2 comport\u00f2 un affievolirsi degli scontri sull'Isonzo fino a farli cessare completamente. Nei pressi di Gorizia delle scaramucce tra i due eserciti continuarono per mesi. Il 29 giugno del 1916, vi fu il primo attacco austro-ungarico con il gas tossico. Colti nel sonno, nelle linee del Monte San Michele, 2\u00a0700 italiani delle brigate Regina e Brescia morirono e circa 4\u00a0000 rimasero gravemente intossicati . I soldati italiani dell'XI Corpo d'armata del generale Giorgio Cigliana riuscirono comunque a fermare il nemico. Con l'esaurisi alla fine di giugno dell'offensiva austriaca in Trentino Cadorna riprese l'iniziativa e tra il 27 luglio e il 4 agosto spost\u00f2 uomini e mezzi dal Trentino sull'Isonzo attaccando di sorpresa gli austriaci, le cui forze in quel settore erano relativamente scarse e la Sesta battaglia dell'Isonzo combattuta tra il 6 e il 17 agosto port\u00f2 alla conquista di Gorizia, con il contributo fondamentale della 3\u00aa Armata, grazie soprattutto ai successi iniziali sul Monte Sabotino a nord-est e sul Monte San Michele a sud-ovest che fecero crollare la linea difensiva austro-ungarico.\nLa rottura del fronte a oriente di Gorizia, port\u00f2 alla Settima battaglia dell'Isonzo combattuta tra il 14 e il 16 settembre dove il Generale Cadorna fece implementare la tattica delle \"spallate\", attacchi energici e di breve durata su una fronte limitato. La 3\u00aa Armata italiana, dalla quale dipendeva il I Gruppo aereo del Servizio Aeronautico del Regio Esercito, doveva irrompere sull'altura di Fajti (Quota 432) in direzione del Monte Tersteli per poi attaccare Trieste. Gli Italiani riuscirono appena a conquistare alcune trincee e una piazzaforte presso Merna.\nA seguire l'ottava battaglia dell'Isonzo tra il 10 ed e il 12 ottobre 1916 nella zona di Doberd\u00f2, a est di Monfalcone, nella quale l'offensiva italiana venne respinta, e la Nona battaglia dell'Isonzo combattuta tra il 31 ottobre e il 4 novembre 1916 nella quale le truppe italiane avanzarono di pochi chilomenti. Entrambe le battaglie rientrarono nello schema degli interventi di logoramento che non fecero guadagnare terreno e che costarono la vita a tanti soldati su entrambi gli schieramenti.\nNella tarda primavera del 1917, tra il 12 maggio e il 7 giugno fu combattuta la Decima battaglia dell'Isonzo, con lo scopo di rompere il fronte per raggiungere Trieste. La battaglia super\u00f2 di gran lunga le nove precedenti, per quanto riguarda gli sforzi bellici e le perdite, senza conseguire peraltro lo sfondamento definitivo.\nLa successiva Undicesima battaglia, combattuta tra il 17 agosto e il 15 settembre nella quale fu impegnata in modo massiccio la 2\u00aa Armata Armata, fece realizzare una penetrazione di 10 chilometri nel dispositivo di difesa nemico, ma fece contare numerose perdite tra le truppe italiane che conquistarono la Bainsizza, il Monte Santo e il Monte San Gabriele, ma il Monte Hermada si dimostr\u00f2 inespugnabile arrestando cos\u00ec l\u2019offensiva italiana che se avesse avuto una maggiore spinta avrebbe permesso il collasso delle forze asburgiche. Alla fine della battaglia gli austriaci disponevano per\u00f2 di sole 24 divisioni, di fronte alle 51 degli italiani e sar\u00e0 questa grave situazione che convincer\u00e0 i tedeschi, alleato dell'Impero austro-ungarico a concentrare i propri sforzi sul fronte italiano dopo essersi liberati del fronte russo e allontanare il pericolo ormai imminente su Trieste, ricacciando gli italiani di l\u00e0 dalla frontiera dell'Isonzo.\nLa Dodicesima e ultima battaglia dell'Isonzo, preludio alla disfatta di Caporetto, durante la quale la 3\u00aa Armata non venne interessata dallo sfondamento del fronte, in quanto avvenne nell'area di responsabilit\u00e0 della 2\u00aa Armata, ebbe inizio il 24 ottobre; dopo un bombardamento di artiglieria durato sei ore, l\u2019attacco austro-germanico penetr\u00f2 subito in profondit\u00e0. Le truppe tedesche travolsero le difese italiane e, rapidamente progredendo per il fondovalle, raggiunsero Caporetto lo stesso giorno. Il 26 ottobre cadde Monte Maggiore, su cui Cadorna contava come punto cruciale di una difesa di seconda linea; nello stesso giorno, il grosso del Regio Esercito Italiano rischiava l\u2019annientamento, per cui, alle prime ore del 27 ottobre, fu dato l\u2019ordine definitivo di ritirata. Gli scontri proseguirono fino a quasi met\u00e0 novembre, spostandosi dalla zona dell'Isonzo a quella del Tagliamento per poi attestarsi su quella del Piave.\nDopo la disfatta di Caporetto, pur non essendo mai stata sconfitta, la 3\u00aa Armata dovette ritirarsi insieme alle altre Grandi Unit\u00e0 sulla linea del Piave.\nSembrava, dopo la disfatta di Caporetto e la successiva destituzione dall'incarico del Generale Cadorna, che Emanuele Filiberto dovesse essere nominato Comandante del Regio Esercito fino alla conclusione delle ostilit\u00e0, ma contro tutte le previsioni, Vittorio Emanuele III decise di nominare il Generale Armando Diaz. Tale scelta, sembra che sia stata presa dall\u2019allora Re, per tenere in ombra il cugino divenuto popolare grazie alle imprese della 3\u00aa Armata durante tutto il conflitto.\nNel corso del 1918 la 3\u00aa Armata prese parte alla Battaglia del solstizio e alla decisiva battaglia di Vittorio Veneto.\nDal 5 settembre 1918 riceve il Gruppo speciale Aviazione I fino al 21 novembre successivo.\nDopo la vittoria italiana nel primo conflitto mondiale il Comando Designato 3\u00aa Armata venne sciolto a Trieste nel luglio 1919.\nSeconda guerra mondiale.\nLa 3\u00aa Armata venne ricostituita il 6 giugno 1940 con sede a Trieste al comando venne designato il generale Carlo Geloso.\nDa giugno a dicembre del 1940 la 3\u00aa Armata con le unit\u00e0 da essa dipendenti, venne destinata a presidiare territori dell'Italia meridionale (Puglia-Calabria), del Lazio (Civitavecchia-Tivoli) e delle due isole principali Sicilia e Sardegna. Inquadrata nel Gruppo d'armate Sud era formata inizialmente dal IX Corpo d'armata di Bari, costituito dalla 29\u00aa Divisione fanteria \"Piemonte\", dislocata in Sicilia, dalla 48\u00aa Divisione fanteria \"Taro\", che dalla Calabria era in fase di trasferimento nel Lazio, e dalla 47\u00aa Divisione fanteria \"Bari\" nella zona di Bari. Ricevuta il 16 luglio la 51\u00aa Divisione fanteria \"Siena\" dalla 7\u00aa Armata, cedette la Divisione \"Piemonte\" al XII Corpo d'armata; successivamente il 1\u00ba settembre alle dipendenze della 3\u00aa Armata venne posto il XIII Corpo d'armata, dislocato in Sardegna, con le Divisioni \"Sabauda\" e \"Calabria\". Dopo aver avuto alle dipendenze il XII Corpo d'armata, di stanza in Sicilia, il Comando 3\u00aa Armata, che nel corso della seconda guerra mondiale non prese mai parte a vere e proprie operazioni militari, venne sciolto il 20 dicembre 1940.\nEsercito Italiano.\nNel dopoguerra il Comando operativo designato della 3\u00aa Armata, venne ricostituito dall'Esercito Italiano nel 1952, poich\u00e9, dopo la seconda guerra mondiale, le tensioni tra l'Italia e la Jugoslavia relative al territorio libero di Trieste erano alte, e non facendo la Jugoslavia parte del patto di Varsavia, un conflitto tra i due paesi non avrebbe probabilmente coinvolto la NATO e in conseguenza di questo il 1\u00ba maggio 1952, l'Esercito Italiano riattiv\u00f2 la 3\u00aa Armata a Padova per poter agire al di fuori della catena di comando della NATO in caso di scoppio di un conflitto tra Italia e Jugoslavia.\nCon l'allentamento delle tensioni tra Italia e Jugoslavia, culminato con la divisione del Territorio Libero di Trieste, successivamente ratificata con il Trattato di Osimo del 1975, la 3\u00aa Armata venne sciolta insieme al VI Corpo d'armata, il 1\u00ba aprile 1972."}
{"id": "6683497", "revid": "93237350", "url": "https://it.wikipedia.org/wiki?curid=6683497", "title": "Trinit\u00e0 (cristianesimo incarnato)", "text": ""}
{"id": "6683511", "revid": "322321", "url": "https://it.wikipedia.org/wiki?curid=6683511", "title": "Giuseppe Menditto", "text": "Biografia.\nNacque il 21 giugno 1794 nell'allora Casanova (oggi Casagiove), nell'arcidiocesi di Capua.\nFormazione e ministero sacerdotale.\nDopo aver studiato nel seminario di Capua, si laure\u00f2 in teologia presso la Regia Universit\u00e0 di Napoli nel 1831.\nIl 19 aprile 1818 fu ordinato presbitero a Napoli dal vescovo Domenico Ventapane.\nPrima ancora di laurearsi, insegn\u00f2 teologia dogmatica e morale nel seminario di Capua, di cui divenne prima vicerettore e poi, dal 1830 al 1836, rettore.\nEletto canonico della cattedrale di Capua nel 1821, dal 1839 al 1844 ne fu primicerio.\nMinistero episcopale.\nIl 22 luglio 1844 papa Gregorio XVI nomin\u00f2 primo vescovo delladiocesi di Noto; ricevette l\u2019ordinazione episcopale il 28 luglio seguente dal cardinale Antonio Francesco Orioli, cardinale prete di Santa Maria sopra Minerva, co-consacranti il futuro cardinale Fabio Maria Asquini, segretario della Congregazione dei vescovi e regolari, e dall'arcivescovo Giovanni Giuseppe Canali, vicegerente della diocesi di Roma.\nPrese possesso della diocesi per procura il 24 novembre 1844, ma fece il solenne ingresso in diocesi solo il 24 dicembre seguente.\nAfflitto da una grave malattia agli occhi, il 21 ottobre 1849 present\u00f2 le dimissioni al Papa che le accolse il 14 novembre.\nSi ritir\u00f2 a Capua, dove mor\u00ec il 2 marzo 1850; \u00e8 sepolto nella chiesa di San Michele Arcangelo di Casagiove.\nGenealogia episcopale.\nLa genealogia episcopale \u00e8:"}
{"id": "6683524", "revid": "155634", "url": "https://it.wikipedia.org/wiki?curid=6683524", "title": "Anastasija Barannikova", "text": "Biografia.\nIn Coppa Continentale, la massima competizione femminile di salto prima dell'istituzione della Coppa del Mondo nella stagione 2012, ha esordito l'8 agosto 2009 a Bischofsgr\u00fcn (44\u00aa) e ha ottenuto il primo podio il 9 marzo 2013 a \u00d6rnsk\u00f6ldsvik (3\u00aa).\nHa debuttato in Coppa del Mondo il 3 dicembre 2012 a Lillehammer, nella gara inaugurale del circuito, classificandosi 46\u00aa e ai Campionati mondiali a Val di Fiemme 2013, dove \u00e8 stata 26\u00aa nella gara individuale e 9\u00aa in quella a squadre mista.\nAi Mondiali di Falun 2015 si \u00e8 classificata 35\u00aa nell'individuale, mentre a quelli di Lahti 2017 si \u00e8 piazzata 21\u00aa nella gara individuale e 6\u00aa in quella a squadre mista. Il 16 dicembre 2017 ha ottenuto a Hinterzarten il suo primo podio in Coppa del Mondo (2\u00aa) e ai XXIII Giochi olimpici invernali di , suo esordio olimpico, si \u00e8 classificata 27\u00aa nel trampolino normale."}
{"id": "6683526", "revid": "104458", "url": "https://it.wikipedia.org/wiki?curid=6683526", "title": "Anastasiya Barannikova", "text": ""}
{"id": "6683527", "revid": "104458", "url": "https://it.wikipedia.org/wiki?curid=6683527", "title": "Anastasija Glady\u0161eva", "text": ""}
{"id": "6683528", "revid": "104458", "url": "https://it.wikipedia.org/wiki?curid=6683528", "title": "Anastasiya Gladysheva", "text": ""}
{"id": "6683530", "revid": "287204", "url": "https://it.wikipedia.org/wiki?curid=6683530", "title": "Koki Fregni", "text": "Maggiore scenografo modenese del XX secolo, cre\u00f2 le scene di circa 150 spettacoli di lirica, prosa e balletto nei maggiori teatri di tutto il mondo, disegnando anche marchi di importanti aziende e contribuendo al restauro di numerosi teatri. Grazie alla sua creativit\u00e0, contribu\u00ec a rinnovare la scenografia italiana degli anni 1950.\nBiografia.\nNel secondo dopoguerra Koki Fregni inizi\u00f2 a collaborare con don Zeno Saltini, allestendo il palcoscenico dell'Opera dei Piccoli Apostoli per esercitazioni teatrali e corsi di fotografia.\nConseguito il diploma di decorazione murale e plastica presso l'Istituto d'arte Adolfo Venturi di Modena in appena tre anni (contro i sei anni previsti), inizi\u00f2 a lavorare affrescando una piccola chiesa dell'Appennino modenese e realizzando grandi immagini raffiguranti Stalin e Lenin al Festival dell'Unit\u00e0 di Modena.\nAll'inizio degli anni 1950 lavor\u00f2 come grafico per la federazione modenese del Partito comunista italiano, per l'arcivescovato di Modena, per diverse tipografie, curando anche la grafica di importanti aziende come Ferrari (in seguito collaborer\u00e0 all'allestimento del museo Ferrari di Maranello) e Maserati. Nel 1951 inizi\u00f2 a frequentare l\u2019Accademia di Belle Arti di Bologna, conseguendo nel 1954 il diploma di maestro di scenografia. \nAll'et\u00e0 di 26 anni Koki Fregni inizi\u00f2 a disegnare le prime scenografie teatrali, inizialmente per gruppi amatoriali e spettacoli per ragazzi. Nel 1958 realizz\u00f2 le scene per la commedia \"La pulce nell'orecchio\" di Georges Feydeau per il Teatro Minimo di Modena.\nNegli anni 1960 vi fu la svolta della carriera: infatti nella stagione teatrale 1962/1963 il Teatro comunale di Modena gli commissiona l'allestimento de \"I puritani\" di Vincenzo Bellini e della \"Lucia di Lammermoor\" di Gaetano Donizetti.\nIn seguito, realizz\u00f2 le scenografie di centinaia di spettacoli (di cui 47 di lirica, 12 di prosa e 9 balletti) in famosi teatri d'Italia e all'estero, tra cui il Teatro alla Scala di Milano, il \"Maggio Musicale Fiorentino\", la Fenice di Venezia, il Teatro comunale di Bologna, il Teatro Regio di Parma e il Ravenna Festival, il Teatro nazionale di Novi Sad, il Th\u00e9\u00e2tre de l'\u0152uvre di Parigi, lo Staatsoper di Vienna e l'Arena di Verona, oltre al \"Concerto Milva Piazzola\" a Parigi e Tokio.\nLele Luzzati defin\u00ec Koki Fregni come \u00abun maestro di pittura che faceva lo scenografo\u00bb.\nMor\u00ec a Modena all'et\u00e0 di 64 anni, nel 1994. Alla sua memoria sono intitolate la sala di scenografia del Teatro comunale Luciano Pavarotti di Modena e una via nel comune di Mirandola."}
{"id": "6683534", "revid": "104458", "url": "https://it.wikipedia.org/wiki?curid=6683534", "title": "Anastasija Gladyseva", "text": ""}
{"id": "6683540", "revid": "713714", "url": "https://it.wikipedia.org/wiki?curid=6683540", "title": "Centro spaziale del Fucino", "text": "Il Centro spaziale del F\u00f9cino \u00e8 un centro spaziale e il pi\u00f9 grande teleporto al mondo per usi civili utilizzato per il controllo dei satelliti artificiali, per le telecomunicazioni satellitari e per i servizi di rete hosting, televisivi e multimediali. Situato nella piana del Fucino in Abruzzo, all'interno del territorio comunale di Ortucchio (AQ), \u00e8 intitolato all'ingegnere Piero Fanti, primo direttore di Telespazio, e gestito dalla stessa societ\u00e0 costituita dalla joint venture, l'italiana Leonardo (Finmeccanica) per il 67% e la francese Thales per il restante 33%.\nStoria.\nL'inizio della storia di Telespazio coincide con la firma del protocollo d'intesa tra la societ\u00e0 italiana e la NASA che avvenne ufficialmente nel gennaio del 1962 e permise di partecipare e di sviluppare i progetti relativi ai satelliti Telstar e Relay. Con la concessione della licenza esclusiva da parte del Ministero delle poste e delle telecomunicazioni fu avviata la costruzione dei primi impianti utilizzati per la sperimentazione delle telecomunicazioni satellitari tra l'Europa e gli Stati Uniti d'America, in un territorio favorevole da un punto di vista orografico ed elettromagnetico.\nLa prima pietra della \"Stazione sperimentale del Fucino per le comunicazioni tramite satelliti artificiali\" fu posata l'8 marzo 1962, mentre l'esercizio delle sperimentazioni avvenne a cominciare dalla seconda met\u00e0 dello stesso anno attraverso alcune piccole antenne del ponte radio installate su tre furgoni mobili parcheggiati nella piana del Fucino, in localit\u00e0 Bacinetto in via Cintarella, nel comune di Ortucchio. In seguito all'esito positivo della fase di studio venne fissata a terra nel 1964 la prima antenna che divenne il simbolo dell'industria moderna in un periodo in cui si procedeva al progressivo smantellamento dello storico zuccherificio di Avezzano che rappresent\u00f2 la prima iniziativa di tipo industriale avviata in questo territorio.\nNel 1965 il centro spaziale del Fucino venne aperto alle comunicazioni satellitari con la modifica della prima piccola antenna sperimentale che fu adeguata per i servizi primari di telemetria e telecomando. Il 6 aprile dello stesso anno venne lanciato il primo satellite commerciale per le telecomunicazioni con il quale iniziava il 28 giugno il servizio commerciale di telefonia e televisione tra la stazione di terra di Andover (ME) negli Stati Uniti e la neonata stazione abruzzese, dotata ancora di una piccola antenna parabolica da 9,14 metri di diametro, che poteva operare soltanto nei fine settimana anche a causa della limitatezza del primo satellite commerciale mandato in orbita, l'Intelsat I. \nNel 1966 venne innalzata nel Fucino la prima grande antenna parabolica da 27 metri capace di coprire l'area atlantica che entr\u00f2 in servizio nell'agosto 1967, pochi giorni prima dell'inaugurazione ufficiale del centro spaziale che avvenne il 28 settembre, a cui partecip\u00f2 anche il capo del Governo Aldo Moro. Il 25 novembre 1968, poco pi\u00f9 di un anno dopo l'inaugurazione ufficiale, Poste italiane emise un francobollo commemorativo.\nNel 1969 dal Fucino sono stati trasmessi in mondovisione due eventi storici: l'allunaggio con il primo sbarco dell'uomo sulla Luna e la visita di papa Paolo VI in Uganda.\nNegli anni successivi furono avviate numerose collaborazioni nel campo delle telecomunicazioni satellitari e dei servizi televisivi con enti spaziali internazionali e avviate grazie alla rete nazionale ed internazionale dei centri spaziali e dei teleporti.\nNel 1971 furono effettuate delle riprese in esterni per la miniserie televisiva fantascientifica \"A come Andromeda\", diretta da Vittorio Cottafavi e trasmessa su Rai 1 nel 1972.\nIl 24 marzo 1985 papa Giovanni Paolo II invi\u00f2 dal Fucino un messaggio di pace a tutti i lavoratori del mondo prima di proseguire la sua visita nella Marsica verso la citt\u00e0 di Avezzano. La visita che doveva esserci nel giorno della festa di san Giuseppe, patrono dei lavoratori, fu posticipata a causa di una nevicata che rese le strade abruzzesi difficilmente praticabili.\nIl 30 aprile 1986, alle ore 18 circa, l'Italia si colleg\u00f2 per la prima volta a Internet grazie anche a un'antenna del centro spaziale nella quale fu inviato dal Centro Nazionale Universitario di Calcolo Elettronico, collocato all'epoca presso l'Universit\u00e0 di Pisa, il primo ping per verificare la connessione di rete. Il segnale ritrasmesso dal Fucino al satellite Intelsat IV fu girato e ricevuto dal teleporto statunitense di Roaring Creek, vicino a Catawissa in Pennsylvania.\nNel 1989 Peter Fonda fu l'attore protagonista di \"Sound\", miniserie televisiva ambientata nella stazione satellitare terrestre, diretta da Biagio Proietti e andata in onda su Rai 2.\nNel 2018 al centro spaziale del Fucino \u00e8 stato assegnato il riconoscimento internazionale della \"Full Certification\" dalla World Teleport Association (WTA).\nLa stazione realizzata su 370.000 metri quadrati di superficie dispone di 170 antenne paraboliche, delle quali la pi\u00f9 grande, denominata \"IOT-32\", presenta un diametro di 32 metri.\nI principali progetti.\nTra i progetti pi\u00f9 importanti coordinati dal centro spaziale del Fucino figurano Italsat, Landsat, SIRIO, OLYMPUS, Artemis, il comando e il controllo di un segmento del sistema satellitare COSMO-SkyMed, il progetto Argo, riservato alle comunicazioni di emergenza con stazioni fisse e mobili a disposizione del dipartimento della protezione civile per prevenire gravi incidenti o le calamit\u00e0 naturali e per affrontare le emergenze, il sistema di posizionamento Galileo, una struttura di navigazione, controllo, posizionamento satellitare e di gestione di circa 40 stazioni terrestri e il controllo dei satelliti artificiali-meteorologici del sistema Meteosat, progetto Moonlight finalizzato a creare la rete internet sulla Luna.\nNave Elettra e museo.\nQuasi a collegare simbolicamente la moderna tecnologia delle comunicazioni spaziali con quella pionieristica di Guglielmo Marconi, nell'alveo del lago prosciugato, venne collocata nel 1978 dal Ministero delle poste e telecomunicazioni la parte rimanente della poppa, completa di elica e timone, del panfilo Elettra sul quale Marconi dal 1919 sino agli anni trenta effettu\u00f2 gli studi e i primi esperimenti di radiofonia realizzando il primo \"laboratorio galleggiante\" della storia. Alcuni frammenti ferrosi dello scafo sono stati fatti analizzare dalla Camera di commercio, industria, artigianato e agricoltura di Roma che ne ha favorito il restauro.\nAll'interno del teleporto abruzzese \u00e8 stato collocato dal 1968 il museo delle telecomunicazioni che si compone delle apparecchiature cadute in disuso e delle prime antenne sperimentali utilizzate sui furgoni mobili per collegare i primi ponti radio-televisivi dall'Italia."}
{"id": "6683542", "revid": "123910416", "url": "https://it.wikipedia.org/wiki?curid=6683542", "title": "Sport Lisboa e Benfica (rugby a 15)", "text": "Lo Sport Lisboa e Benfica \u00e8 la sezione di rugby a 15 dell'omonima polisportiva portoghese.\nFondata nel 1924, milita nella Divis\u00e3o de Honra, il massimo campionato rugbistico del Paese, del quale \u00e8 stato vincitore 9 volte tra il 1960 e il 2001; vanta anche la vittoria in altrettante Coppe del Portogallo (tra il 1961 e il 1985) e 4 coppe Iberiche tra il 1971 e il 2002.\nI suoi colori sociali sono il bianco e il rosso e la sede di gioco \u00e8 lo stadio Sobreda ad Almada, nella regione di Lisbona.\nStoria.\nLa sezione, la pi\u00f9 antica squadra di rugby del Portogallo, nacque in seno al il 26 dicembre 1924 per iniziativa di Pietro Gomes, primo capitano della formazione, della quale fu in seguito allenatore e presidente.\nLa squadra ebbe il suo miglior momento del secondo dopoguerra a partire dalla fine degli anni cinquanta: del 1959-60 \u00e8 infatti la vittoria nel primo campionato portoghese e gi\u00e0 l'anno seguente, nel 1961, giunse l'accoppiata campionato-coppa nazionale.\nNel 1971 il palmar\u00e8s si arricch\u00ec anche della Coppa Iberica; dopo il decennio finale del secolo senza vittorie, nel terzo millennio giunsero il nono titolo di campione nazionale nel 2001 e la quarta Coppa Iberica nel 2002, al 2017 il trofeo pi\u00f9 recente.\nNel 2004, in coincidenza con gli 80 anni della sezione, la squadra affront\u00f2 una crisi tecnica dovuta alla carenza di giocatori universitari i quali avevano iniziato a orientarsi verso le squadre di rugby delle proprie facolt\u00e0 nonch\u00e9 all'abbandono e la demolizione da parte della polisportiva del vecchio Est\u00e1dio da Luz, che ospitava tutte le strutture della squadra; nelle more della costruzione del nuovo stadio la squadra di rugby si trasfer\u00ec ad Almada, nel distretto di Set\u00fabal e affront\u00f2 anche una retrocessione in seconda divisione; nel 2014 riunific\u00f2 tutte le attivit\u00e0 di allenamento a Lisbona pur mantenendo ad Almada la sede degli incontri della prima squadra.\nNella stagione 2017-18 milita nella Divis\u00e3o de Honra, il primo livello del rugby portoghese.\nColori e simboli.\nI colori della squadra, come quelli del resto della polisportiva, sono il bianco e il rosso; il simbolo \u00e8 l'aquila, che sormonta il pittogramma societario che, essendo il club nato come squadra di calcio, porta un pallone rotondo al proprio centro; sotto gli artigli dell'aquila un nastro verde e rosso riporta la locuzione latina \"E pluribus unum\" (\"Dai molti, uno\"), motto ufficiale della polisportiva.\nIl fornitore tecnico della sezione rugbistica \u00e8 l'Adidas e la tenuta alternativa \u00e8 di colore grigio antracite, con il logo societario sul petto in gradienti di grigio."}
{"id": "6683544", "revid": "125007672", "url": "https://it.wikipedia.org/wiki?curid=6683544", "title": "Recettore rianodinico", "text": "I recettori della rianodina (ryanodine receptor, RyR), sono canali che svolgono un ruolo chiave nei processi di accoppiamento eccitazione-contrazione.\nSono composti da subunit\u00e0 proteiche di circa 565 kDa, che si assemblano in omotetrameri di grandi dimensioni, a formare un quadrifoglio. \nQuesti recettori, insieme ai recettori delle diidropiridine DHPR, partecipano alla liberazione dello ione calcio delle cisterne terminali del reticolo sarcoplasmatico RS, che danno origine a strutture chiamate \u201cpiedi\u201d, che si proiettano verso le tetradi dei tubuli T. \nL\u2019identificazione dei canali di liberazione dello ione calcio dalle cisterne terminali del RS \u00e8 stata favorita dall\u2019impiego dell\u2019alcaloide rianodina, che si lega in modo specifico e selettivo a questi canali; in essi, a basse concentrazioni, la rianodina induce uno stato di apertura permanente.\nL'eziologia dell'ipertermia maligna risiede in una mutazione a carico del gene codificante il RyR1, per la quale l'esposizione a certi farmaci (gas alogenati, succinilcolina e sugammadex) ne comporta l'agonismo."}
{"id": "6683545", "revid": "729019", "url": "https://it.wikipedia.org/wiki?curid=6683545", "title": "Marsilio de' Rossi", "text": "Biografia.\nEra figlio di Guglielmo de' Rossi e di Donella Da Carrara di Padova ed inizi\u00f2 probabilmente il mestiere delle armi sin da giovane.\nIl primo incarico certo di Marsilio fu quello di capitano del popolo a Bologna, nel 1307. Successivamente, nel 1314 prese parte alla guerra fra i Da Carrara e gli Scaligeri capitanati da Cangrande venendo per\u00f2 sconfitto e preso prigioniero nella battaglia di Vicenza. Gli anni successivi fu sempre al servizio dei parenti della moglie Donella, nel 1320 \u00e8 ricordato infatti in un fatto d'arme dove insieme a Niccol\u00f2 da Carrara respinse un attacco degli Scaligeri su Padova.\nNel 1323 ritorn\u00f2 a Parma e insieme al fratello Rolando fu protagonista dell'azione che port\u00f2 all'allontanamento dei Sanvitale da Parma. Schieratosi da parte guelfa combatt\u00e9 i Landi a favore di Azzone Visconti quindi nel 1327 venne nominato rettore di Bologna.\nTuttavia la carica nella citt\u00e0 felsinea dur\u00f2 pochi mesi, alla discesa in Italia di Ludovico il Bavaro si schier\u00f2 apertamente dalla parte imperiale, con l'aiuto di Azzo da Correggio tolse alla chiesa prima Reggio Emilia poi Parma, scacciando il Legato pontificio e allontanando la famiglia dei Della Torre.\nDopo l'arresto da parte pontificia del fratello Rolando a Bologna, Marsilio si rec\u00f2 nuovamente da Ludovico il Bavaro che sostava presso Pavia, Ludovico discese su Parma, la citt\u00e0 fu interdetta e la celebrazione delle cerimonie religiose fu possibile solo se il sacerdote riconosceva legittimo l'antipapa Niccol\u00f2 V.\nLudovico nomin\u00f2 Marsilio vicario imperiale di Parma, insieme ai fratelli Rolando e Pietro. Dopo aver accompagnato il re sulla via del ritorno in Germania, torn\u00f2 a Parma con il titolo supplementare di vicario imperiale per la Lombardia. Combatt\u00e9 il vicario pontificio sconfiggendolo a Borgo Panigale e infine sottrasse Borgo San Donnino ai papali.\nSceso in Italia Giovanni di Boemia nel 1330, Marsilio si affrett\u00f2 a recarsi da lui presso Brescia schierandosi contro Lega di Castelbaldo che nel frattempo si era creata per opporsi al re. Nel 1332 prese parte alla battaglia di San Felice sul Panaro dove le truppe della Lega vennero sconfitte dagli imperiali ricevendo come compenso il titolo di Cavaliere.\nNelle trattative di pace con la Lega, Marsilio fu inviato come ambasciatore imperiale a Peschiera, concludendo un trattato che per\u00f2 non fu rispettato dagli alleati della Lega quando Giovanni lasci\u00f2 l'Italia. Marsilio si trov\u00f2 cos\u00ec assediato in Parma dagli Scaligeri, trovandosi per\u00f2 ad affrontare forze soverchianti si rec\u00f2 a Verona da Mastino II della Scala per trattare la cessione di Parma ai signori di Verona in cambio di Borgo San Donnino.\nAnche se Marsilio fu rassicurato sullo scambio, in realt\u00e0 un patto segreto aveva gi\u00e0 assegnato Borgo San Donnino ad Azzone Visconti e questi, nel 1336 si rec\u00f2 ad assediare il feudo rossiano impadronendosene nonostante l'accanita difesa opposta dal Rossi.\nDopo una breve tappa alla corte di Mastino, terminata con una precipitosa fuga per il tentativo dei Della Scala di avvelenarlo, Marsilio insieme al fratello Pietro milit\u00f2 sotto le insegne di Venezia contro gli Scaligeri: Pietro aveva il comando supremo delle truppe della Serenissima mentre Marsilio era al comando di uno dei tre eserciti in cui le truppe veneziane erano suddivise. Dopo alcune sortite come quella su Villafranca di Verona e dopo aver sconfitto gli scaligeri comandati da Paolo Aldighieri e da Guido da Correggio, non riusc\u00ec a convincere Luchino Visconti ad intervenire in battaglia per sconfiggere definitivamente gli Scaligeri e perci\u00f2 fu costretto a riparare a Padova dopo essersi ricongiunto al fratello Pietro a Bovolenta.\nMorto il fratello Pietro durante l'assedio di Monselice, i veneziani pensavano di promuovere Marsilio come comandante in capo in sostituzione del fratello, tuttavia le condizioni di salute gi\u00e0 non buone di Marsilio si aggravarono a tal punto che gli fu taciuta la morte di Pietro, ci\u00f2 tuttavia non fu sufficiente affinch\u00e9 Marsilio si riprendesse finendo con il morire il 16 agosto 1337, solo una settimana dopo la morte di Pietro.\nVenne sepolto insieme al fratello Pietro nella Cappella di San Giacomo della basilica di Sant'Antonio di Padova.\nDi lui disse Ireneo Aff\u00f2 \"\u201cRest\u00f2 non caduca fama, poich\u00e9 alla robustezza ed al coraggio aggiugneva molto senno e consiglio\u201d\" e, a memoria delle sue imprese, Troilo II volle rappresentare ben tre episodi riferiti a Marsilio nella Sala delle gesta Rossiane della Rocca dei Rossi di San Secondo Parmense: L'investitura dei feudi nel parmigiano da parte dell'imperatore Ludovico il Bavaro, l'acquisto della citt\u00e0 di Luca di cui Marsilio divenne vicario imperiale, la vittoria insieme al fratello Pietro conseguita a Cerulio sulle truppe di Mastino della Scala, di cui fecero prigioniero il luogotenente e al quale sottrassero numerosi vessilli e insegne.\nDiscendenza.\nMarsilio ebbe una moglie della quale si conosce solo in nome: Margherita, da questa ebbe una figlia"}
{"id": "6683547", "revid": "287204", "url": "https://it.wikipedia.org/wiki?curid=6683547", "title": "Monastero di Ktuts", "text": "Il monastero di Ktuts (in armeno \u053f\u057f\u0578\u0582\u0581 \u0531\u0576\u0561\u057a\u0561\u057f, o \"eremo di Ktuts\") \u00e8 un antico monastero armeno, situato su un'isola del lago di Van. Si trova nell'antica regione armena del Vaspurakan, nell'odierna Turchia.\nIl monastero \u00e8 di incerta origine: la sua esistenza, e in particolare l'esistenza del suo \"scriptorium\", \u00e8 attestata nel XV secolo. Fu ricostruito nel Settecento e serv\u00ec da rifugio in occasione dei massacri hamidiani del 1894-1896. Fu abbandonato a seguito del genocidio armeno del 1915-1916. Si \u00e8 conservata solo la chiesa di San Giovanni il Precursore (\"Sourp Karapet\") con il suo gavit (sorta di nartece sul lato occidentale dell'edificio sacro).\nSituazione geografica.\nIl monastero si trova su una delle quattro isole del lago di Van, l'isola di Ktuts (\"del Becco\"), oggi \u00c7arpanak, a circa 1,5 km da un promontorio sulla riva orientale del lago e a 25 km a nord est della citt\u00e0 di Van.\nLa zona fa parte oggi nella provincia di Van (regione dell'Anatolia Orientale, in Turchia e storicamente faceva parte del cantone di Arberani della provincia del Vaspurakan, una delle quindici storiche province armene descritte nel \"Ashkharatsuyts\" (\"Geografia\") del geografo armeno Anania di Shirak (VII secolo).\nStoria.\nSecondo la tradizione, il monastero sarebbe stato fondato nel IV secolo da san Gregorio Illuminatore, al ritorno da un suo viaggio a Roma. Vi avrebbe fatto deporre la reliquia di un braccio di san Giovanni Battista, per la quale venne realizzato un reliquiario oggi conservato presso il patriarcato armeno di Gerusalemme.\nL'esistenza del monastero \u00e8 tuttavia storicamente accertata solo nel XV secolo, epoca in cui ospita un importante \"scriptorium\" di cui si conservano alcuni manoscritti presso il Matenadaran (biblioteca) della capitale armena Erevan.\nIl monastero fu probabilmente distrutto da un terremoto nel 1648 e venne ricostruito nel Settecento a spese degli abitanti della citt\u00e0 di Baghesh, oggi Bitlis. Divenne una delle due sedi della diocesi della Chiesa apostolica armena di Lim e Ktuts (due delle isole del lago di Van) e fu inoltre sia eremo, sia luogo di villeggiatura.\nIn occasione dei massacri hamidiani del 1894-1896 ospit\u00f2 numerosi rifugiati, mentre in occasione del genocidio armeno del 1915-1916 l'accesso all'isola venne impedito dai gendarmi.\nSuccessivamente il monastero venne abbandonato e si conservano solo la chiesa con il suo gavit. Nel 2010 il vice-governatore della provincia di Van ha annunciato lavori di restauro al monastero.\nDescrizione.\nChiesa di San Giovanni il Precursore.\nL'attuale edificio della chiesa (\"Sourp Karapet\", cio\u00e8 San Giovanni il Precursore, oppure \"Sourp Hovhannes\", cio\u00e8 \"San Giovanni\") fu eretto nel 1712-1713 ad opera dell'architetto Khoshkhabar.\nLa chiesa ha pianta a croce greca con due annessi occidentali liberi e con abside pentagonale.\nLa facciata orientale presenta due marcapiani orizzontali. \u00c8 decorata con medaglioni a croce e \"khachkar\" (rilievi in pietra con croci). Il portale occidentale, aperto con arco a tutto sesto, \u00e8 decorato da stalattiti e trecce dipinte in rosso e verde.\nL'interno \u00e8 decorato da nicchie a conchiglia\nLa copertura \u00e8 costituita da una cupola piramidale, con tamburo ottagonale nella parte superiore e cilindrico nella parte inferiore che poggia per mezzo di pennacchi su archi a sesto acuto. L'annesso occidentale \u00e8 insolitamente coperto da nervature che sorreggono una piccola cupola con \"erdik\" (locale lanterna).\nGavit.\nA ovest davanti alla chiesa \u00e8 presente un \"gavit\" in tufo nero a quattro colonne e con nove volte sostenute da archi a sesto acuto. L'interno era in origine decorato con affreschi.\nDavanti al \"gavit\" si trova un piccolo campanile, costituito da una nicchia a stalattiti che inquadra il portale al piano terra e un'apertura al piano superiore e che a sua volta era sormontata da una lanterna oggi scomparsa.\nEdifici in rovina.\nDall'angolo nord-est del \"gavit\" si poteva accedere a una cappella dedicata ai Santi Arcangeli e a una biblioteca, entrambe in rovina. Il monastero era completato da un cimitero e da ambienti per abitazione, oggi scomparsi."}
{"id": "6683551", "revid": "104458", "url": "https://it.wikipedia.org/wiki?curid=6683551", "title": "Aleksandra Kustova", "text": "Biografia.\nIn Coppa Continentale, la massima competizione femminile di salto prima dell'istituzione della Coppa del Mondo nella stagione 2012, ha esordito il 7 dicembre 2010 a Rovaniemi (35\u00aa). In Coppa del Mondo ha debuttato il 3 dicembre 2014 a \u010cajkovskij, classificandosi 44\u00aa, e ha ottenuto il primo podio il 16 dicembre 2017 a Hinterzarten (2\u00aa).\nAi XXIII Giochi olimpici invernali di , suo esordio olimpico, si \u00e8 classificata 24\u00aa nel trampolino normale; l'anno dopo ai Mondiali di Seefeld in Tirol, suo debutto iridato, \u00e8 stata 35\u00aa nel trampolino normale e 5\u00aa nella gara a squadre. Ai XXIV Giochi olimpici invernali di si \u00e8 classificata 17\u00aa nel trampolino normale."}
{"id": "6683555", "revid": "104458", "url": "https://it.wikipedia.org/wiki?curid=6683555", "title": "Alexandra Kustova", "text": ""}
{"id": "6683556", "revid": "21880", "url": "https://it.wikipedia.org/wiki?curid=6683556", "title": "Rothmaleria", "text": ""}
{"id": "6683559", "revid": "767487", "url": "https://it.wikipedia.org/wiki?curid=6683559", "title": "Captain Courtesy", "text": "Captain Courtesy \u00e8 un film muto del 1915 diretto da Phillips Smalley e Lois Weber che aveva come interpreti Dustin Farnum (nel ruolo del titolo), sua moglie Winifred Kingston, Herbert Standing e Courtenay Foote. La sceneggiatura si basa sul romanzo omonimo di Edward Childs Carpenter, pubblicato nel 1906 a Filadelfia\nTrama.\nNel 1840, la California appartiene al Messico e i coloni americani sono in costante pericolo, minacciati dai banditi. Un gruppo di razziatori, guidato dal rinnegato George Granville, uccide i genitori di Leonardo Davis. L'uomo giura vendetta e, mascherato, si trasforma in un feroce nemico delle bande di messicani che mettono a ferro e fuoco le propriet\u00e0 dei coloni. Diventato difensore dei deboli, ai quali restituisce il bottino che era stato loro rubato, conquista fama come Captain Courtesy. Innamorato di Eleanor, la pupilla di padre Reinaldo, le promette di rinunciare alla sua vendetta e si unisce ai fucilieri della California. Granville, per\u00f2, che \u00e8 venuto a conoscenza di un deposito d'oro che si trova alla missione di San Fernando, organizza un attacco con i suoi. Leonardo, riuscito a fuggire, chiede l'aiuto del generale Kearny, accampato con le sue truppe a Los Angeles. L'arrivo degli americani mette in fuga i messicani: in un combattimento finale, Granville, che ha ammesso di essere il colpevole della morte dei Davis, soccombe sotto i colpi di Leonardo. Ma, all'ultimo momento, viene salvato dall'intervento di Eleanor, che convince Leonardo a risparmiare la vita dell'assassino.\nProduzione.\nIl film fu prodotto dalla Hobart Bosworth Productions in associazione con la Oliver Morosco Photoplay Company.\nDistribuzione.\nIl copyright del film, richiesto dalla Bosworth, Inc., fu registrato il 31 marzo 1915 con il numero LU4878. Distribuito dalla Paramount Pictures, il film usc\u00ec nelle sale cinematografiche statunitensi il 19 aprile 1915. Ne venne fatta una riedizione che fu distribuita negli Stati Uniti il 19 gennaio 1919. Con il titolo \"En str\u00e5tr\u00f6vares romans\", il film usc\u00ec anche in Svezia il 5 marzo 1921."}
{"id": "6683560", "revid": "104458", "url": "https://it.wikipedia.org/wiki?curid=6683560", "title": "Sof'ja Tichonova", "text": "Biografia.\nHa esordito in Coppa Continentale, la massima competizione femminile di salto prima dell'istituzione della Coppa del Mondo nella stagione 2012, il 7 dicembre 2010 a Rovaniemi (38\u00aa) e in Coppa del Mondo il 7 dicembre 2013 a Lillehammer, classificandosi 33\u00aa. Il 16 febbraio 2014 ha colto a Lahti il primo podio in Coppa Continentale (3\u00aa). Ha debuttato ai Campionati mondiali a Falun 2015, dove \u00e8 stata 20\u00aa nella gara individuale e 6\u00aa in quella a squadre mista; nella successiva rassegna iridata di Lahti 2017 si \u00e8 classificata 26\u00aa nella gara individuale.\nIl 16 dicembre 2017 a Hinterzarten ha ottenuto il primo podio in Coppa del Mondo (2\u00aa) e ai XXIII Giochi olimpici invernali di , suo esordio olimpico, si \u00e8 classificata 25\u00aa nel trampolino normale; l'anno dopo ai Mondiali di Seefeld in Tirol \u00e8 stata 20\u00aa nel trampolino normale, 5\u00aa nella gara a squadre e 7\u00aa nella gara a squadre mista, mentre a quelli di Oberstdorf 2021 si \u00e8 classificata 24\u00aa nel trampolino normale, 23\u00aa nel trampolino lungo e 6\u00aa nella gara a squadre. Ai XXIV Giochi olimpici invernali di si \u00e8 piazzata 26\u00aa nel trampolino normale."}
{"id": "6683561", "revid": "604467", "url": "https://it.wikipedia.org/wiki?curid=6683561", "title": "Sofja Tichonova", "text": ""}
{"id": "6683562", "revid": "604467", "url": "https://it.wikipedia.org/wiki?curid=6683562", "title": "Sofia Tikhonova", "text": ""}
{"id": "6683563", "revid": "604467", "url": "https://it.wikipedia.org/wiki?curid=6683563", "title": "Sofija Tichonova", "text": ""}
{"id": "6683566", "revid": "110157", "url": "https://it.wikipedia.org/wiki?curid=6683566", "title": "Desiderata (nome)", "text": "Origine e diffusione.\nDeriva dal nome latino \"Desiderata\", dall'evidente significato di \"desiderata\", \"attesa\", \"voluta\" (lo stesso del nome Ava); si tratta di un tipico nome gratulatorio, dato tipicamente ad un figlio molto atteso.\nIn Italia \u00e8 attestato principalmente in Sicilia (ma va notato che la forma maschile, un po' meno diffusa, \u00e8 invece tipica della Toscana); il nome era usato anche in Inghilterra durante il Medioevo, e potrebbe essere sopravvissuto fino al XVI secolo in forme vernacolari quali \"Disary\", \"Dissery\", \"Dyzary\" e \"Dyzory\". Pi\u00f9 fortuna ha avuto invece la forma francese, \"D\u00e9sir\u00e9e\" (che \u00e8 usata, tra l'altro, anche come equivalente del nome Desideria, sebbene ci\u00f2 non sia tecnicamente corretto); \u00e8 stata infatti adottata sia in italiano, dove sostituisce Desiderata per via del suono pi\u00f9 eufonico, sia in inglese, dove ha fatto la sua comparsa all'inizio del XIX secolo (adattandosi in forme prive dei segni diacritici tipici del francese) e venendo diffusa ulteriormente dal film del 1954 \"D\u00e9sir\u00e9e\". \nOnomastico.\nIl nome non \u00e8 stato portato da alcuna santa, quindi \u00e8 adespota; l'onomastico si pu\u00f2 festeggiare, eventualmente, lo stesso giorno della forma maschile."}
{"id": "6683579", "revid": "1543377", "url": "https://it.wikipedia.org/wiki?curid=6683579", "title": "Legge costituzionale del 1982", "text": "La legge costituzionale del 1982 (inglese: \"Constitution Act 1982\"; francese: \"Loi constitutionnelle de 1982\") \u00e8, con la legge sul Canada del 1982, il testo fondamentale della Costituzione canadese del 17 aprile 1982.\nEssa comprende, tra le altre cose: la Carta canadese dei diritti e delle libert\u00e0 e la procedura di modifica della Costituzione del Canada. Ci sono annessi alcuni testi legislativi e decreti, tra cui la legge costituzionale del 1867 e lo statuto di Westminster del 1931.\nCircostanze.\nIl primo ministro del Qu\u00e9bec dell'epoca, Ren\u00e9 L\u00e9vesque, fu estromesso dai negoziati che si svolsero nella notte tra il 4 e il 5 novembre 1981. L'Assemblea nazionale del Qu\u00e9bec non ha dunque mai approvato questa legge in maniera formale.\nDiritti autoctoni.\nL'articolo 35 della Legge costituzionale del 1982 \"riconosce e conferma\" i \"diritti esistenti \u2014 ancestrali o emanati dai trattati \u2014 dei popoli autoctoni del Canada.\" Questo include gli \"Indiani, gli Inuit e i M\u00e9tis del Canada\"\nLa parola \"esistenti\" all'articolo 35(1) obblig\u00f2 la Corte suprema a definire quali diritti autoctoni esistano. La Corte suprema ha detto che prima del 1982, i diritti autoctoni esistevano in virt\u00f9 del diritto consuetudinario. Il diritto consuetudinario non pu\u00f2 essere cambiato da una semplice legge. Dunque, prima del 1982, il Parlamento federale poteva eliminare dei diritti autoctoni, mentre non poteva pi\u00f9 eleiminare dei diritti che esistevano nel 1982.\nAltre sezioni che trattano dei diritti autoctoni sono l'articolo 25 della Carta e l'articolo 35.1, che stabiliscono le aspettative per una partecipazione autoctona alla modifica delle pertinenti clausole costituzionali.\nPerequazione ed uguaglianza delle opportunit\u00e0.\nL'articolo 36 inserisce nella Costituzione l'uguaglianza delle opportunit\u00e0 per la popolazione canadese, lo sviluppo economico per sostenere questa uguaglianza e dei servizi pubblici disponibili per la popolazione. La sottosezione 3 si spinge pi\u00f9 lontano riconoscendo il principio secondo il quale il governo federale deve assicurare dei pagamenti per la perequazione.\nNel 1982, il professor Peter Hogg espresse il suo scetticismo di fronte alla possibilit\u00e0 per i tribunali di interpretare ed applicare questa disposizione, notando il suo carattere \"politico e morale, piuttosto che legale\".\nModifica della Costituzione.\nL'articolo 52(3) della Legge costituzionale del 1982 afferma che la Costituzione pu\u00f2 essere modificata solamente in conformit\u00e0 alle regole stabilite all'interno della Costituzione stessa. Lo scopo di questa sezione era di impedire ai legislatori la possibilit\u00e0 di emendare la Costituzione mediante una semplice legge.\nLe regole per emendare la Costituzione canadese sono estremamente concise. Esse sono descritte nella Parte V della Legge costituzionale del 1982.\nEsistono cinque formule di modifica diverse, applicabili a diversi tipi di emendamenti. Le cinque formule sono le seguenti:\nAltre sezioni della Parte V descrivono aspetti come l\"opting out\", dove e come una provincia pu\u00f2 sottrarsi a un emendamento costituzionale, e i tempi limitati per arrivare a un emendamento costituzionale.\nSupremazia.\nSecondo l'articolo 52 della Legge costituzionale del 1982, \"la Costituzione del Canada \u00e8 la legge suprema del Canada\", e ogni legge che la contraddica \u00e8 ritenuta inefficace. Questo d\u00e0 ai tribunali canadesi il potere di annullare delle leggi.Queste rimangano comunque valide fintantoch\u00e9 non siano state annullate da un tribunale.\nIn precedenza, la legge suprema del Canada era la Legge sul Nord America Britannico (LNAB) in virt\u00f9 dell'articolo 5 del \"Colonial Laws Validity Act\", che stabiliva che nessuna legge coloniale che violasse uno statuto imperiale britannico era valida. Dato che la LNAB era uno statuto imperiale, ogni legge canadese che la violava era inefficace. Non vi era nessuna disposizione prevista espressamente per dare ai tribunali il potere di giudicare se una legge canadese violasse la LNAB e fosse dunque inefficace; fino al 1982, questo potere della Corte faceva parte della Costituzione non scritta del Canada.\nDefinizione della Costituzione.\nL'articolo 52(2) della Legge costituzionale del 1982 definisce la Costituzione del Canada. Essa comprende:\nL'articolo 52(2), oltre a comprendere vari statuti imperiali, contiene otto statuti canadesi, di cui tre che creano delle province, e cinque che sono modifiche della Legge costituzionale del 1867.\nI tribunali canadesi si sono riservati il diritto di aggiungere e di inserire principi e convenzioni nella Costituzione in modo unilaterale. Bench\u00e9 il diritto dei tribunali di riconoscere diritti dell'uomo che non sono enunciati in modo esplicito in una costituzione non sia particolarmente anormale, la situazione canadese \u00e8 unica dato che questo diritto si estende a questioni procedurali che non sono legate ai diritti dell'uomo.\nIn particolare, la Corte suprema del Canada ha stabilito che l'articolo 52(2) non costituisce un elenco esaustivo di tutto ci\u00f2 che comprende la Costituzione. La Corte si riserva il diritto di aggiungere principi non scritti alla Costituzione, e per questo di inserirli accordando loro la supremazia costituzionale (ad esempio, \u00e8 stato aggiunto il privilegio parlementare alla Costituzione). La Corte not\u00f2, per contro, che l'elenco dei documenti scritti era cristallizzato e poteva essere modificato solo attraverso le formule di emendamento."}
{"id": "6683581", "revid": "373458", "url": "https://it.wikipedia.org/wiki?curid=6683581", "title": "Giorgio Prette", "text": ""}
{"id": "6683582", "revid": "1873017", "url": "https://it.wikipedia.org/wiki?curid=6683582", "title": "Bow Bridge", "text": "Il Bow Bridge (IPA: ), ovvero \"Ponte ad arco\", \u00e8 un ponte in ghisa situato a Central Park, New York negli Stati Uniti, che attraversa un laghetto ed \u00e8 usato come ponte pedonale.\nLa ringhiera \u00e8 decorata con cerchi legati fra di loro, con otto urne per piante in cima a pannelli decorativi in bassorilievo.\nSotto l'arco possono essere visti elementi e volute di arabeschi intricati.\nIl ponte \u00e8 stato progettato da Calvert Vaux e Jacob Wrey Mould ed \u00e8 stato completato nel 1862.\nMisura 26,5 metri di lunghezza."}
{"id": "6683583", "revid": "599013", "url": "https://it.wikipedia.org/wiki?curid=6683583", "title": "L\u00e9a Lemare", "text": "Biografia.\nOriginaria di Courchevel, la Lemare ha esordito in Coppa Continentale, la massima competizione femminile di salto prima dell'istituzione della Coppa del Mondo nella stagione 2012, l'8 agosto 2009 a Bischofsgr\u00fcn (48\u00aa) e ai Campionati mondiali a Oslo 2011, dove \u00e8 stata 33\u00aa nella gara individuale.\nIl 19 agosto 2011 ha colto a Oberwiesenthal il suo primo podio in Coppa Continentale (2\u00aa) e il 3 dicembre dello stesso anno ha preso parte alla prima gara della Coppa del Mondo femminile, a Lillehammer, classificandosi 36\u00aa. Nel 2013 ai Mondiali della Val di Fiemme \u00e8 stata 38\u00aa nella gara individuale e 5\u00aa in quella a squadre mista e l'anno dopo ai XXII Giochi olimpici invernali di , suo esordio olimpico, si \u00e8 piazzata 20\u00aa nella gara individuale.\nAi Mondiali di Falun 2015 \u00e8 stata 32\u00aa nella gara individuale e 8\u00aa in quella a squadre mista; nelle medesime specialit\u00e0 due anni dopo, nella rassegna iridata di Lahti 2017, si \u00e8 piazzata rispettivamente al 20\u00ba e al 10\u00ba posto. Il 16 dicembre 2017 a Hinterzarten ha ottenuto il suo primo podio in Coppa del Mondo (3\u00aa). Ai XXIII Giochi olimpici invernali di si \u00e8 classificata 28\u00aa nel trampolino normale; l'anno dopo ai Mondiali di Seefeld in Tirol 2019 \u00e8 stata 30\u00aa nel trampolino normale e 7\u00aa nella gara a squadre."}
{"id": "6683584", "revid": "287204", "url": "https://it.wikipedia.org/wiki?curid=6683584", "title": "Lea Lemare", "text": ""}
{"id": "6683586", "revid": "729019", "url": "https://it.wikipedia.org/wiki?curid=6683586", "title": "Zhongguancun", "text": "Zhongguancun () \u00e8 un hub tecnologico nel distretto di Haidian a Pechino, in Cina.\nStoria.\nL'area di Zhongguancun \u00e8 abitata dagli anni cinquanta, ma \u00e8 chiamata con questo nome solo dai primi anni ottanta. La prima persona a prospettare un futuro nell'alta tecnologia per Zhongguancun \u00e8 stato Chen Chunxian, un membro dell'Accademia Cinese delle Scienze che aveva visitato la Silicon Valley in un viaggio finanziato dal governo.\nL'interesse tecnologico dell'area di Zhongguancun \u00e8 stato ufficialmente riconosciuto dal governo cinese nel 1988 con il nome di \"Beijing High-Technology Industry Development Experimental Zone\".\nNel 1999 il quartiere \u00e8 stato ridenominato \"Zhongguancun Science &amp; Technology Zone\" anche se si \u00e8 allargato oltre l'area originale di Zhongguancun, la quale corrisponde all'odierno parco Haidian.\nCentri di ricerca e istruzione.\nDue importanti universit\u00e0 hanno sede vicino a Zhongguancun: l'Universit\u00e0 di Pechino e l'Universit\u00e0 Tsinghua. Anche l'Accademia Cinese delle Scienze si trova in prossimit\u00e0 del quartiere.\nAziende.\nNumerose compagnie tecnologiche hanno sede a Zhongguancun, tra le quali Stone Group, Founder Group, e Lenovo. Secondo il \"Beijing Statistical Yearbook\" del 2004 nell'area vi sono pi\u00f9 di 12\u00a0000 imprese ad alta tecnologia, le quali hanno in totale 489\u00a0000 dipendenti. Molte di queste compagnie sono spin-off dell'Universit\u00e0 di Pechino o dell'Universit\u00e0 Tsinghua.\nNumerose multinazionali estere dell'alta tecnologia hanno le loro sedi cinesi o dei centri di ricerca a Zhongguancun, tra cui Google, Intel, AMD, Oracle, Motorola, Sony ed Ericsson. Microsoft ha costruito nel 2011 un centro di ricerca per 5000 dipendenti, chiamato Microsoft Research Asia. Anche il centro di sviluppo dei processori Loongson si trova nel quartiere.\nNumerosi eventi sono inoltre tenuti a Zhongguancun, tra cui la conferenza annuale ChinICT sull'alta tecnologia e l'imprenditoria in Cina.\nTrasporti.\nL'area \u00e8 attraversata dalle linee 4 e 10 della metropolitana di Pechino, in particolare nelle stazioni di Zhongguancun e Haidianhuangzhuang. Inoltre il quartiere \u00e8 servito da numerose linee di autobus."}
{"id": "6683587", "revid": "1013865", "url": "https://it.wikipedia.org/wiki?curid=6683587", "title": "Romane Dieu", "text": "Biografia.\nIn Coppa del Mondo ha esordito il 28 gennaio 2017 a R\u00e2\u0219nov (34\u00aa) e ha ottenuto l'unico podio il 16 dicembre 2017 a Hinterzarten (3\u00aa). In carriera non ha preso parte n\u00e9 a rassegne olimpiche n\u00e9 iridate."}
