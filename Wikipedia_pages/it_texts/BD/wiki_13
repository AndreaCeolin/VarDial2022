{"id": "6351706", "revid": "118114141", "url": "https://it.wikipedia.org/wiki?curid=6351706", "title": "Eclipse (Chiara Civello)", "text": "Eclipse \u00e8 un album in studio della cantante italiana Chiara Civello, pubblicato nel 2017.\nIl disco.\nIl disco \u00e8 stato prodotto da Marc Collin (Nouvelle Vague) e registrato interamente a Parigi, eccezion fatta per due brani registrati a Rio de Janeiro e per tutte le percussioni, registrate a New York. Si tratta quindi di un disco dal carattere internazionale, anche nelle lingue, in quanto vi sono canzoni cantate in lingua italiana, lingua portoghese e lingua inglese.\nRiguardo allo stile musicale, l'album affianca le sonorit\u00e0 jazz a quelle della musica elettronica degli anni '70 e con venature sintetiche. \nNel disco sono presenti alcune cover tratte da colonne sonore di vari importanti compositori, quali Ennio Morricone e Piero Piccioni. Tra le altre cover vi \u00e8 \"Parole parole\" di Mina. Per quanto riguarda i brani originali, questi sono stati scritti da o con importanti autori della scena italiana: Francesco Bianconi (\"New York City Boy\"), Diego Mancino (\"Come vanno le cose\"), Cristina Don\u00e0 (\"To Be Wild\"), Antonio Di Martino (\"Cuore in tasca\") e Diana Tejera (\"La giusta distanza\"). Inoltre sono presenti alcuni brani che omaggiano il Brasile: \"Um dia\" \u00e8 stata scritta con Pedro S\u00e1, mentre \"Sambarilove\" \u00e8 stata scritta con Roubinho Jacobina. "}
{"id": "6351708", "revid": "131145", "url": "https://it.wikipedia.org/wiki?curid=6351708", "title": "Chiesa di San Vincenzo (Cernobbio)", "text": ""}
{"id": "6351711", "revid": "290948", "url": "https://it.wikipedia.org/wiki?curid=6351711", "title": "Lamiera stirata", "text": "La lamiera stirata \u00e8 un materiale utilizzato sia nella produzione industriale come elemento di schermatura, filtraggio o struttura, sia in architettura come elemento estetico o strutturale.\nProduzione.\nLa lamiera stirata viene prodotta da bobine e/o da fogli attraverso un'operazione di stampaggio a freddo effettuata da presse di diverse potenze. Il processo contemporaneamente taglia e stira la lamiera, creando il tipico pattern a rete. In questo modo la lunghezza finale del foglio pu\u00f2 variare a seconda della tipologia di maglia scelta.\nI pattern pi\u00f9 diffusi sono quadra, romboidale ed esagonale, anche se molte aziende producono pattern pi\u00f9 complessi e variati a seconda del tipo di applicazione.\nCaratteristiche.\nLa lamiera stirata \u00e8 definita da parametri come lo spessore della lamiera, la percentuale di vuoto, generalmente compresa tra il 4% e il 90%, e le dimensioni delle luci, che permettono di definire filtrazione e passaggio.\nQuesto tipo di lavorazione consente di mantenere rigidit\u00e0 e allo stesso tempo di creare i vuoti/pieni desiderati.\nI pattern pi\u00f9 diffusi sono a maglia quadra, romboidale ed esagonale, anche se molte aziende producono pattern pi\u00f9 complessi e variati a seconda del tipo di applicazione.\nLa forma pi\u00f9 comunemente utilizzata \u00e8 quella quadra, in quanto permette di ottenere la maggiore resistenza possibile. Questa forma rende possibile l\u2019assorbimento della maggiore quantit\u00e0 di energia e sforzo possibile.\nVariare la forma della maglia modifica anche il comportamento statico della lamiera, rendendolo pi\u00f9 o meno adatto a determinati tipi di utilizzi.\nLe forme a diamante, o a maglia quadra, accoppiate a lamiere di spessore maggiore, possono essere utilizzate anche come camminamenti e ringhiere, mentre lamiere pi\u00f9 leggere e dalle forme pi\u00f9 ricercate trovano il loro migliore utilizzo nella decorazione di facciate e di interni.\nLa resistenza della lamiera stirata dipende anche dagli angoli formati dagli intagli, in quanto incidono direttamente sulla distribuzione delle forze.\nLe lamiere molto sottili e con una maglia molto fine sono dette microstirate, ed hanno utilizzi molto particolari, come ad esempio nei sistemi di filtraggio dell\u2019aria e dell\u2019acqua e negli stent vascolari.\nApplicazioni.\nApplicazioni industriali.\nFiltrazione: filtrazione olio, acqua, aria, carburante e delle esalazioni dei gas di scarico; decorazione e griglie.\nEnergia: elementi per batterie come schermature, filtri, condensatori, microbatterie e catalizzatori.\nProduzione industriale: elementi filtranti per vari prodotti, aeratori, schermatura, filtri chimici, ecc.\nApplicazioni architettoniche.\nFacciate ventilate, schermatura solare, controllo del clima, gradini per scale in metallo, recinzioni, controsoffitti e design per interni.\nApplicazioni mediche.\nStent vascolari."}
{"id": "6351712", "revid": "15756", "url": "https://it.wikipedia.org/wiki?curid=6351712", "title": "Collegiata di Santa Croce (Stoccarda)", "text": "La collegiata di Santa Croce (in tedesco \"Stiftskirche Heiligen Kreuz\") \u00e8 il principale luogo di culto evangelico luterano della citt\u00e0 di Stoccarda, nel Baden-W\u00fcrttemberg, in Germania.\n\u00c8 sede del preside della Chiesa evangelica luterana della regione.\nStoria e descrizione.\nStrutture di una piccola chiesa romanica risalente al X-XI secolo sono state scoperte recentemente nel tracciato della chiesa odierna.\nNel 1240 una grande chiesa romanica a tre navate e con due torri venne costruita apparentemente per volere dei Conti del W\u00fcrttemberg, che in quell'epoca risiedevano nel vicino Castello Vecchio. Ancora oggi, nella cappella sotto la torre meridionale, si conserva la tomba del conte Ulrico I di W\u00fcrttemberg e di sua moglie Agnese di Slesia-Legnica, entrambi morti nel 1265.\nQuando Stoccarda diviene la nuova residenza dei Sovrani del W\u00fcrttemberg, si inizia la costruzione di un nuovo coro gotico. Il cantiere si svilupp\u00f2 fra il 1321 e il 1347.\nFra il 1447 e il 1460 l'architetto di corte Aberlin J\u00f6rg, riprese i lavori realizzando il piedicroce tardo-gotico su commissione del conte Ulrico V.\nVerso il 1494 realizz\u00f2 il \"Portale degli Apostoli\", sul lato meridionale, di sui oggi ne rimangono le statue; e nel 1500 venne realizzato il pulpito rinascimentale.\nNel 1534 la chiesa pass\u00f2 al culto luterano e venne spogliata delle pietre tombali, delle pitture e degli altari laterali disposti nel piedicroce. Inoltre venne trasformato l'interno, con le gallerie, per il nuovo uso protestante\nNel 1570 Johann Brenz, il riformatore del W\u00fcrttemberg, viene inumato nel coro della collegiata. Dal 1574 undici statue rinascimentali dei Conti del W\u00fcrttemberg vennero realizzate da Simon Schl\u00f6r per la parete nord del coro.\nNel 1826 il tetto del coro venne rinnovato, poi tocc\u00f2 alla gran parte dell'interno verso il 1840.\nCon la Seconda guerra mondiale la chiesa venne pesantemente danneggiata dai bombardamenti del 1944, dove perse anche il \"Portale degli Apostoli\". Verso il 1950 l'edificio venne restaurato e il portale ricomposto, ma tuttavia non si mantennero precisi canoni storici.\nCripta dei Sovrani del W\u00fcrttemberg.\nNel 1608 venne costruita una cripta atta ad accogliere le sepolture di tutti i Sovrani del W\u00fcrttemberg fino al 1677. Anche Ekaterina Pavlovna Romanova, granduchessa di Russia e regina consorte come moglie di re Guglielmo I di W\u00fcrttemberg, venne sepolta qui fra il 1819 e il 1824, prima di esser traslata nel \"Mausoleo del W\u00fcrttemberg\" da lei voluto."}
{"id": "6351716", "revid": "38120", "url": "https://it.wikipedia.org/wiki?curid=6351716", "title": "Il vedovo allegro (disambigua)", "text": ""}
{"id": "6351725", "revid": "767487", "url": "https://it.wikipedia.org/wiki?curid=6351725", "title": "Futbolo klubas Utenos Utenis 2015", "text": "Questa voce raccoglie le informazioni riguardanti il Futbolo klubas Utenos Utenis nelle competizioni ufficiali della stagione 2015.\nStagione.\nA seguito della promozione dalla 1 Lyga, arrivata al termine del campionato 2014, l'Utenis Utena si \u00e8 apprestato ad affrontare l'A Lyga 2015. L'allenatore Mindaugas \u010cepas \u00e8 stato confermato alla guida tecnica della squadra.\nLa squadra ha chiuso la stagione al 6\u00ba posto in classifica, mentre l'avventura nel Lietuvos Taur\u0117 2015-2016 si \u00e8 chiusa ai quarti di finale, con l'eliminazione per mano dello Stumbras."}
{"id": "6351728", "revid": "944090", "url": "https://it.wikipedia.org/wiki?curid=6351728", "title": "Pieve di Santa Maria della Neve (Quarantoli)", "text": "La pieve di Santa Maria della Neve \u00e8 una chiesa romanica situata nella localit\u00e0 di Quarantoli, frazione di Mirandola, in provincia di Modena e diocesi di Carpi.\nStoria.\nGi\u00e0 esistente nel IX secolo durante il feudo di Ugo di Maginfredo, la presenza della chiesa \u00e8 attestata in un documento storico del 1044, in cui si cita l'importante nucleo culturale e religioso di Quarantoli, al pari dell'abbazia di Nonantola. L'edificio di culto venne totalmente ricostruito nel XII secolo da parte di Matilde di Canossa. \nNell'altare \u00e8 scolpita la data del 15 novembre 1114, in cui avvenne la consacrazione della pieve. \nNel XV secolo vi furono alcuni restauri e venne realizzato il campanile. \nIntorno all'anno 1670 la facciata venne riedificata in stile barocco.\nNel 1821 la pieve di Quarantoli transit\u00f2 dalla diocesi di Reggio Emilia a quella di Carpi.\nNel 1915 vennero svolti numerosi lavori per valorizzare maggiormente le origini romaniche, che peraltro raddoppiarono la lunghezza delle navate, a cui venne aggiunto un presbiterio contornato da un deambulatorio.\nNel maggio 2012 la chiesa \u00e8 stata gravemente danneggiata dal terremoto dell'Emilia del 2012: il muro della navata di sinistra \u00e8 crollata, la facciata \u00e8 pericolante e l'intera chiesa \u00e8 inagibile.\nArchitettura.\nLa struttura originale dell'edificio romanico, a pianta basilicale, \u00e8 costituita dalle navate che terminano in tre absidi che sono divise in cinque campate di archi risegati poggianti su pilastri bilobati.\nSul lato meridionale della navata centrale \u00e8 presente un pulpito, ricostruito, in cui sono incluse alcune sculture romaniche del XII-XIII secolo raffiguranti i quattro simboli degli evangelisti: infatti sul lato frontale del pulpito vi sono il leone (San Marco), il toro (San Luca) e l'aquila (San Giovanni), mentre sul lato destro si vede l'effige di San Matteo. Queste antiche sculture sono attribuite alla scuola di Wiligelmo (che realizz\u00f2 anche il duomo di Modena e le sue decorazioni). Il pulpito \u00e8 poi sorretto da due telamoni lapidei che rappresentano rispettivamente un giovane e un vecchio inginocchiati e sofferenti.\nNella parte sinistra del presbiterio \u00e8 presente una loggia ricostruita in tempi recenti riutilizzando colonnine e capitelli originariamente utilizzati in un antico chiostro oggi scomparso. I capitelli, ognuno diverso dagli altri, sono scolpiti con diversi temi, quali animali, foglie, leoni e teste antropomorfe cornute.\nLa cappella battesimale \u00e8 decorata da un paliotto in scagliola di scuola carpigiana del 1686 e una \"Madonna con Bambino\" del XVI secolo della scuola veneto-cretese.\nL'altare \u00e8 realizzato da una coppia di eleganti pilastrini tardo-romanici della scuola di Modena, uno sormontato da capitello cubico scolpito con fogliame inclinato e l'altro scolpito in un fascio di colonne ofitiche (annodate) con capitello a volute, che sorreggono la mensa.\nCampane.\nII campanile della Pieve di Quarantoli r\u00e8 dotato di un concerto di quattro campane di bronzo, come da tradizione emiliano-romagnola. L'accordo in La, detto \"di sesta\" (suona le note lA-4A-5A-6A), rical\u00adca la struttura tonale delle basiliche di Bologna ed costituisce l'unico esempio nella Bassa modenese, unitamente al concerto campanario di San Possidonio. La seconda campana \"mezzana\" \u00e8 la seconda campana pi\u00f9 antica della diocesi di Carpi, seconda solo alla campana dei defunti della chiesa parrocchiale di San Francesco in Carpi."}
{"id": "6351730", "revid": "767487", "url": "https://it.wikipedia.org/wiki?curid=6351730", "title": "Lavorazione a due strati", "text": "La lavorazione a due strati (definita anche a doppio strato) \u00e8 una delle lavorazioni principali che combina un lavoro di discissura pi\u00f9 profondo e un lavoro di aratura pi\u00f9 superficiale.\nQuesti due lavori possono essere eseguiti in contemporanea o separatamente.\nNella lavorazione contemporanea (o ara-ripuntatura) si usano aratri detti ripuntatori che hanno lo scopo di rovesciare il terreno ad una profondit\u00e0 pari circa 20\u201325\u00a0cm grazie ad un normale versoio che tramite un'ancora, riesce a non far ribaltare la zolla ad una profondit\u00e0 che non supera i 40\u00a0cm.\nNella lavorazione eseguita in due tempi separati, la prima lavorazione \u00e8 eseguita da un ripper, mentre un aratro poli vomere esegue appena dopo una lavorazione superficiale.\nQuesto lavoro combina i benefici dei due attrezzi: distruzione delle erbe infestanti, esposizione del terreno alle precipitazioni, interramento della sostanza organica, zollosit\u00e0 ridotta e rottura della suola di lavorazione."}
{"id": "6351769", "revid": "1605525", "url": "https://it.wikipedia.org/wiki?curid=6351769", "title": "Quattro armi false", "text": "Quattro armi false (titolo originale \"The Four False Weapons\"), \u00e8 un romanzo poliziesco di John Dickson Carr, pubblicato nel 1937, il quinto e ultimo della serie che ha per protagonista Henri Bencolin, capo della polizia di Parigi.\nTrama.\nRichard Curtis, il socio giovane di un rispettabile studio legale londinese, specializzato in assistenza a nobili famiglie dell'aristocrazia inglese, viene spedito a Parigi per assistere uno dei clienti dello studio. Ralph Douglas, un ricco giovane con un passato da playboy, sta per sposare Magda Toller, a sua volta erede di una facoltosa famiglia inglese. Il giovane ha avuto in passato un'amante, la nota bellezza mondana Rose Klonec, che alloggiava a sue spese in una villa nei dintorni di Parigi. Ora Ralph vuole vendere la villa, ma \u00e8 perplesso perch\u00e9 ha notato degli strani andirivieni notturni nella casa, dove qualcuno ha riallacciato anche l'elettricit\u00e0 e l'acqua staccate da mesi. Inoltre, ha ricevuto un'offerta di acquisto per la villa dal nuovo amante di Rose, De Lautrec, nipote di un importante uomo politico. In compagnia dell'avvocato, Ralph si reca alla villa e scopre il cadavere di Rose, morta nel suo letto. La situazione che si presenta alla polizia \u00e8 bizzarra e complicata: nella casa, oltre a quelli che sembrano in apparenza i resti di un festino, si trovano un rasoio affilato, una pistola carica, uno stiletto appuntito e un flacone di compresse di sonnifero. Quattro armi mortali, eppure Rose non \u00e8 stata uccisa da nessuna di queste. Un enigma in apparenza quasi irrisolvibile. Per fortuna a poca distanza dalla villa vive Henri Bencolin, ex capo della polizia di Parigi, da poco in pensione. Anche se non ha pi\u00f9 i modi mefistofelici e l'eleganza raffinata che lo contraddistinguevano quando era in servizio, Bencolin si mette all'opera per sbrogliare la matassa e inchiodare un diabolico assassino.\nCritica.\n\"Henri Bencolin, addolcitosi da quando \u00e8 andato in pensione e perci\u00f2 pi\u00f9 credibile del burattino fastidiosamente teatrale dei romanzi precedenti, svolge un buon lavoro di logica nello scagionare il playboy dal sospetto di avere assassinato la sua \"poule-de-luxe\" (assassinata, si scoprir\u00e0 in seguito, in modo particolarmente ingegnoso.) Il tema del libro \u00e8 il trionfo del buonsenso sulla scienza: non ci si pu\u00f2 fidare di nessuno degli indizi materiali (pillole di sonnifero, impronte digitali, un orologio elettrico, dello champagne e le stesse quattro armi false) e le ingegnose teorie di Auguste Dupin, il criminologo del giornale \"L'Intelligence\", che si basano principalmente sugli indizi materiali, sono invariabilmente sbagliate. (...) Il difetto principale del libro \u00e8 il suo fare eccessivo affidamento sull'\"innata perversit\u00e0 degli umani eventi\" e, sebbene la soluzione sia logica e impeccabilmente onesta verso il lettore, il carattere dell'assassino e la sua relazione con la vittima non sono costruiti a sufficienza per rendere convincente il movente.\""}
{"id": "6351778", "revid": "1793900", "url": "https://it.wikipedia.org/wiki?curid=6351778", "title": "Piazza Mosca (San Pietroburgo)", "text": "Piazza Mosca () \u00e8 una delle principali della citt\u00e0 russa di San Pietroburgo; \u00e8 circondata da alberi e adornata con numerose fontane, al suo centro \u00e8 decorata con piccole fioriere e da una imponente statua di Lenin alta 16 metri, eretta nel 1970 per commemorare il centenario della nascita del rivoluzionario russo, opera dello scultore Michail Aniku\u0161in e dell'architetto Valentin Aleksandrovi\u010d Kamenskij cui fa da sfondo la Casa dei Soviet."}
{"id": "6351780", "revid": "124123", "url": "https://it.wikipedia.org/wiki?curid=6351780", "title": "Eileen O'Hearn", "text": "Biografia.\nFiglia di un immigrato irlandese, Eileen crebbe e studi\u00f2 a Kansas City, nel Missouri. Dotata di una voce da soprano, prese anche lezioni di canto e si esib\u00ec alla radio locale. Nel 1937 la famiglia O\u2019Hearn si trasfer\u00ec a Santa Monica ed Eileen s'iscrisse alla California University di Los Angeles per studiare recitazione. Nello stesso tempo partecip\u00f2 ad alcune recite, super\u00f2 un provino presso la Columbia Pictures senza per\u00f2 vedersi offrire un lavoro e, delusa per non riuscire a sfondare nel mondo dello spettacolo, fin\u00ec per lasciare gli studi e impiegarsi come stenografa al quotidiano Los Angeles Times. \nNel 1941 la Columbia si ricord\u00f2 di lei e le offr\u00ec un contratto. Eileen pot\u00e9 cos\u00ec esordire come protagonista femminile sia nel western \"Thunder Over the Prairie\", con Charles Starrett, che nella commedia \"The Richest Man in Town\", con Frank Carver e Roger Pryor. Dopo di allora, per\u00f2, ottenne soltanto parti di secondo piano o semplici apparizioni, se si esclude la parte da protagonista femminile nel consueto B-western \"The Devil's Trail\". Con due film di guerra, \"Submarine Raider\" e \"Parachute Nurse\", entrambi del 1942, lasci\u00f2 il cinema. \nAlla decisione contribu\u00ec la sua situazione familiare. Quell'anno aveva sposato Frederick Pate (1913\u00a0\u2013 1969), un tecnico della Columbia, e il 2 gennaio 1943 era nata Susan, la sua prima figlia, cui segu\u00ec, nel 1947, un secondo figlio. Dopo la morte del marito, Eileen O'Hearn and\u00f2 a vivere con la figlia nell'isola di Kodiak, in Alaska, dove si spense nel 1992."}
{"id": "6351826", "revid": "214753", "url": "https://it.wikipedia.org/wiki?curid=6351826", "title": "Campionati mondiali di bob 1954", "text": "I Campionati mondiali di bob 1954, quattordicesima edizione della manifestazione organizzata dalla Federazione Internazionale di Bob e Skeleton, si sono disputati a Cortina d'Ampezzo, in Italia, sulla Pista olimpica Eugenio Monti, il tracciato sul quale si svolsero le rassegne iridate maschili del 1937 (unicamente nel bob a due), del 1939 (soltanto nel bob a quattro) e del 1950 in entrambe le specialit\u00e0. La localit\u00e0 italiana ha ospitato quindi le competizioni mondiali per la terza volta nel bob a due uomini e nel bob a quattro.\nL'edizione ha visto prevalere l'Italia che si aggiudic\u00f2 una medaglia d'oro e una d'argento sulle sei disponibili in totale, sopravanzando la Svizzera con un oro, la Germania Ovest con un argento e un bronzo e lasciando agli Stati Uniti un bronzo. I titoli sono stati infatti conquistati nel bob a due uomini dagli italiani Guglielmo Scheibmeier e Andrea Zambelli e nel bob a quattro dagli svizzeri Fritz Feierabend, Harry Warburton, Gottfried Diener e Heinrich Angst."}
{"id": "6351830", "revid": "122520540", "url": "https://it.wikipedia.org/wiki?curid=6351830", "title": "Distribuzione di Laplace", "text": "In statistica, la distribuzione di Laplace \u00e8 una distribuzione di probabilit\u00e0 continua che prende il nome dal matematico Pierre-Simon de Laplace. \u00c8 anche nota come doppia esponenziale poich\u00e9 la sua densit\u00e0 pu\u00f2 essere vista come l'associazione di due densit\u00e0 di leggi esponenziali. La legge di Laplace si pu\u00f2 anche ottenere dalla differenza di due variabili esponenziali indipendenti e con uguale parametro (per esempio un moto browniano valutato come tempi distribuiti esponenzialmente). Incrementi del moto di Laplace o un processo di varianza gamma, valutati sulla scala dei tempi hanno ugualmente una distribuzione di Laplace.\nLa distribuzione di Laplace \u00e8 la distribuzione di massima entropia dato il punto centrale formula_1 e la deviazione assoluta media formula_2.\nEquazione differenziale.\nLa funzione di densit\u00e0 di probabilit\u00e0 (\"probability density function - pdf\") della distribuzione di Laplace \u00e8 una soluzione delle seguenti equazioni differenziali:\nFunzione di densit\u00e0 delle probabilit\u00e0.\nUna variabile casuale ha una distribuzione di formula_4se la sua pdf \u00e8\nIn questa formula formula_1 \u00e8 un parametro di posizione e formula_8. che \u00e8 talvolta indicato come la diversit\u00e0, \u00e8 un parametro di scala. Se formula_9 e formula_10 la semilinea positiva \u00e8 esattamente un distribuzione esponenziale scalata a met\u00e0.\nLa pdf della distribuzione di Laplace ricorda anche la distribuzione normale; tuttavia, mentre la distribuzione normale \u00e8 espressa in termini di quadrato delle differenze dalla media formula_1 la distribuzione di Laplace \u00e8 espressa in termini di differenza assoluta dalla media. Di conseguenza, la distribuzione di Laplace ha \"code\" pi\u00f9 pesanti della distribuzione normale.\nFunzione di distribuzione cumulativa.\nLa funzione di distribuzione di Laplace \u00e8 integrabile facilmente (se vengono distinti due casi simmetrici a causa dell'uso della funzione valore assoluto). La sua funzione di ripartizione \u00e8 la seguente:\nLa distribuzione cumulativa inversa \u00e8 data da\nGenerazione di variabili casuali in accordo alla distribuzione di Laplace.\nData una variabile casuale \nformula_14 presa da una distribuzione uniforme nell'intervallo formula_15\nla variabile casuale\nha una distribuzione di Laplace con parametri formula_1 e formula_2.\nQuesto deriva dalla distribuzione cumulativa inversa data sopra.\nUna formula_19 pu\u00f2 essere generata come differenza di due variabili casuali formula_20 indipendenti e con distribuzione identica (\"independent identically distributed, iid\"). In modo analogo formula_21 pu\u00f2 essere generata anche come logaritmo del rapporto di due variabili casuali uniformi \"iid\".\nStima dei parametri.\nDato formula_22 indipendente con una distribuzione identica i campioni formula_23 la stima di massima verosimiglianza formula_24 di formula_1 \u00e8 la mediana campionaria e quella formula_26 di formula_2 \u00e8 \n(rivelando cos\u00ec un collegamento fra la distribuzione di Laplace ed i minimi scostamenti assoluti.\nMomenti.\ndove \nformula_30 \u00e8 la funzione integrale esponenziale generalizzata formula_31.\nRelazione con la distribuzione esponenziale.\nUna variabile casuale di Laplace pu\u00f2 essere rappresentata come la differenza due variabili esponenziali con distribuzione identica. Un modo di dimostrare ci\u00f2 \u00e8 usando la funzione caratteristica. Per qualsiasi insieme di variabili casuali continue e indipendenti, per ogni combinazione lineare di tali variabili, la sua funzione caratteristica (che determina univocamente la distribuzione) pu\u00f2 essere ottenuta moltiplicando le funzioni caratteristiche.\nConsiderando due variabili casuali iid formula_36. Le funzioni caratteristiche per formula_71 sono rispettivamente\nMoltiplicando queste funzioni caratteristiche (equivalenti alla funzione caratteristica della somma delle variabili casuali \nformula_73) il risultato \u00e8\nche equivale alla funzione caratteristica di formula_75, che \u00e8\nLe distribuzioni di Sargan.\nLe distribuzioni di Sargan sono un sistema di distribuzioni entro cui la distribuzione di Laplace rappresenta un membro essenziale. Una distribuzione di Sargan di formula_77esimo ordine ha un densit\u00e0\nper i parametri formula_79. La distribuzione di Lapalce ha un valore formula_80\nStoria.\nQuesta distribuzione spesso \u00e8 indicata come prima legge di Laplace degli errori. La ha pubblicata nel 1774, quando not\u00f2 che la frequenza di un errore poteva essere espressa come una funzione esponenziale della sua grandezza una volta che il suo segno fosse trascurato.\nJohn Maynard Keynes ha pubblicato nel 1911 un articolo basato sulle sue precedenti tesi dove dimostrava che la distribuzione di Laplace minimizzava la deviazione assoluta dalla mediana."}
{"id": "6351840", "revid": "599013", "url": "https://it.wikipedia.org/wiki?curid=6351840", "title": "Daniel Donzelli", "text": "Carriera.\nClub.\nCresciuto cestisticamente tra le giovanili di Cremona e Casalpusterlengo (con cui vince il campionato nazionale U19 nel 2014), esordisce tra i professionisti con questi ultimi, giocando 66 partite in quattro stagioni tra DNA e Serie A2. Il 2 luglio del 2016, a seguito dello spostamento della squadra a Piacenza, firma con il New Basket Brindisi in Serie A, esordendo il 2 ottobre nel match casalingo vinto contro l'Aquila Basket Trento. Dopo due stagioni e poco spazio, il 10 luglio 2018 viene girato in prestito alla Pallacanestro Forl\u00ec 2.015. Il 4 luglio 2019 firma alla Pallacanestro Biella in A2. Il 30 giugno del 2020 si trasferisce alla JB Monferrato firmando un accordo biennale. Per la stagione 2021/2022 firma un contratto con la Bakery Basket Piacenza.\nNazionale.\nCon le nazionali giovanili ha preso parte agli Europei Under-16 di Lituania e Lettonia nel 2012 (giocato a 13,8 punti e 9,3 rimbalzi di media), agli Europei Under-18 di Lettonia nel 2013 e agli Europei Under-20 di Finlandia nel 2016. Inoltre con la Nazionale Under-18 ha vinto nel 2014 il Torneo \"Albert Schweitzer\" svoltosi a Mannheim (14,9 punti di media per lui)."}
{"id": "6351845", "revid": "497123", "url": "https://it.wikipedia.org/wiki?curid=6351845", "title": "Tragedia dell'Albergo Parco Monte San Primo", "text": ""}
{"id": "6351847", "revid": "214753", "url": "https://it.wikipedia.org/wiki?curid=6351847", "title": "Campionati mondiali di bob 1953", "text": "I Campionati mondiali di bob 1953, tredicesima edizione della manifestazione organizzata dalla Federazione Internazionale di Bob e Skeleton, si sono disputati a Garmisch-Partenkirchen, in Germania Ovest, sulla Olympia-Bobbahn Rie\u00dfersee, il tracciato naturale (situato attorno al lago Rie\u00dfersee) che ha ospitato le gare di bob ai Giochi di e le rassegne iridate del 1934 e del 1938 limitatamente al bob a quattro. La localit\u00e0 bavarese ha quindi ospitato le competizioni mondiali per la terza volta nel bob a quattro e per la prima nel bob a due uomini.\nL'edizione ha visto prevalere gli Stati Uniti e la Svizzera che si aggiudicarono una medaglia d'oro a testa sulle sette assegnate in totale, sopravanzando la Germania Ovest con due argenti e due bronzi e lasciando alla Svezia un bronzo. I titoli sono stati infatti conquistati nel bob a due uomini dagli svizzeri Felix Endrich e Fritz St\u00f6ckli e nel bob a quattro dagli statunitensi Lloyd Johnson, Piet Biesiadecki, Hubert Miller e Joseph Smith."}
{"id": "6351857", "revid": "87163084", "url": "https://it.wikipedia.org/wiki?curid=6351857", "title": "Petrarca Padova Rugby", "text": ""}
{"id": "6351862", "revid": "214753", "url": "https://it.wikipedia.org/wiki?curid=6351862", "title": "Campionati mondiali di bob 1951", "text": "I Campionati mondiali di bob 1951, dodicesima edizione della manifestazione organizzata dalla Federazione Internazionale di Bob e Skeleton, si sono disputati a l'Alpe d'Huez, in Francia, sulla pista omonima. La localit\u00e0 alpina ha ospitato quindi le competizioni iridate per la prima volta nel bob a due uomini e nel bob a quattro.\nL'edizione ha visto dominare la Germania Ovest che si aggiudic\u00f2 entrambe le medaglie d'oro sulle sei assegnate in totale, lasciando agli Stati Uniti i due argenti alla Svizzera i due bronzi. I titoli sono stati infatti conquistati nel bob a due uomini da Anderl Ostler e Lorenz Nieberl e nel bob a quattro dagli stessi Ostler e Nieberl con i compagni Xavier Leitl e Michael P\u00f6ssinger."}
{"id": "6351864", "revid": "599013", "url": "https://it.wikipedia.org/wiki?curid=6351864", "title": "Goose Gossage", "text": "Carriera.\nNel corso dei suoi 22 anni di carriera (dal 1972 al 1994), Gossage lanci\u00f2 per nove diverse squadra, disputando le sue migliori annate con i New York Yankees, con cui vinse le World Series nel 1978, e i San Diego Padres. Il soprannome \"Goose\" fu inventato da un amico a cui non piaceva il precedente, \"Goss\", e not\u00f2 che si muoveva come un'oca (\"goose\" in inglese) quando allungava il proprio collo per leggere i segnali del catcher mentre stava per lanciare.\nTra la fine degli anni settanta e l'inizio degli anni ottanta, Gossage incarn\u00f2 una delle prime versioni del moderno closer, con i baffoni e un atteggiamento burbero che si accoppiavano a una rapida fastball per chiuedere le partite. Guid\u00f2 l'American League in salvezze per tre volte e si classific\u00f2 al secondo posto per due volte; nel 1987 era al secondo posto nella storia della MLB per salvezze in carriera, dietro solo a Rollie Fingers, anche se al termine della carriera il suo totale di 310 fu il quarto risultato di sempre.A l momento del ritiro era anche terzo della storia per gare lanciate (1.002) e rimane al terzo posto per vittorie come lanciatore di rilievo (115) e inning lanciati in rilievo (1.556\u2154); i suoi 1.502 strikeout lo pongono dietro solo a Hoyt Wilhelm tra i lanciatori che hanno giocato principalmente come rilievo. Per contro, \u00e8 anche il leader negativo in salvezze sprecate (112). Tra il 1977 e il 1983 non ebbe mai una media PGL sopra 2.62, con un minimo di 0.77 nel 1981. Nel 1980 si classific\u00f2 al terzo posto nel premio di MVP dell'American League e del Cy Young Award, con gli Yankees che vinsero il titolo di division.\nNoto per il suo impatto nelle partite cruciali, Gossage fece registrare l'ultima eliminazione che diede alle sue squadre un titolo di division, di lega o le World Series sette volte. Le sue otto convocazioni all'All-Star Game come lanciatore di rilievo erano un record finch\u00e9 non furono superate da Mariano Rivera nel 2008. In un'occasione fu selezionato anche come lanciatore partente. Dopo la carriera sportiva ha intrapreso la carriera di commentatore televisivo."}
{"id": "6351865", "revid": "799504", "url": "https://it.wikipedia.org/wiki?curid=6351865", "title": "Giuseppe Baroffio", "text": "Biografia.\nLe notizie su di lui sono incerte: indicato come nativo di Mendrisio, oper\u00f2 essenzialmente come ornatista nel secondo quarto del XVIII secolo. Fu attivo principalmente a Varese; si ricordano inoltre i suoi lavori di pittura illusionistica anche nella citt\u00e0 di Pavia. \nSue opere sono visibili a Bellinzona, nella Chiesa collegiata dei Santi Pietro e Stefano e a Varese nella Chiesa di Sant'Antonio alla Motta. Sempre a Varese, a lui e al fratello Giulio si deve inoltre il completamento del campanile di San Vittore."}
{"id": "6351867", "revid": "497123", "url": "https://it.wikipedia.org/wiki?curid=6351867", "title": "Franco Strainhunters", "text": ""}
{"id": "6351871", "revid": "365417", "url": "https://it.wikipedia.org/wiki?curid=6351871", "title": "Giovanni Battista della Rovere", "text": "Biografia.\nFratello maggiore di Giovan Mauro della Rovere, lavor\u00f2 con lui per l'intero arco della sua carriera artistica. Chiamato \"Il Fiamminghino\" come il fratello, poich\u00e9 entrambi figli di un abitante di Anversa trasferitosi nel capoluogo lombardo. Il cognome originariamente \u00e8 con molta probabilit\u00e0 \"Roux d'Emes\", italianizzato in della Rovere.\nScarse le informazioni sulla sua vita artistica, ag\u00ec principalmente in Lombardia, tra la natia Milano e Varese. I suoi affreschi di maggior pregio sono individuabili nel Santuario del Sacro Monte di Varese e in alcune cappelle dello stesso percorso sacro.\nNota l'opera del 1602 \"L'Attentato\", che si riferisce all'atto terroristico perpetrato con l'archibugio ai danni di Carlo Borromeo, facente parte della serie di dipinti dei Quadroni di San Carlo in Milano. la sua ultima opera, eseguita nel 1629, sono gli affreschi della chiesa di Santa Maria delle Grazie a Pavia."}
{"id": "6351872", "revid": "2220269", "url": "https://it.wikipedia.org/wiki?curid=6351872", "title": "Millennium Tower (San Francisco)", "text": "La Millennium Tower (IPA: ) \u00e8 un grattacielo a uso prevalentemente residenziale situato nel quartiere South of Market della citt\u00e0 statunitense di San Francisco. \u00c8 al 2017 il sesto grattacielo pi\u00f9 alto della citt\u00e0.\nStoria.\nIl progetto dell'edificio venne approvato nel 2003 dalla \"San Francisco Planning Commission\" e nel 2005 iniziarono i lavori di costruzione, guidati dalla \"Webcor Builders\". L'edificio venne completato nel 2009 e aperto il 23 aprile dello stesso anno. In totale, la realizzazione dell'edificio ebbe un costo di 350 milioni di dollari. Nel 2013, l'ultimo appartamento libero della struttura venne venduto, portando a 750 milioni di dollari il guadagno totale ottenuto dalla vendita degli appartamenti.\nProblematiche strutturali.\nNel 2016, \u00e8 stato riportato che l'edificio stava affondando e si stava inclinando verso nord-est. \u00c8 stato anche riportato che i pali di fondazione avrebbero dovuto essere tre volte pi\u00f9 lunghi di quelli utilizzati poich\u00e9 l'edificio poggia su un suolo composto da fango e sabbia. Nel novembre 2016, la citt\u00e0 di San Francisco ha denunciato la \"Mission Street Developers LLC\" per aver nascosto il problema ai potenziali acquirenti. Nel 2017, un'ispezione condotta dalla citt\u00e0 ha dichiarato che l'edificio \u00e8 ancora sicuro da abitare, anche se sono stati evidenziati danni alle fondazioni e al sistema elettrico.\nA ottobre 2020 \u00e8 partito un piano di stabilizzazione della torre da 100 milioni di dollari; i lavori dovrebbero terminare entro la fine del 2022. Si \u00e8 assistito comunque a una diminuzione del tasso di inclinazione, ma ci\u00f2 non toglie che verranno installati dei pali di supporto, scavando in profondit\u00e0 fino a 76 metri, per evitare fluttuazioni dell'inclinazione che sono destinate a ripetersi nel corso del tempo."}
{"id": "6351876", "revid": "30297", "url": "https://it.wikipedia.org/wiki?curid=6351876", "title": "Pelaverga di Verduno", "text": ""}
{"id": "6351898", "revid": "2175", "url": "https://it.wikipedia.org/wiki?curid=6351898", "title": "Propil gallato", "text": ""}
{"id": "6351909", "revid": "122579406", "url": "https://it.wikipedia.org/wiki?curid=6351909", "title": "Cultura LGBT in Messico", "text": "Nella cultura del Messico \u00e8 oramai comune includere personaggi gay in sitcom e soap opera e discutere sull'omosessualit\u00e0 nei talk show. Ma la rappresentazione dei maschi omosessuali pu\u00f2 variare anche notevolmente. Essi spesso includono versioni di stereotipi LGBT quali l'effeminatezza con lo scopo di fornire un risultato comico, ma anche rappresentazioni che hanno lo scopo di aumentare la consapevolezza sociale e di generare una maggiore accettazione dell'omosessualit\u00e0.\nTuttavia la rappresentazione delle lesbiche rimane quasi inesistente, il che potrebbe essere pi\u00f9 in generale correlato all'invisibilit\u00e0 delle subculture lesbiche in Messico.\nFino a quando non vi fu il coming out di gay famosi e la loro presenza nell'ambito dello spettacolo come il cantante Juan Gabriel, l'artista Juan Soriano e il saggista Carlos Monsiv\u00e1is, la vita gay era dominata dal velato ed ufficialmente innominabile nei mass media. Una \"settimana gay-lesbica della cultura\" viene tenuta annualmente a partire dal 1982 e col supporto culturale del museo appartenente alla prestigiosa Universit\u00e0 nazionale autonoma del Messico (UNAM) a partire dal 1987.\nCinema.\nLa raffigurazione di uomini esageratamente effeminati risale fin dalla rappresentazione nel 1938 del film \"La casa del ogro\" ed ha continuato ad apparire esclusivamente per il suo effetto immediatamente comico. Un altro esempio \u00e8 costituito dalla pellicola \"Fin de la fiesta\" del 1972 in cui Do\u00f1a Beatriz, interpretata da Sara Garc\u00eda, uccide il figlio gay con un bastone.\nLa prima rappresentazione positiva di un personaggio gay risale a \"El lugar sin l\u00edmites\", un dramma del 1978 diretto da Arturo Ripstein e basato sul romanzo del cileno Jos\u00e9 Donoso. Interpretato da Roberto Cobo il personaggio di La Manuela emerge come una figura tragica che \u00e8 allo stesso tempo vittima dei desideri di un uomo tipico affetto da maschilismo di un villaggio messicano .\nPochi anni pi\u00f9 tardi \"Do\u00f1a Herlinda y su hijo\" (1984) rappresenta la prima coppia dello stesso sesso nel cinema messicano, che lotta contro le feroci pressioni della famiglia per poter sopravvivere.\nFilm come \"Danz\u00f3n\" (1991) di Mar\u00eda Novaro, \"Miroslava\" (1993) di Alejandro Pelayo, \"Nel cuore della citt\u00e0 - Midaq Alley\" (1995) di Jorge Fons o \"Y tu mam\u00e1 tambi\u00e9n\" (2001) di Alfonso Cuar\u00f3n hanno una sceneggiatura che incorpora la questione dell'omoerotismo, anche se in maniera secondaria nelle loro trame o in modo nascosto.\nDurante gli anni novanta e primi anni del 2000 \"Nel cuore della citt\u00e0 - Midaq Alley\" (El callej\u00f3n de los milagros) e \"Y tu mam\u00e1 tambi\u00e9n\" si sono occupati di questioni gay e solo ascesi ad un successo di livello internazionale. Il film del 2004 \"Temporada de patos\" ha visto la caratterizzazione di un ragazzo appena adolescente che scopre la sua omosessualit\u00e0.\nIl regista apertamente gay Jaime Humberto Hermosillo \u00e8 riconosciuto per aver dato un contributo notevole al cinema messicano. Hermosillo ha criticato positivamente film di successo come \"Mil nubes de paz cercan el cielo, amor, jam\u00e1s acabar\u00e1s de ser amor\" (2003) e \"El cielo dividido\" (2006) i quali permettono di osservare le relazioni tra i protagonisti attraverso la lente del desiderio gay. Nessuno dei personaggi di questi ultimi film si avvicin\u00f2 agli stereotipi omosessuali che hanno continuato ad apparire per decenni nel cinema messicano.\nL'inquadratura positiva data dal regista di \"El cielo dividido\", che racconta le tensioni in una giovane coppia a causa delle infedelt\u00e0 continue di uno dei due, diede la sua prima assoluta all'International Film Festival del Messico Gay a Citt\u00e0 del Messico con la presenza di pi\u00f9 di 5\u00a0000 appassionati di cinema. Secondo il suo direttore Alberto Legorreta l'evento \u00e8 nato da una volont\u00e0 di \"creare spazi di dialogo tramite la contemplazione e la critica artistica del tema gay in Messico\".\nTelevisione.\nSono due i canali privati messicani che competono nel fornire una copertura nazionale, Televisa e TV Azteca. Argomenti in materia di sessualit\u00e0 vengono presentati di tanto in tanto, soprattutto nei talk show e nei programmi giornalistici. Le reti messicane hanno un forte atteggiamento di autocensura e pertanto l'omosessualit\u00e0 non viene solitamente affrontata se non nei programmi che si occupano di prevenzione dell'HIV/AIDS.\nNonostante ci\u00f2 negli ultimi anni \u00e8 oramai comune includere personaggi di supporto gay nelle sitcom e nelle soap opera. Il personaggio di una lesbica \u00e8 stato il primo ad essere incluso in una famosa telenovela del 1990, \"Nada personal\". In questo programma, trasmesso da TV Azteca, l'immagine positiva data dell'omosessualit\u00e0 va di pari passo con una grande critica del sistema politico messicano.\nNel 1999 un'altra produzione di TV Azteca, \"La vida en el espejo\", ha mostrato Jos\u00e9 Mar\u00eda Yazpik interpretare un personaggio gay, che \u00e8 stato riconosciuto da molti critici come la prima figura gay ritratta con dignit\u00e0 in una soap opera. La stessa rete in modo del tutto simile ha prodotto altri personaggi LGBT, come quello interpretato da Margarita Gralia in \"Mirada de Mujer\" (1997) e dall'attore Juan Pablo Medina in \"Cuando seas m\u00eda\" (2001) e da Juan Manuel Bernal in \"La heredera\" (2004).\nA partire dalla met\u00e0 del 2009 la televisione ha prodotto anche la soap opera \"Sortilegio\" che ha affrontato dolcemente la questione della bisessualit\u00e0. Un paio di mesi pi\u00f9 tardi \"Los exitosos P\u00e9rez\", adattamento della commedia drammatica argentina di successo \"Los exitosos Pells\", \u00e8 stato lanciato in Messico; lo show televisivo ruota attorno al dilemma, per un gruppo di omosessuali, se fare coming out oppure no. L'attore protagonista Jaime Camil critic\u00f2 in seguito la tv messicana per aver censurato la scena di un bacio gay avvenuto tra di lui e il co-protagonista Jos\u00e9 Ron.\nGli spettacoli della televisione via cavo tendono ad essere pi\u00f9 aperti quando si tratta di questioni LGBT. Oltre agli spettacoli televisivi statunitensi come la sitcom \"Will &amp; Grace\", la serie drammatica \"The L Word\", \"Six Feet Under\", lo spettacolo televisivo \"Queer Eye for the Straight Guy\" (\"I fantastici cinque\" in italiano) e diverse altre produzioni di MTV, la rete televisiva affiliata di video musicali Telehit ha continuato a far uscire prodotti diretti alla comunit\u00e0 LGBT a partire dai primi anni del 2000.\n\"Desde Gayola\", mandato in onda dal 2001 al 2006, era una sere comica di sketch che criticava la realt\u00e0 della societ\u00e0 messicana, giungendo a trattare diversi argomenti come la politica, la religione, la sessualit\u00e0 e il mondo dello spettacolo, tra gli altri. Prodotto da Horacio Villalobos, \"Desde Gayola\" presentava molti caratteri LGBT, compreso Manig\u00fcis (un maschio gay streotipato che vive in citt\u00e0), Supermana (una supereroina transgender che si occupa di problemi delle donne), La Tesorito (interpretata dall'attrice transgender Alejandra Bogue, una parodia dell'conduttrice televisiva e attriceLaura Le\u00f3n), Pita Amor e Mama Mela.\nUn altro spettacolo di primo piano di TeleHit TV \u00e8 stato prodotto con \"Guau!\"; lanciato alla fine del 2005 \u00e8 spesso considerato l'unico show televisivo messicano interamente gay.\nLetteratura.\nIl campo della letteratura messicana \u00e8 stato propizio alla diffusione particolare dei temi dell'omosessualit\u00e0 e alle descrizioni di gay e lesbiche in termini estetici e di sensibilit\u00e0. \"El diario de Jos\u00e9 Toledo\" (1964) scritto da Manuel Barbachano Ponce si \u00e8 guadagnato il riconoscimento come il primo romanzo messicano ad aver descritto apertamente l'omosessualit\u00e0 in letteratura. Rosamar\u00eda Roffiel, una giornalista autodidatta e scrittrice lesbica, ha scritto il libro \"Amora\" (1989), che \u00e8 accreditato per essere stato il primo romanzo lesbico pubblicato in Messico, la prima opera che discute apertamente il lesbismo collocandolo in primo piano.\nNonostante il pregiudizio sociale, alcune persone LGBT sono state in grado di vivere abbastanza apertamente e ad avere anche un relativo successo, soprattutto nel campo della letteratura e delle arti in genere. Suor Juana In\u00e9s de la Cruz (1648-1695), considerata la pi\u00f9 grande poetessa lirica del periodo coloniale durante il Vicereame della Nuova Spagna (1521-1821), fu una suora messicana considerata da molti come una lesbica a causa delle poesie d'amore appassionate destinate alla sua benefattrice Leonor Carreto, moglie del vicer\u00e9 della Nuova Spagna Antonio Sebasti\u00e1n de Toledo Molina y Salazar, oltre che per la sua critica feroce contro l'abuso di poter maschile contro le donne.\nSalvador Novo (1904\u20131974) fu un poeta e membro del gruppo d'avanguardia \"Los Contempor\u00e1neos\" il quale scrisse \"Nuevo amor\" (1933), considerato come una delle migliori raccolte poetiche mai scritte in lingua spagnola. Il suo caro amico Xavier Villaurrutia (1903\u20131950), un altro membro di spicco della scena letteraria del tempo, fu un poeta e drammaturgo considerato come uno degli autori maggiormente prominenti de \"Los Contempor\u00e1neos\", oltre che critico d'arte moderna. Il suo \"Nocturno de los \u00e1ngeles\" (1936) \u00e8 uno dei monumenti della letteratura gay in America Latina.\nLuis Zapata (nato nel 1951) \u00e8 diventato uno dei pi\u00f9 celebri scrittori gay messicani nel corso degli ultimi decenni, le cui opere hanno contribuito ad inaugurare il boom degli anni ottanta della narrativa gay in Messico. La sua traiettoria letteraria \u00e8 una delle pi\u00f9 personalizzate e la sua auto-esposizione \u00e8 aumentata da quando ha fatto coming out.\nIl giornalista e antologista Carlos Monsiv\u00e1is (nato nel 1938) \u00e8 uno dei pi\u00f9 stimati autori dell'America Latina, meglio conosciuto come scrittore di cronache e saggista, mescolando entrambi i generi al fine di descrivere e spiegare la complessit\u00e0 della societ\u00e0 messicana contemporanea, soprattutto quella della zona metropolitana di Citt\u00e0 del Messico. All'interno di questi parametri, Monsivais riconosce la propria identit\u00e0 gay, anche se non \u00e8 al centro delle sue cronache. In alcune delle sue opere stila la critica di una societ\u00e0 ancora piena di omofobia e patriarcato che tende ad ignorarle, se non a visualizzarle con pregiudizio, oltre che per molestare la comunit\u00e0 gay messicana e le sue manifestazioni.\nCome Monsivais, anche Jos\u00e9 Joaqu\u00edn Blanco (nato nel 1951) \u00e8 un giornalista conosciuto principalmente come saggista e incisivo commentatore in senso lato sulla scena messicana contemporanea, in particolar modo in quella di Citt\u00e0 del Messico. Nei suoi scritti descrive la comunit\u00e0 gay, come nel suo saggio \"Ojos que da p\u00e1nico so\u00f1ar\" (1979) - uno dei primi testi messicani sull'identit\u00e0 omosessuale - e in \"Las p\u00faberes can\u00e9foras\" (1983), uno dei cinque romanzi che Blanco ha pubblicato fino ad oggi.\nIl maggiore autore contemporaneo LGBT di successo \u00e8 Luis Zapata, criticato per perpetuare gli stereotipi del gay tragico di modello statunitense, anche se non ha mai ritratto l'omosessualit\u00e0 come una cosa negativa. Monsiv\u00e1is \u00e8 invece considerato anche per la sua profonda critica dell'omoerotismo dei poeti appartenenti al gruppo \"Los Contempor\u00e1neos\", tra la fine degli anni venti e la met\u00e0 degli anni quaranta.\nMolti dei suoi poeti, da Xavier Villaurrutia a Carlos Pellicer e Salvador Novo, erano gay e si \"lasciavano toccare, con discrezione, da un tema molto caro della loro et\u00e0: i marinai, nell'aura del porto di notte, con la loro bellezza e libert\u00e0\". La comunit\u00e0 LGBT dei Chicano ha anche creato una cultura fiorente; cos\u00ec Gloria Anzald\u00faa e Cherr\u00ede Moraga rappresentano due autrici importanti all'interno del movimento LGBT dell'America del Nord, mentre Francisco X. Alarc\u00f3n, professore presso l'universit\u00e0 della California, ha pubblicato nove libri di poesia."}
{"id": "6351910", "revid": "101768", "url": "https://it.wikipedia.org/wiki?curid=6351910", "title": "Gardolo dal Piano", "text": ""}
{"id": "6351912", "revid": "478814", "url": "https://it.wikipedia.org/wiki?curid=6351912", "title": "Dallas Irving Tennis Classic", "text": ""}
{"id": "6351920", "revid": "124123", "url": "https://it.wikipedia.org/wiki?curid=6351920", "title": "Andrea de Soveral", "text": "Biografia.\nNacque a S\u00e3o Vicente do Serid\u00f3, nell\u2019Isola di Santos. Dopo aver effettuato gli studi presso il collegio Gesuita del Bambino Ges\u00f9, entr\u00f2 nel noviziato della Compagnia nel Collegio di Bahia all'et\u00e0 di 21 anni. Nel 1606 fu inviato tra gli Indios nella regione Rio Grande do Norte, ma solo un anno dopo usc\u00ec dalla Compagnia di Ges\u00f9 per divenire parroco diocesano a Cunha.\nIl martirio.\nLa mattina del 16 luglio 1645, mentre celebrava la Messa presso la Parrocchia della Madonna delle Candele o della Purificazione, irruppe in chiesa il tedesco Jac\u00f3 Rabe, con la scusa di comunicare alcune disposizioni da parte del Supremo Consiglio Olandese di Recife. Ma dopo la consacrazione, i soldati olandesi, accompagnati dagli Indios delle trib\u00f9 dei \u2018Tapuias\u2019 e dei \u2018Patiguari\u2019, si precipitarono nella chiesa e massacrarono a colpi di spada tutti i fedeli, insieme allo stesso Padre Andrea de Soveral, il quale mor\u00ec pregando le preghiere degli agonizzanti. I loro cadaveri furono poi depredati e solo cinque fedeli portoghesi furono presi in ostaggio e portati al Forte olandese dei Re Magi. Dei 69 martiri si conosce solo il nome del laico Domingos Carvalho.\nIl culto.\nAndrea de Soveral e Domingos Carvalho furono beatificati da Giovanni Paolo II il 5 marzo 2000, insieme a padre Ambrogio Francesco Ferro, al laico Matteo Moreira e ai loro compagni martiri di Urua\u00e7u. Insieme costituiscono i 30 Santi Martiri del Brasile, canonizzati da papa Francesco il 15 ottobre 2017. La loro memoria liturgica \u00e8 stata fissata al 3 ottobre."}
{"id": "6351927", "revid": "1354930", "url": "https://it.wikipedia.org/wiki?curid=6351927", "title": "Giro del Piemonte 1923", "text": "Il Giro del Piemonte 1923, sedicesima edizione della corsa, si svolse il 13 maggio 1923 su un percorso di 308\u00a0km. La vittoria fu appannaggio dell'italiano Bartolomeo Aymo, che complet\u00f2 il percorso in 12h08'00\", precedendo i connazionali Camillo Arduino ed Angelo Gremo.\nSul traguardo di Torino 22 ciclisti, su 43 partiti dalla medesima localit\u00e0, portarono a termine la competizione. "}
{"id": "6351929", "revid": "1543377", "url": "https://it.wikipedia.org/wiki?curid=6351929", "title": "Marionette (manga)", "text": " \u00e8 un manga scritto e disegnato nel 1991 da Chiho Sait\u014d.\nLa vicenda, apparsa a puntate sulla rivista \"Flower\" di Shogakukan, \u00e8 stata poi raccolta in otto volumetti \"tank\u014dbon\" e, in seguito, in quattro maxi-volumi \"bunkoban\". In Italia la serie \u00e8 stata edita in otto volumi da Star Comics.\nTrama.\nLa sedicenne Nanami \u00e8 una ragazza appassionata di teatro e balletto classico e studia danza con determinazione da quando aveva 4 anni. Il padre, unico genitore rimastole, muore prematuramente a seguito di un collasso dovuto al troppo lavoro, lasciando sola e indigente la figlia.\nIn quel momento entra in scena Jin, famoso e apprezzato autore teatrale che aveva incontrato la protagonista ad un'audizione e vede nella ragazza il talento per diventare una stella del palcoscenico e la protagonista perfetta dello spettacolo a cui sta lavorando, intitolato \"Marionette II\". L'uomo si propone di pagare per lei le lezioni di danza presso la Scuola di ballo di Tokyo e, in cambio, lei dovr\u00e0 esibirsi nella sua rappresentazione.\nIl rapporto che si instaura tra i due si sviluppa su pi\u00f9 canali: quello artistico, ma anche quello sentimentale, non senza diverse problematiche ad ostacolare i due che oscillano in un equilibrio precario, spesso scosso da eventi esterni. Nanami \u00e8 infatti ingenua, spensierata e nutre nei confronti del maestro un'ammirazione smisurata e si innamora presto di lui. Per contraltare Jin, che \u00e8 molto pi\u00f9 grande della protagonista, \u00e8 pi\u00f9 adulto, cinico e vissuto, perennemente sospeso tra le due sfaccettature del suo carattere che lo vogliono a tratti gentile e premuroso verso la ragazza e altre severo, arrogante e prepotente, che non esita ad alzare le mani."}
{"id": "6351931", "revid": "124843271", "url": "https://it.wikipedia.org/wiki?curid=6351931", "title": "Narni sotterranea", "text": "Narni sotterranea \u00e8 un complesso di ipogei riscoperti a partire dal 1977, costituiti per la maggior parte da cisterne per l'acqua e da locali adibiti a differenti usi, sia dalla popolazione che dagli ordini monastici. Parte di essi sono oggi aperti al pubblico.\nBreve storia e descrizione del sito.\nNel 1979 il gruppo speleologico UTEC di Narni (TR), composto da 6 giovani, scopr\u00ec un piccolo passaggio attraverso un muro sotto un antico convento domenicano.\nNel 1994 vennero ultimati i lavori di scavo e ripulitura dei resti e il sito fu aperto al pubblico con la denominazione di Narni Sotterranea.\nIl primo ambiente si scopr\u00ec essere una chiesa del XII secolo-XIII secolo. Inizialmente uno spesso strato di calcare depositato dallo stillicidio copriva gli affreschi.\nVenne intrapreso un lento ma efficace lavoro di restauro grazie ai contributi del Comune di Narni, dei biglietti delle visite guidate e degli sponsor. Emersero cos\u00ec dipinti risalenti al pieno Medioevo di artisti umbri, raffiguranti il Cristo deposto dalla croce, l'incoronazione di Maria, i simboli dei quattro evangelisti ma soprattutto molti ritratti di San Michele Arcangelo, a cui era dedicata la chiesa, che venne poi riconsacrata nel 2000.\nScavato nella roccia adiacente si trova un'antica cisterna del I sec. a.C. e un locale dove \u00e8 possibile effettuare una visita virtuale dell'acquedotto romano della Formina, che riforniva la citt\u00e0, e ammirare fedeli riproduzioni di alcuni strumenti usati dagli architetti del tempo. Cos\u00ec il turista viene accompagnato nella scoperta dell'idraulica antica.\nIl luogo pi\u00f9 segreto del complesso monastico si raggiunge tramite un'insignificante porta che i primi esploratori hanno provveduto a riaprire nel 1979.\nUn lungo corridoio conduce in una grande sala, la Sala dei Tormenti (cos\u00ec chiamata nei documenti degli Archivi Vaticani).\nDalla met\u00e0 del XVI secolo (dopo il Concilio di Trento) alla met\u00e0 del XIX secolo ebbe qui una sua sede il Santo Uffizio o Tribunale dell'Inquisizione.\nUn'altra prova di questa presenza si ha grazie ad un intero processo del 1726, scampato ai saccheggi, rinvenuto a Dublino, nel quale viene descritta la fuga di Domenico Ciabocchi, condannato per eresia in quanto bigamo, che strangol\u00f2 il vivandiere e fugg\u00ec.\nSu un lato della sala una piccola porta permette l'accesso ad una cella carceraria.\nLe pareti della cella sono avvolte da un gran numero di segni graffiti. Per lasciare una traccia indelebile della loro sofferenza e non avendo a disposizione carta o inchiostro, i prigionieri usarono un coccio appuntito sull'intonaco bianco. In questo modo nomi, date e simboli sono potuti arrivare fino ai giorni nostri.\nDopo secoli di silenzio \u00e8 riemersa la storia di un prigioniero, che trascorse in quella cella almeno 90 giorni fra il 1759 e il 1760, Giuseppe Andrea Lombardini.\nPer non rischiare che venissero cancellati, Lombardini affid\u00f2 i suoi messaggi di pace, libert\u00e0 e giustizia ad un linguaggio con simboli massonici, alchemici e cabalistici incisi secondo un preciso disegno mentale. Grazie ai documenti rinvenuti negli Archivi Vaticani, al Trinity College di Dublino e in varie altre citt\u00e0 italiane \u00e8 stato possibile scoprire la storia dell'Inquisizione a Narni.\nLa visita si conclude nella chiesa di San Domenico, un tempo Santa Maria Maggiore (oggi trasformata in sala conferenze), che fu cattedrale di Narni fino al XIII secolo In questo edificio \u00e8 possibile ammirare le scoperte archeologiche, fra cui un mosaico bizantino del VI secolo\nAltri siti visitabili.\nIl centro storico di Narni \u00e8 ricco di cavit\u00e0 artificiali, specialmente cisterne per raccogliere e conservare l'acqua. Per questo motivo nel 1981 venne organizzato in citt\u00e0 il primo convegno in assoluto sulle cavit\u00e0 artificiali, che tracci\u00f2 un percorso .\nUno dei luoghi resi accessibili \u00e8 il Lacus in Piazza Garibaldi, un vasto ambiente sottostante la piazza cui si accedeva per attingere l'acqua dell'acquedotto romano della Formina."}
{"id": "6351934", "revid": "729019", "url": "https://it.wikipedia.org/wiki?curid=6351934", "title": "San Paolo (isola)", "text": "San Paolo o Galaz (in croato \"Galovac\" o \"\u0160kolji\u0107\") \u00e8 un isolotto della Croazia situato nel mare Adriatico vicino alla costa orientale di Ugliano che fa parte dell'arcipelago zaratino. Amministrativamente appartiene al comune di Oltre nella regione zaratina.\nSull'isolotto c'\u00e8 un convento dei francescani del Terzo Ordine del XV sec. con una chiesa dedicata a san Paolo Eremita eretta nel 1569. Un tempo, su quest'isolotto e su Caluger\u00e0, che si trova a sud-est a 1,5\u00a0km, erano in funzione dei mulini a vento.\nGeografia.\nSan Paolo si trova di fronte al porto di Oltre, a soli 80\u00a0m di distanza, nel canale di Zara (\"Zadarski kanal\"), a sud-ovest di Zara.\nL'isolotto ha una forma arrotondata, con una superficie di 0,033\u00a0km\u00b2, uno sviluppo costiero di 0,74\u00a0km e un'altezza di 11\u00a0m. A Sud-Est, a 1,5 km, si trova l'isolotto di Calogera."}
{"id": "6351938", "revid": "47767", "url": "https://it.wikipedia.org/wiki?curid=6351938", "title": "Diocesi di Rheims", "text": ""}
{"id": "6351966", "revid": "1005847", "url": "https://it.wikipedia.org/wiki?curid=6351966", "title": "Elezioni generali nel Regno Unito del 2017", "text": "Le elezioni generali nel Regno Unito del 2017 si tennero l'8 giugno per il rinnovo della Camera dei comuni; ebbero luogo in anticipo rispetto alla scadenza naturale della precedente legislatura, inaugurata nel 2015, dopo che il 19 aprile era stata approvata una mozione per lo scioglimento dell'assemblea. L'annuncio di tale mozione era stato dato il giorno prima dal primo ministro Theresa May.\nIl Partito Conservatore, al governo dal 2015 (e come leader di coalizione dal 2010), difendeva una maggioranza di 12 seggi rispetto al minimo necessario per governare contro il Partito Laburista, il principale partito di opposizione guidato da Jeremy Corbyn. Theresa May sperava di ottenere una maggioranza molto maggiore per i conservatori, per \"rafforzare il governo in vista dei negoziati per la Brexit\".\nAlcuni dei sondaggi avevano mostrato un vantaggio di 20 punti percentuali sui laburisti prima dell'indizione delle elezioni, ma il vantaggio si \u00e8 ridotto all'avvicinarsi delle elezioni. Infatti, il partito Conservatore ha perso la propria maggioranza e l'elezione ha portato ad un hung parliament. A seguito dei risultati, i conservatori hanno dato inizio ad una trattativa con il Partito Unionista Democratico (DUP) dell'Irlanda del Nord, i cui 10 seggi conquistati potevano permettere la formazione di un governo di minoranza con il sostegno del DUP.\nNonostante la permanenza all'opposizione per la terza elezione di fila, i laburisti hanno ottenuto la percentuale maggiore di voto popolare sin dalle elezioni del 2001 ed \u00e8 stata la prima elezione dal 1997 in cui il partito ha ottenuto pi\u00f9 seggi di quanti ne ha persi. Il partito Conservatore, nonostante la perdita della maggioranza dei seggi, ha ottenuto la pi\u00f9 alta percentuale di voto sin dalle elezioni del 1983; questi dati hanno rappresentato un ritorno alla politica bipartitica nel paese.\nIl terzo maggiore partito, il Partito Nazionale Scozzese (SNP) ottenne 56 sui 59 seggi scozzesi nel 2015, ma con le elezioni del 2017 ha ridotto la propria presenza a Westminster a 35 deputati. 12 dei seggi persi sono andati ai conservatori, contrariamente al trend in altre parti del Regno Unito. In parte, la ragione \u00e8 stata attribuita al contrasto degli scozzesi verso la politica del SNP diretta allo svolgimento di un altro referendum sull'indipendenza della Scozia. I Liberal Democratici hanno sottratto diversi seggi ai conservatori e al SNP, ma hanno anche perso seggi, con un incremento netto di tre deputati. Nell'Irlanda del Nord, il Partito Unionista Democratico e Sinn F\u00e9in hanno entrambi ottenuto seggi in pi\u00f9, sottraendo tutti i seggi detenuti dal Partito Unionista dell'Ulster (UUP) e dal Partito Social Democratico e Laburista (SDLP). Il sostegno al Partito per l'Indipendenza del Regno Unito, che aveva ottenuto una porzione consistente del voto popolare nel 2015, \u00e8 stato in gran parte spazzato via. Il Partito Verde di Inghilterra e Galles ha mantenuto il proprio seggio, e vi \u00e8 stato un deputato indipendente eletto nel collegio nordirlandese di North Down.\nLe posizioni sulla Brexit a seguito dell'attivazione dell'Articolo 50 dei Trattati sull'Unione Europea nel marzo 2017 per lasciare l'Unione europea hanno caratterizzato la campagna elettorale, come anche altri importanti argomenti quali l'economia, l'istruzione, la disoccupazione e il Servizio Sanitario Nazionale. Dopo i due gravi attentati del 22 maggio a Manchester e del 3 giugno a Londra, ognuno dei quali ha portato a una breve sospensione della campagna elettorale, la sicurezza nazionale \u00e8 divenuto un punto centrale a livello elettorale.\nNel corso della legislatura, per la resilienza che ha dimostrato nei confronti del Governo, la Camera dei comuni nata da queste elezioni \u00e8 stata definita \"Stubborn Parliament\".\nAntefatto.\nLe precedenti elezioni.\nLe elezioni precedenti, tenutesi il 7 maggio 2015, hanno visto una vittoria dei Conservatori, guidati dal primo ministro in carica David Cameron. Questa vittoria dei Tories, che col sistema elettorale first-past-the-post hanno ottenuto il 51% dei seggi con il 37% dei voti, \u00e8 stata una sorpresa per la maggioranza degli analisti e dei sondaggisti, che prevedevano un serrato testa a testa con il Labour.\nIn seguito alla sconfitta degli altri partiti, si sono verificati diversi cambi di leadership ai vertici delle opposizioni. Nelle ore successive allo spoglio hanno annunciato le proprie dimissioni il leader del Labour Ed Miliband, il leader di Ukip Nigel Farage, e il leader dei Liberal Democratici Nick Clegg. In seguito ad un'elezione interna ai Laburisti Jeremy Corbyn \u00e8 diventato il nuovo leader del partito il 12 settembre 2015.\nIl referendum sulla Brexit.\nIn ottemperanza di una promessa elettorale, la maggioranza conservatrice alla Camera dei Comuni ha stabilito che si sarebbe tenuto un referendum sulla permanenza o meno del Regno Unito nell'Unione europea, da tenersi il 23 giugno 2016. Il primo ministro David Cameron si \u00e8 schierato per la permanenza del Paese nell'Unione, mentre una parte non indifferente del suo stesso Partito Conservatore si \u00e8 posizionata in favore di un'uscita. L'esito ha sancito la vittoria del Leave sul Remain (52% contro 48%), portando Cameron alle dimissioni sia da premier che da leader del partito. I parlamentari conservatori hanno eletto la ministra dell'Interno Theresa May nuova leader del partito, e di conseguenza nuova premier del Regno Unito.\nL'anticipazione delle elezioni.\nDopo aver assicurato pi\u00f9 volte nel corso di diversi mesi che le elezioni si sarebbero tenute alla scadenza naturale delle legislatura nel 2020, il 18 aprile 2017 la premier May ha annunciato una mozione in Parlamento per lo scioglimento anticipato della Camera dei Comuni. La mozione, che fissava la data della futura consultazione all'8 giugno 2017, \u00e8 stata approvata il giorno successivo con una maggioranza superiore alla soglia richiesta dei due terzi, e l'appoggio di larga parte dell'opposizione (522 favorevoli, 13 contrari). Dal momento che la Camera ha fissato lo svolgimento delle nuove elezioni esattamente 50 giorni prima della data del voto, la stessa elezione \u00e8 stata chiamata dai media una \"snap election\", cio\u00e8 un\"'elezione lampo\".\nLa giustificazione presentata dalla premier May per l'anticipazione del voto riguarda la Brexit, ovvero la procedura di uscita del Regno Unito dall'Unione Europea. Durante il discorso del 18 aprile 2017 fuori dal portone del n.10 di Downing Street, May ha dichiarato di voler affrontare una nuova sfida elettorale per consolidare la maggioranza parlamentare favorevole alla Brexit, andando cos\u00ec a \"rinforzare la nostra mano nelle trattative\" con l'Unione Europea.\nSistema elettorale.\nLa Camera dei Comuni, il ramo elettivo del Parlamento britannico, \u00e8 composta da 650 membri, eletti in collegi uninominali con il metodo \"first-past-the-post\" (il primo piglia tutto). Ci\u00f2 significa che l'8 giugno 2017 ognuno dei 650 collegi elettorali britannici, detti \"constituencies\", ha eletto un singolo parlamentare; in ogni collegio \u00e8 stato eletto il candidato che ha ottenuto anche solo un voto pi\u00f9 di ciascun concorrente, indipendentemente dalla percentuale dei voti ottenuti.\nRisultati elettorali.\nI risultati per tutti i collegi elettorali del Regno Unito ad eccezione di Kensington sono stati diffusi la mattina dopo le elezioni; i conservatori sono rimasti il maggiore partito, ma senza una maggioranza assoluta dei seggi.\nIn Scozia, i conservatori, i laburisti e i Liberal Democratici hanno strappato seggi al Partito Nazionale Scozzese (SNP), le cui perdite sono state attribuite principalmente all'opposizione sulla proposta di un secondo referendum sull'indipendenza. I conservatori si sono posizionati secondi per la prima volta dalle elezioni del 1992, hanno ottenuto il maggior numero di seggi in Scozia sin dalle elezioni generali del 1983 e hanno registrato la pi\u00f9 alta percentuale di voto scozzese sin dalle elezioni del 1979. I conservatori scozzesi sono divenuti il maggiore partito unionista della Scozia per la prima volta dalle elezioni del 1955. Alle elezioni generali del 2015 il SNP aveva ottenuto 56 dei 59 seggi scozzesi a Westminster.\nIn Inghilterra i laburisti hanno tolto seggi ai conservatori; i liberal democratici hanno perso 4 seggi, tra cui Sheffield Hallam, difesa dall'ex Vice Primo Ministro Nick Clegg, ma hanno riconquistato otto seggi detenuti in passato, tra cui Twickenham, ri-ottenuto da Vince Cable.\nNel Galles i laburisti hanno strappato tre seggi ai conservatori, mentre Plaid Cymru ha strappato ai liberal democratici un seggio, Ceredigion.\nIn Irlanda del Nord i partiti minori hanno avuto cattive performance: il Partito Social Democratico e Laburista, il Partito Unionista dell'Ulster e il Partito dell'Alleanza dell'Irlanda del Nord non sono riusciti ad ottenere seggi; tutti i seggi nordirlandesi sono stati ottenuti dal Partito Unionista Democratico (DUP, 10 seggi) e da Sinn F\u00e9in (7 seggi), con l'eccezione del seggio di North Down detenuto dall'unionista indipendente Sylvia Hermon. Il rapporto finale tra unionisti e nazionalisti tra i deputati dell'Irlanda del Nord \u00e8 rimasto lo stesso (11 unionisti contro 7 nazionalisti).\nIl risultato ha portato il DUP ad essere l'ago della bilancia, e Theresa May ha annunciato che intende costituire un governo di minoranza con il sostegno del DUP. Sinn Fein, che ha ottenuto il migliore risultato dalla Partizione d'Irlanda, ha confermato successivamente che avrebbe mantenuto la sua politica di astensionismo, lasciando quindi i conservatori a cinque seggi dalla maggioranza assoluta. Questo astensionismo \u00e8 stato criticato da diverse persone, tra cui Miche\u00e1l Martin, leader di Fianna F\u00e1il nella repubblica d'Irlanda, che ha anche commentato la risultante mancanza di rappresentanza nazionalista alla Camera dei Comuni.\nIl Partito per l'Indipendenza del Regno Unito (UKIP) non \u00e8 riuscito a ottenere alcun seggio, ed ha subito una forte perdita di voti. Il leader del partito Paul Nuttall \u00e8 arrivato terzo nel collegio di Boston and Skegness e si \u00e8 dimesso dalla carica presso il partito il giorno successivo alle elezioni.\nDopo lo spoglio in tutti i 650 collegi, i risultati sono stati i seguenti:"}
{"id": "6351983", "revid": "1186766", "url": "https://it.wikipedia.org/wiki?curid=6351983", "title": "Lattepi\u00f9", "text": ""}
{"id": "6351984", "revid": "553803", "url": "https://it.wikipedia.org/wiki?curid=6351984", "title": "Valeria Savinykh", "text": ""}
{"id": "6351985", "revid": "1214201", "url": "https://it.wikipedia.org/wiki?curid=6351985", "title": "Idrottsf\u00f6reningen Kamraterna G\u00f6teborg 2017", "text": "Questa voce raccoglie le informazioni riguardanti lIdrottsf\u00f6reningen Kamraterna G\u00f6teborg, meglio conosciuto come IFK G\u00f6teborg, nelle competizioni ufficiali della stagione 2017.\nMaglie e sponsor.\nPer il secondo anno consecutivo, lo sponsor tecnico \u00e8 Kappa.\nPrioritet Finans continua ad essere lo sponsor principale.\nLa prima divisa non presenta differenze sostanziali rispetto a quella dell'anno precedente: \u00e8 composta da maglia bianca con le consuete righe verticali blu, pantaloncini blu e calzettoni bianchi. La divisa di riserva \u00e8 stata presentata il 7 aprile, ed \u00e8 prevalentemente nera con inserti blu, bianchi e gialli, tratti dal logo del club. Allo stesso tempo \u00e8 stata presentata anche una terza divisa, di colore rosso con inserti blu e bianchi."}
{"id": "6351987", "revid": "287204", "url": "https://it.wikipedia.org/wiki?curid=6351987", "title": "Piazza Lenin", "text": ""}
{"id": "6351993", "revid": "114513416", "url": "https://it.wikipedia.org/wiki?curid=6351993", "title": "Masters (album)", "text": "Masters \u00e8 un album discografico in studio della cantante italiana Rita Pavone, pubblicato l'8 ottobre 2013 dall'etichetta discografica Sony Music. Si tratta del primo album dell'artista a distanza di 19 anni dall'ultimo lavoro inedito e dopo otto anni di assenza dalle scene.\nSi tratta di un doppio album; il primo disco contiene quindici cover di classici della musica in inglese, mentre nel secondo disco sono presenti le versioni in lingua italiana degli stessi brani, con traduzioni curate dalla stessa Pavone insieme a Dario Gay, Enrico Ruggeri, Lina Wertm\u00fcller e Franco Migliacci.\nIl disco si \u00e8 piazzato al diciottesimo posto della classifica di vendite italiana."}
{"id": "6351994", "revid": "287204", "url": "https://it.wikipedia.org/wiki?curid=6351994", "title": "Hugues des Orges", "text": "Biografia.\nNato a Villeberny, \u00e8 probabilmente il figlio del notaio Renaud des Orges.\nNel 1417 si laurea a Parigi in diritto canonico e giurisprudenza. Probabilmente ordinato sacerdote nel 1398, \u00e8 diventato canonico di Ch\u00e2lons-en-Champagne e, nel 1401, arcidiacono di Artenay. Dal 1415 fino alla sua morte \u00e8 consigliere fidato del duca Giovanni di Borgogna.\nIl 3 settembre 1416 \u00e8 eletto vescovo di Chalon.\nGrazie all'influenza del duca Giovanni \u00e8 nominato da papa Martino V arcivescovo di Rouen il 19 gennaio 1431. Tuttavia prende possesso della cattedra vescovile solamente il 12 aprile dell'anno successivo e si insedia solennemente il 22 agosto. Il pallio gli viene imposto l'11 dicembre 1435.\nMuore a Basilea il 19 agosto 1436; viene sepolto nella chiesa cittadina di \"Saint-Pierre\"."}
{"id": "6351996", "revid": "729019", "url": "https://it.wikipedia.org/wiki?curid=6351996", "title": "South Mimms", "text": "South Mimms, conosciuto anche come South Mymms, \u00e8 un villaggio situato nella contea dell'Hertfordshire, in Inghilterra. Si trova vicino allo svincolo tra l'autostrada M25 e la strada statale A1.\nPrima del 1965, il villaggio faceva parte del Middlesex, il pi\u00f9 settentrionale della contea."}
{"id": "6351997", "revid": "1543377", "url": "https://it.wikipedia.org/wiki?curid=6351997", "title": "Uniforme diplomatica", "text": "Per uniforme diplomatica s'intende un tipo di uniforme indossata da ufficiali del corpo diplomatico, come ambasciatori o consoli. Introdotta negli stati europei nel XIX secolo e modellata sugli abiti di corte, venne abbandonata dalla maggior parte degli stati nel corso dello scorso secolo. Alcuni paesi prevedono ancora l'uso delle uniformi diplomatiche per talune cerimonie od occasioni estremamente formali.\nStoria.\nSino alla fine del XVIII secolo i diplomatici (che spesso appartenevano all'alta nobilt\u00e0) indossavano i loro vestiti di corte per le occasioni solenni. Le uniformi diplomatiche vennero introdotte per la prima volta in Francia nel 1781 e vennero poi adottate dalla maggior parte dei paesi europei attorno al 1800 nel corso delle riforme amministrative come risposta alla Rivoluzione francese ed alle Guerre Napoleoniche. In molti paesi, quelle diplomatiche furono tra le prime uniformi civili ad essere adottate. Oltre a evitare che i diplomatici avessero un vestiario differente ma venissero uniformati ad una comune appartenenza di corpo, l'uniforme era utilizzata per enfatizzare il ruolo stesso del diplomatico e sottolinearlo all'attenzione dei presenti.\nAnche molte corti non europee adottarono lo stile europeo delle uniformi diplomatiche nel corso del XIX secolo. Tra queste spicca sicuramente il Giappone della Rivoluzione Meiji che introdusse delle uniformi diplomatiche di stile europeo al posto degli abiti tradizionali nel 1872 per tutti gli ufficiali, civili e militari. L'ultimo periodo storico dove la maggior parte dei corpi diplomatici mantennero le loro uniformi tradizionali fu prima della seconda guerra mondiale. Uno studio dettagliato sull'uso contemporaneo delle uniformi, civili e militari, \u00e8 stato pubblicato nel 1929 il quale da inoltre la descrizione di tutte le uniformi diplomatiche in uso agli stati allora esistenti, tra cui appunto la maggior parte delle nazioni europee, alcune dell'America Latina e altre asiatiche. \u00c8 curioso notare ad ogni modo come molti stati costituitisi a seguito della Prima Guerra Mondiale non abbiano adottato delle uniformi diplomatiche o altri le abbiano rifiutate.\nSebbene molti paesi abbiano poi abbandonato l'uso di uniformi nel corpo diplomatico nel corso del XX secolo, molte altre antiche ambascerie le hanno mantenute anche se solo nelle occasioni formali come la presentazione delle loro credenziali come ambasciatori, ecc. Ancora nel 2001, in un ricevimento del corpo diplomatico vaticano, si possono vedere gli ambasciatori di Monaco, Paesi Bassi, Thailandia, Regno Unito, Spagna, Francia e Belgio nelle loro uniformi storiche tradizionali.\nCaratteristiche.\nLe uniformi diplomatiche generalmente seguono la moda degli abiti di corte del XX secolo tra cui l'uso del frac, braghe o pantaloni, una spada ed un cappello a feluca piumato (\"bicorno\"). Vi sono almeno due versioni nominali per l'abito, ovvero un'uniforme alta per le cerimonie e gli eventi di maggior importanza ed un'uniforme minore. A differenza per\u00f2 delle loro controparti militari e navali, i diplomatici non utilizzano quotidianamente l'uniforme, che nella vita ordinaria viene sostituita da appropriati abiti civili.\nLe uniformi diplomatiche erano spesso riccamente ricamate in oro sulla falsariga di quelle degli ufficiali di corte. Il rango diplomatico si distingueva per\u00f2 da questi ultimi per la grande ricchezza delle decorazioni e per la qualit\u00e0. In contrasto con le uniformi militari, che subirono rapidi cambiamenti tra XIX e XX secolo, le uniformi diplomatiche tesero a mantenere sostanzialmente il loro disegno tradizionale. Le uniformi si distinguevano a livello nazionale per alcune particolarit\u00e0 nelle decorazioni. Ad esempio, gli ambasciatori francesi erano contraddistinti da decorazioni con piccole rane, i colleghi portoghesi da foglie di quercia e da ghiande, mentre i norvegesi da abeti e dai frac blu scuro anzich\u00e9 neri. I diplomatici belgi adottarono anche loro i frac di colore \"blue royale\".\nIl Belgio ha mantenuto identiche divise diplomatiche, mentre quelli spagnoli rimangono contraddistinti da dei manicotti di stoffa rossa o i danesi dalle loro uniformi completamente rosse.\nIn Italia.\nGi\u00e0 prima dell'unit\u00e0 d'Italia esistevano uniformi diplomatiche diverse a seconda dei differenti Stati preunitari italiani, ma fu dopo la proclamazione del Regno d'Italia che vennero introdotte a livello statale le uniformi in uso presso la corte sabauda. Il completo era contraddistinto da un frac nero a doppia coda con decorazioni in oro contraddistinte dal tema dei nodi di Savoia. I bottoni potevano essere decorati diversamente (col motto FERT o con l'aquila sabauda) a seconda dei gradi, come pure le decorazioni sulle tasche, sui bordi e sui manicotti, che potevano essere pi\u00f9 o meno ricche a seconda delle differenti funzioni. Completava il tutto un bicorno con piume nere e coccarda tricolore.\nIl regime fascista, pur mantenendo per qualche tempo le uniformi in uso nel Regno d'Italia, considerava le stesse troppo antiquate e non corrispondenti alla nuova immagine che l'Italia intendeva dare di s\u00e9 all'estero. Per questo motivo si inizi\u00f2 a prevedere l'uso del classico frac nero, accompagnato come di consueto dalle decorazioni di stato ricevute, anche se (in particolare durante la fase matura della dittatura fascista) spesso questo abito venne sostituito dalle uniformi militari (dell'esercito, della marina o della milizia) nel caso in cui il responsabile di un ufficio diplomatico fosse anche un militare.\nLe uniformi diplomatiche vennero mantenute in uso in Italia sino alla fine della Seconda Guerra Mondiale quando vennero sostituite de facto coi vestiti formali che ancora oggi sono utilizzati dai diplomatici dei vari gradi. Tuttavia de iure le uniformi stabilite in periodo monarchico erano ancora in vigore ancorch\u00e9 private dei simboli monarchici, come esplicato nel DPR del 21 giugno 1948 n. 1125, pubblicato alla Gazzetta Ufficiale il 30 agosto 1948 .\nA seguito dell'emanazione del decreto legge 25 giugno 2008, n. 112, convertito in legge 6 agosto 2008, n. 133, in particolare ai sensi dell'art. 24, e annesso allegato \"A\" n. 334, veniva abrogato il regio decreto 8 marzo 1928, n. 1038, su \"Divisa dei funzionari delle carriere diplomatico-consolare, commissari consolari ed interpreti\". Ad oggi quindi non \u00e8 chiaro se l\u2019uniforme diplomatica sia in vigore o meno, non essendo stato infatti abrogato il decreto del 1948.\nNel mondo.\nCitt\u00e0 del Vaticano.\nGli ambasciatori della Santa Sede (che come persona di diritto internazionale ha giurisdizione sovrana sulla Citt\u00e0 del Vaticano e ne fa le veci nelle relazioni internazionali) presso altri stati o soggetti internazionali sono normalmente vescovi con il titolo di nunzio apostolico. Per questo motivo vestono l'abito ordinario previsto per la loro funzione ecclesiastica e l'unica differenza che sino a qualche tempo fa contraddistingueva i prelati diplomatici della Santa Sede era l'uso del ferraiolo, un mantello simbolo di dignit\u00e0 che serviva loro per distinguersi dagli altri funzionari di curia.\nGermania.\nNel 1817, i diplomatici prussiani utilizzarono delle uniformi blu scuro con manicotti e collare di velluto nero, decorati con foglie di quercia in oro. Nel 1888, l'Impero tedesco introdusse l\u2019\"Altbrandenburgischer Waffenrock\", una uniforme diplomatica di stile pi\u00f9 vicino a quello militare, modellata sulle forme delle vesti degli ufficiali di alto rango. Le uniformi militari spesso per\u00f2 erano indossate in quanto molti ufficiali di corte e diplomatici erano spesso anche ufficiali militari o ufficiali in riserva e quindi durante l'impero spesso le due cariche finivano per confondersi.\nLe uniformi diplomatiche vennero abbandonate durante la Repubblica di Weimar, ma il regime nazista che disponeva di numerosi generali ed ex generali nel proprio servizio diplomatico, le riprese. Su disegno di Benno von Arent venne approvata la nuova uniforme a doppie code di colore blu scuro con decorazioni di foglie di quercia in argento e con l'apposizione di una piccola aquila sul giustacuore, oltre alla dotazione di un piccolo pugnale.\nRussia e Unione Sovietica.\nNel 1834, l'Impero russo introdusse l'uso delle uniformi diplomatiche. Indossate sino al 1917, queste erano di colore verde scuro (quasi nero) con un cappello a bicorno e decorazioni a seconda del rango. I regolamenti introdotti nel 1904 specificarono ben sei tipologie di variazioni delle uniformi vede scuro a seconda dell'occasione in cui esse erano indossate.\nDopo la Rivoluzione russa, il governo eman\u00f2 un documento dal titolo \"Brevi istruzioni relative all'etichetta da adottare nella societ\u00e0 borghese che invitava i diplomatici russi ad abbandonare definitivamente le uniformi diplomatiche tradizionali a favore di pi\u00f9 formali giacche. Dal 1923 al 1924, i giornali di Mosca dibatterono per\u00f2 sul fatto se tale uniforme non fosse comunque da ritenersi troppo borghese e quindi totalmente aliena dalo spirito dello \"Stato dei Lavoratori e dei Contadini\" e si chiesero quindi ulteriori riforme sul tema.\nLe uniformi diplomatiche ad ogni modo vennero riadottate solo nel 1943: un'uniforme in tre pezzi con bottoni d'oro e manicotti dorati e decorati per le occasioni formali, mentre l'uniforme del quotidiano comprendeva un vestito grigio. L'uniforme nera era molto simile paradossalmente a quella indossata dalla controparte nazista; il diplomatico sovietico Victor Israelyan raccont\u00f2 appunto a tal proposito che l'abito era cos\u00ec simile che durante la guerra ricevette un saluto militare \"Heil Hitler!\" da parte di un prigioniero tedesco in Russia che lo scambi\u00f2 per un ufficiale delle SS.\nL'indossare l'uniforme ufficiale ad ogni modo fu una pratica discontinua sino al 1954, data dove solo gli ambasciatori ottennero di poterla utilizzare e solo in occasioni particolari. Solitamente gli ufficiali del Ministero degli Esteri sovietico indossavano un doppiopetto nero (o bianco se assegnati a regioni con clima tropicale) con collo e manicotti ricamati in oro. Queste uniformi, col crollo dell'Unione Sovietica cessarono di essere utilizzate nel 1991, pur non venendo formalmente mai abolite. Nel 2001 venne reintrodotta una nuova tipologia di uniforme diplomatica sul modello sovietico ad eccezione dei colletti blu-verdi.\nRegno Unito.\nI diplomatici inglesi spesso avevano delle uniformi di corte ufficiali che consistevano in una giacca di colore blu scuro con foglie di alloro ricamate in oro sul colletto, sul petto, sui manicotti e sul cappello a bicorno con piume bianche di struzzo. Per gli incarichi in paesi tropicali l'uniforme era identica a quella tradizionale ma di colore bianco.\nGli ambasciatori indossavano solitamente l'uniforme di corte di I classe, mentre gli ufficiali minori indossavano uniformi meno elaborate e decorate che erano facilmente distinguibili proprio dal variare di queste decorazioni. I membri del servizio consolare avevano le medesime uniformi, ma con decorazioni in argento, differenti a seconda del loro rango.\nAttualmente le uniformi tradizionali, pur essendo mantenute, vengono indossate unicamente in occasioni altamente formali come la presentazione delle credenziali presso gli altri paesi. Questa uniforme venne definita negli anni '50 del Novecento.\nStati Uniti d'America.\nI diplomatici americani utilizzarono una loro uniforme diplomatica a partire dal 1814 quando vennero chiamati a siglare il Trattato di Ghent; questa era composta di una giacca blu con ricami in oro, braghe e calze bianche, una spada sul fianco ed un cappello a bicorno con una coccarda nera. I diplomatici americani ad ogni modo non ebbero mai un corredo uniforme sino al 1817 quando il Dipartimento di Stato formalmente prescrisse l'uso di una uniforme per i propri ministri all'estero sulla base di quelle gi\u00e0 utilizzate per la missione di Ghent. Questa uniforme venne raccomandata in uso a tutto il personale diplomatico dal Segretario di Stato John Quincy Adams nel 1823.\nL'amministrazione Jackson semplific\u00f2 l'uniforme nel 1829, che consisteva ora in una giacca nera con una stella d'oro su ciascun colletto, con manicotti bianchi, e cappello a tricorno con una coccarda nera ed un'aquila americana sul petto, oltre ad uno spadino sul fianco. Questa uniforme era consigliata ma non obbligatoria e per questo molti fecero di propria iniziativa. Nel 1853, il Segretario di Stato William L. Marcy invi\u00f2 una circolare con cui raccomandava ai diplomatici statunitensi di indossare \"semplici vesti di un cittadino americano\".\nIn risposta all'eccessivo lusso nell'ostentare queste uniformi, il Congresso band\u00ec le uniformi diplomatiche nel 1867, passando una soluzione che proibisse ai singoli di indossare un abito non prescritto dallo stato, causando in questo non pochi problemi a quanti si sentivano privati di una loro prerogativa. Nel 1910, Theodore Roosevelt attrasse a s\u00e9 non poche critiche per essere stato l'unico ufficiale straniero ad essere presente al funerale di re Edoardo VII non in uniforme.\nPer qualche tempo i diplomatici americani indossarono delle uniformi modificate ricavate da quelle della marina o da altri corpi e tale tradizione continua sino ai nostri giorni. Ancora oggi si \u00e8 riaccesa la discussione sull'uso o meno delle uniformi diplomatiche presso il servizio americano senza per\u00f2 addivenire ad una conclusione perentoria."}
{"id": "6351998", "revid": "1186766", "url": "https://it.wikipedia.org/wiki?curid=6351998", "title": "Virginia Carolina Theresa Pancrazia Galdina zu F\u00fcrstenberg", "text": ""}
{"id": "6352002", "revid": "729019", "url": "https://it.wikipedia.org/wiki?curid=6352002", "title": "Stazione di Finlandia", "text": "La stazione di Finlandia o anche pi\u00f9 semplicemente stazione Finlandia (; in inglese traslitterata ufficialmente sulla cartellonistica segnaletica: \"Finlyandskiy Railway Station\") \u00e8 una infrastruttura ferroviaria ubicata nel territorio della citt\u00e0 russa di San Pietroburgo.\nStoria.\nDi ritorno dall'esilio, Lenin giunse alla stazione di Finlandia proveniente via treno da Zurigo (Svizzera), passando per Sa\u00dfnitz (Germania), dove imbarc\u00f2 su di un traghetto che lo port\u00f2 sino a Trelleborg (Svezia) per proseguire poi sino al posto di confine tra Haparanda e Tornio (Finlandia), giungendo quindi a Helsinki per prendere il convoglio ferroviario blindato che lo porter\u00e0 a Pietrogrado (nome ufficiale di San Pietroburgo all'epoca) la sera del 16 aprile 1917 (3 aprile nel vecchio calendario giuliano allora ancora in vigore in Russia).\nL'attuale fabbricato viaggiatori \u00e8 stato costruito nel 1960.\nLa stazione viene citata nella famosa canzone \"West End Girls\" del gruppo musicale inglese \"Pet Shop Boys\"."}
{"id": "6352004", "revid": "287204", "url": "https://it.wikipedia.org/wiki?curid=6352004", "title": "Freccia Vallone 2017", "text": "La Freccia Vallone 2017, ottantunesima edizione della corsa e valevole come diciassettesima prova dell'UCI World Tour 2017 categoria 1.UWT, si svolse il 19 aprile 2017 su un percorso di 200,5\u00a0km, con partenza da Binche e arrivo a Huy, nella regione belga Vallonia. La vittoria fu appannaggio per la quinta volta, di cui quattro consecutive, dello spagnolo Alejandro Valverde, che complet\u00f2 il percorso in 5h15'37\", alla media di 38,116\u00a0km/h, precedendo l'irlandese Daniel Martin e il belga Dylan Teuns.\nSul traguardo di Huy 166 ciclisti, su 200 partiti da Binche, portarono a termine la competizione."}
{"id": "6352009", "revid": "124257267", "url": "https://it.wikipedia.org/wiki?curid=6352009", "title": "Starhawk (personaggio)", "text": "Starhawk \u00e8 il nome di un personaggio dei fumetti Marvel Comics.\nStoria editoriale.\nUn personaggio chiamato Starhawk \u00e8 apparso in una pubblicit\u00e0 sull'ultima pagina di Marvel Super-Heroes N. 20 (maggio 1969) come anticipazione del prossimo numero. La pubblicazione successiva, per\u00f2, e tutti i successivi numeri del titolo, erano ristampe di vecchio materiale Marvel. La copertina con Starhawk dalla Marvel Super-Heroes \u00e8 stata utilizzata come copertina del terzo numero di Marvelmania.\nLa sua prima apparizione ufficiale \u00e8 in The Defenders # 28 (ottobre 1975). Il personaggio \u00e8 stato creato da Steve Gerber e Sal Buscema. Non \u00e8 chiaro se questo Starhawk ha qualche connessione con il Super-Eroe Marvel.\nStarhawk \u00e8 apparso insieme al resto della squadra originale dei Guardiani della Galassia nella serie del 2014 Guardians 3000 scritto da Dan Abnett che lo ha descritto come \"l'anima\" della squadra.\nBiografia del personaggio.\nOrigini.\nNasce dai supereroi Quasar e Kismet nell'anno 2002 della Terra-691. Come tale, era per met\u00e0 umano e per met\u00e0 un essere creato artificialmente. Non appena \u00e8 nato sul pianeta Vesper, fu rapito e depositato sul pianeta Arcturus IV. Il bambino \u00e8 stato scoperto da una coppia arturiana che era tra gli ultimi mutanti del loro pianeta; per gran parte della sua vita, Stakar ha creduto che questi mutanti fossero i suoi genitori naturali. I mutanti sono stati trovati e uccisi dai Reavers di Arcturus, squadra militare Arturiana mandata per eliminare i mutanti della loro razza. Il Reaver Ogord scoperto il neonato e, supponendo fosse un Arturiano, lo adotta e lo cresce come suo figlio con la moglie Salaan, nominando il ragazzo Stakar.\nStakar coltivato un interesse per la scienza e l'archeologia per esplorare le rovine contenenti il Dio Falco. Intorno all'anno 2020, lui e sua sorella adottiva Aleta Ogord, rianimata la divinit\u00e0 dormiente sono stati fisicamente trasformati. Sono stati dotati di straordinaria potenza e lasciato Arcturus IV Stakar ha adottato l'identit\u00e0 mascherata di Starhawk. Lo sviluppo di sentimenti romantici tra i due fratellastri ha portato alla nascita di tre figli: Sita, John e Tara.\nGuardiani della galassia.\nNell'anno 3014 Starhawk aiut\u00f2 i Guardiani della Galassia e i difensori a rovesciare l'occupazione Badoon della Terra. Starhawk ha aderito ai Guardiani della Galassia in una missione spaziale e ha contribuito a sconfiggere Topographical Man. \u00c8 stato poi rivelato che ha manipolato gli eventi per fare incontrare i Guardiani; per esempio, quando Charlie-27 si \u00e8 teletrasportato da Giove per sfuggire al Badoon, Starhawk lo ha trasportato su Plutone dove ha incontrato Martinex.\nDurante questo tempo, i tre figli di Stakar (Tara, John e Sita) sono stati trasformati in vampiri di energia dal padre di Aleta e inviati per uccidere Stakar. Sono morti di vecchiaia accelerata. Aleta successivamente ha incolpato Stakar (piuttosto che il padre) per la morte dei loro figli, e il loro rapporto non si \u00e8 rovinato definitivamente.\nNel 3017, Starhawk ha accompagnato i Guardiani in una missione per trovare lo scudo perduto di Capitan America. Ha combattuto Taserface e Stark, e fu fisicamente separato da Aleta in un incidente. Aleta \u00e8 stato il pi\u00f9 forte della coppia, e Stakar l'ha forzatamente riassorbita per sostenere se stesso. I due lottarono per il predominio del loro spazio fisico, e Stakar si \u00e8 trasformato in una versione 'dark' di se stesso, proiettando 'luce nera'.\nA causa dell'assalto di Stakar sul loro compagno di squadra, i Guardiani hanno scelto di espellerlo dal team. Alla fine, Aleta divenne dominante, e ritornato il corpo di Stakar ad uno stato infantile, consapevole del suo destino, lei lo ha mandato indietro nel tempo per ricominciare il suo ciclo di vita.\nFreed from rebirth.\nQuando i Guardiani hanno viaggiato indietro nel tempo fino al XX secolo della Terra-616, la loro linea temporale originaria \u00e8 stata modificata - al punto che Starhawk aveva vissuto tutta la sua vita di nuovo ed era stato in attesa del loro arrivo. Stakar e Aleta avuto parole dure l'un per l'altro e il Dio Falco intervenne legando le dita dei due ex-amanti insieme. Dopo essere stati costretti a lavorare insieme per del tempo, il Dio Falco li separar\u00f2 e consent\u00ec solo a Stakar di conservare il suo potere, mentre ad Aleta fu restituito il suo vecchio potere di manipolare la luce.\nAleta poi ha scelto di rimanere con i Guardiani, mentre il Dio Falco ha detto a Stakar la verit\u00e0 sulla sua ascendenza ed egli ha poi continuato una ricerca per saperne di pi\u00f9. Durante questa ricerca ha trovato il ferito Silver Surfer, il quale ha guarito e prestato le sue Bande Quantum per un breve periodo. Eon poi rivel\u00f2 a Stakar che suo padre biologico Quasar una volta ha indossato anche lui le bande. Starhawk \u00e8 poi consumato da Abrogate, un luogo in cui tutti gli ex detentori delle Bande Quantiche vanno dopo la morte. Quasar gli racconta del suo amore per la madre di Stakar, Kismet. Stakar scopre che lei \u00e8 ancora in vita e vive con una setta religiosa sul pianeta Vesper. Dopo di che, una creatura che si faceva chiamare Era, il figlio di Eon, si \u00e8 rivelata e ha ammesso di aver rapito Stakar alla nascita, insieme ad altri atti vili.\nCon l'incoraggiamento del Dio Falco, Starhawk e Kismet si dedicarono a trovare e affrontare Era.\nRitorno.\nUtilizzando una tecnologia dalla sua linea temporale, Starhawk si teletrasporta nel XXI secolo della Terra-616 per incontrarsi con l'equivalente di quella dell'epoca dei Guardiani della Galassia su Knowhere. Vance Astro, alias Major Victory, \u00e8 stato trovato da questa nuova squadra di Guardiani, e Starhawk lo combatt\u00e9 prima di teletrasportarsi via. Quando torn\u00f2, apparve con delle sembianze femminili e afferm\u00f2 che Vance non era destinato ad essere un membro dei Guardiani della Galassia in questo punto della timeline e che l'apparizione di Major Victory rischiava di far mutare il futuro cos\u00ec tent\u00f2 di nuovo di uccidere Astro e i Guardiani. Viene catturata dai Guardiani e tenuta prigioniera per qualche tempo, fino a quando Moondragon la lasci\u00f2 andare. Scopre che l'anomalia che \u00e8 disturba il flusso di tempo non \u00e8 Astro o i Guardiani, ma Freccia Nera attivando una bomba che far\u00e0 s\u00ec che il tempo e lo spazio collassino. Starhawk sacrifica la sua vita per salvare i Guardiani, e istruisce Star-Lord di fermare Freccia Nera, ad ogni costo."}
{"id": "6352013", "revid": "88740", "url": "https://it.wikipedia.org/wiki?curid=6352013", "title": "Escoffier", "text": ""}
{"id": "6352016", "revid": "144796", "url": "https://it.wikipedia.org/wiki?curid=6352016", "title": "Braghe", "text": ""}
{"id": "6352019", "revid": "88740", "url": "https://it.wikipedia.org/wiki?curid=6352019", "title": "Fazzi", "text": ""}
{"id": "6352020", "revid": "287204", "url": "https://it.wikipedia.org/wiki?curid=6352020", "title": "Neil Bonnett", "text": "Carriera.\nDal 1974 al 1993 ha corso nella NASCAR Sprint Cup Series, ottenendo in totale 18 vittorie su 20 pole position. Ha ottenuto la prima vittoria nel 1977 a Richmond. La sua ultima vittoria \u00e8 stata a Rockingham nel 1988.\nNel 1994, durante la sessione di prove della Daytona 500, valida come prima gara del campionato NASCAR del 1994, Bonnett, perse il controllo della sua Chevrolet, durante il quarto giro, andando ad impattare violentemente contro il muro, perdendo cos\u00ec la vita all'et\u00e0 di 47 anni.\nRicordi postumi.\nNel 1997 \u00e8 stato introdotto nella National Motorsports Press Association Hall of Fame. Nel 2001 \u00e8 stato introdotto nella International Motorsports Hall of Fame."}
{"id": "6352023", "revid": "122720381", "url": "https://it.wikipedia.org/wiki?curid=6352023", "title": "Metro 2034", "text": "Metro 2034 () \u00e8 un romanzo di fantascienza post apocalittica dello scrittore russo Dmitrij Gluchovskij pubblicato nel 2009, sequel del romanzo Metro 2033.\nStoria editoriale.\nSebbene Metro 2034 sia l'ufficiale continuazione letteraria di Metro 2033, il videogioco \"\" ne \u00e8 il seguito videoludico.\nGlukhovsky ha trasformato il libro, edito in Russia nel 2009, in un progetto artistico, invitando famoso performer elettronico russo e star dell'hip-hop Dolphin a scrivere una colonna sonora originale per il romanzo, mentre l'artista Anton Gretchko ha lavorato alla galleria d'immagini dipinte a olio.\nTrama.\nDopo una guerra atomica a Mosca la vita umana continua nel sottosuolo, tra i tunnel della metropolitana. Alcune stazioni si sono organizzate come citt\u00e0-stato e la stazione Sevastopolskaya conta sulle forniture regolari di munizioni e di altre merci dalle stazioni centrali per sopravvivere. Inspiegabilmente i commercianti e le scorte armate non ritornano e le comunicazioni con queste si interrompono. Le scorte cominciano a scarseggiare e le pattuglie inviate per indagare scompaiono.\nHunter, scomparso un anno prima, ora ha trovato impiego come guardia di confine alla Sevastopolskaya ed \u00e8 traumatizzato dagli eventi vissuti. Si offre volontario per un ultimo tentativo di ristabilire il contatto con le stazioni della metropolitana centrali prima che la Sevastopolskaya si mobiliti in massa e invii le truppe verso nord. L'uomo, conosciuto tra i commilitoni come \"il brigadiere\", si fa accompagnare da Omero, un vecchio uomo alla ricerca di ispirazione per un libro. Hunter entra in contatto con le guardie della stazione Tulskaya ma, dopo un'accesa discussione i soldati sigillano le porte stagne isolando la stazione. Hunter riferisce a Omero, rimasto indietro nel tunnel, che la stazione era stata catturata da banditi e che deve essere distrutta. Omero nutre dei dubbi su questa versione dei fatti e, da un diario recuperato tra i resti di un membro di una precedente spedizione, viene a sapere che in realt\u00e0 la stazione \u00e8 stata infettata da una malattia mortale.\nHunter e Omero, tornando indietro, deviano attraverso i tunnel della Linea Kakhovskaya, deserti a causa delle radiazioni persistenti; qui incontrano Sasha, la figlia adolescente dell'ex leader della Avtozavodskaya esiliato dai rivoltosi anni prima e morto da poco a causa delle radiazioni. L'uomo era rimasto contaminato durante le molte sortite all'aperto effettuate per trovare oggetti da barattare in cambio di armi e cibo. Sasha viene salvata da Hunter da due aggressori e si aggrega a lui nonostante sia impaurita dalla violenza di Hunter che uccide senza piet\u00e0 chiunque incontri lungo l'Avtozavodskaya. Durante un attacco di un mostro mutante nella stazione di Paveletskaya Hunter viene gravemente ferito dopo essere riuscito a salvare Sasha. La ragazza \u00e8 convinta di poter frenare Hunter dal commettere ulteriori atrocit\u00e0 nella sua missione; dopo un'accesa discussione Hunter parte lasciando indietro Omero e Sasha. I due fanno conoscenza con Leonid che, innamoratosi di Sasha, accetta di aiutare i due a compagni di viaggio a ritrovare Hunter, con il quale si ricongiungono alla stazione Dobryninskaya.\nUn sempre pi\u00f9 instabile Hunter si dirige al centro della Metro, verso la Polis, per riunire un gruppo di fuoco per sterilizzare le stazioni infette e uccidere gli ammalati; Omero lo accompagna, mentre Sasha si allontana con Leonid che sostiene di conoscere una cura contro la pestilenza. La deviazione \u00e8 stata inutile e Leonid ammette di aver mentito allo scopo di poter rimanere da solo con Sasha. Successivamente il musicista cambia versione e racconta che la malattia era scoppiata anni prima in un'altra linea della metropolitana e in tale occasione si era scoperto che l'esposizione alle radiazioni arrestava l'infezione. Sacha vuole raggiungere Hunter per fermare lo sterminio dei malati e convince Leonid ad accompagnarla.\nNel mentre Hunter ha ritrovato il suo vecchio compagno Miller, il capo di un gruppo paramilitare dedicato alla difesa della metropolitana e creduto morto da Hunter. Miller gli assegna una squadra bene armata e Hunter torna a Dobryninskaya mentre Omero lotta con la sua coscienza indeciso se lasciargli perpetrare lo sterminio degli infetti oppure tentare di fermarlo. La squadra militare arriva alla stazione Tulskaya e inizia la sterilizzazione fino a quando Leonid, sopraggiunto con Sasha, non riesce a rallentare il massacro distraendo i militari con la sua musica venendo subito dopo colpito a morte dai proiettili. Mentre Sasha sta facendo appello a Hunter affinch\u00e9 si fermi, raccontandogli della possibile cura, i soldati gi\u00e0 dislocati all'interno della Tulskaya nel tentativo di contenere l'epidemia, fanno esplodere delle mine causando l'inondazione della stazione. I militari si ritirano e sigillano le porte stagne, lasciando annegare quelli rimasti all'interno della stazione.\nDiverse settimane dopo Hunter e Omero sono tornati a fare la guardia alla frontiera della Sevastopolskaya. Omero ha cercato il corpo di Sasha tra quelli degli annegati ma non lo ha trovato; decide comunque di scriverne la storia nel suo libro. Il destino di Sacha rimane ignoto."}
{"id": "6352026", "revid": "88740", "url": "https://it.wikipedia.org/wiki?curid=6352026", "title": "Komatsu (disambigua)", "text": ""}
{"id": "6352028", "revid": "287204", "url": "https://it.wikipedia.org/wiki?curid=6352028", "title": "Rotolo Topkap\u0131", "text": "Il Rotolo Topkap\u0131 () \u00e8 un modello di rotolo della dinastia timuride nella collezione del museo Palazzo di Topkap\u0131 a Istanbul.\nIl rotolo \u00e8 una preziosa fonte di informazioni, composto da 114 modelli che potrebbero essere stati utilizzati sia indirettamente che direttamente dagli architetti per creare i modelli di piastrelle in molte moschee in tutto il mondo, tra cui le tassellature girih quasicristalli dal Darb-e Imam.\nPropriet\u00e0 fisiche.\nIl rotolo misura 33 cm di larghezza e 29,5 m di lunghezza, ed \u00e8 srotolabile su ogni lato. Un'estremit\u00e0 del rotolo \u00e8 fissata ad un rullo di legno, e l'altra estremit\u00e0 \u00e8 incollata un pezzo di cuoio protettivo.\nUn certo numero di pezzi di pergamena con vari modelli vengono applicati sul rotolo. Le differenze nel bordo di alcuni disegni indicano che il Rotolo Topkap\u0131 consiste di due differenti pergamente fissate insieme. Il fatto che non sia usurato d\u00e0 origine al pensiero che non \u00e8 fatto per essere usato come documento di riferimento nel laboratorio di un artigiano, piuttosto si tratta di un lavoro da mostrare nel palazzo. \u00c8 stato probabilmente un record di lavori di piastrellatura svolto nel palazzo.\nIl rotolo \u00e8 stato creato da una sola persona. La maggior parte dei modelli sono stati elaborati su due pezzi di pergamena che sono stati messi insieme, e poi incollati sulla pergamena. Il posizionamento dei modelli sul rotolo sono un po' disorganizzati. I modelli di temi simili sono messi a parte, e alcuni modelli sono formati su due pezzi di pergamena che vengono combinati imperfettamente.\nIl timbro sulla pergamena \"H1956\" indica che \u00e8 stato registrato nell'inventario del dipartimento del Tesoro del Palazzo di Topkap\u0131.\nUn'edizione del rotolo \u00e8 stata pubblicata con un ampio commento, ma \u00e8 ormai fuori stampa.\nStoria.\nIl rotolo Topkapi \u00e8 stato presumibilmente preparato in Iran durante la dinastia safavide, alla fine del XV secolo o all'inizio del XVI secolo. Una somiglianza tra alcuni dei modelli sul rotolo Topkapi e un pannello di piastrelle nella moschea del venerd\u00ec a Yazd indica che questo rotolo \u00e8 stato creato a Tabriz. D'altro canto, \u00e8 possibile che il rotolo sia stato fatto a Shiraz perch\u00e9 consiste principalmente di muqarnas sotto forma di un ventaglio tenuto in mano e sollevato da Al-Kashi come di Shiraz. Esso pu\u00f2 essere stato saccheggiato dagli ottomani dopo la guerra ottomano-safavide (1578-90).\nLe muqarnas sulla pergamena, che sono per lo pi\u00f9 in forma di ventaglio, riflettono lo stile architettonico della dinastia timuride, i Turkmeni in Iran e in Asia centrale. Al contrario, le mouqarnas al Cairo sono in forma di conchiglia.\nIl rotolo Topkapi \u00e8 stato scoperto nel 1986. G\u00fclru Necipo\u011flu della Harvard University ha pubblicato un libro in cui descrive il rotolo con le copie dei suoi modelli. Il libro \u00e8 stato tradotto in persiano da Mihrdad Kayyumi Bidhind sotto il titolo \"Handasa va Tazyin dar Mi\u2018mari-yi Islami: Tomar-i Topkap\u0131\" (Tahran, Kitabkhana-yi Milli-yi Iran, 1379).\nIl contenuto.\nIl rotolo \u00e8 costituito da 114 motivi geometrici disegnati con inchiostro e colorante. Esso mostra ornamenti decorativi presenti sulle pareti e le cupole delle strutture costruite tra il X e il XVI secolo durante la dinastia timuride. \u00c8 stata una guida per i progetti architettonici visto nei complessi di muqarna\u1e63, girih, pannelli a mosaico e piastrelle colorate. Il rotolo non parla di come quei modelli sono costruiti, e non ha alcuna data o firma.\nLe figure bidimensionali rendono chiaro come possano essere impiegate per gli oggetti ornamentali a tre dimensioni.\nUna delle caratteristiche del rotolo Topkapi \u00e8 che include la calligrafia araba chiamata cufica quadrata o geometrica. Questo tipo scrittura \u00e8 stata vista per la prima volta nell'Ilkhanato, e fu presumibilmente creata per ispirazione da caratteri cinesi a forma rettangolare. Uno dei modelli sul Rotolo Topkapi, che corrisponde a una struttura architettonica esistente, \u00e8 l'iscrizione cufica disegnata per banna'i, in cui si alternano piastrelle con mattoni semplici per creare dei motivi geometrici sulla superficie di un muro. Quasi esattamente lo stesso di questo schema viene trovato sul cancello di una moschea a Varzaneh.\nAlcuni dei modelli mostrano l'applicazione dei principi geometrici alle tradizioni islamiche. Ad esempio, la parola Muhammad (Mu\u1e25ammad ibn'Abd All\u0101h) viene ripetuta sei volte lungo i lati dell'esagono, e la parola Ali (Ali Ibn Abi Talib) tre volte in un saggio rotante nell'esagono interno.\nUn modello sul rotolo \u00e8 costituito da stelle geometriche a nove e undici punte, ed altre figure di stella a tredici e sedici punte. Nella tecnica islamica, questo tipo di stelle sono state sviluppate mediante la piegatura di alcuni schemi lungo i lati di un quadrato.\nAlcuni dei disegni sul rotolo sono formati da modelli sovrapposti con scale differenti. Questa caratteristica appare spesso nell'architettura islamica. I modelli dettagliati all'interno di un ornamento appaiono quando ci si avvicina ad un edificio con figure, che sono difficili da percepire a distanza."}
{"id": "6352049", "revid": "88740", "url": "https://it.wikipedia.org/wiki?curid=6352049", "title": "Meroi", "text": ""}
{"id": "6352055", "revid": "599013", "url": "https://it.wikipedia.org/wiki?curid=6352055", "title": "Harry Gant", "text": "Carriera.\nDal 1973 al 1994 ha corso nella NASCAR Sprint Cup Series, ottenendo in totale 18 vittorie su 17 pole position. Ha ottenuto la prima vittoria nel 1982 a Martinsville. La sua ultima vittoria \u00e8 stata in Michigan nel 1992.\nInoltre ha corso nella NASCAR Xfinity Series per 11 stagioni, ottenendo 21 vittorie su 14 pole position e nella NASCAR Camping World Truck Series per una sola stagione.\nNel 2006 \u00e8 stato introdotto nella International Motorsports Hall of Fame."}
{"id": "6352060", "revid": "465169", "url": "https://it.wikipedia.org/wiki?curid=6352060", "title": "Migliavacca", "text": ""}
{"id": "6352064", "revid": "123303362", "url": "https://it.wikipedia.org/wiki?curid=6352064", "title": "Monterisi", "text": ""}
{"id": "6352074", "revid": "1543377", "url": "https://it.wikipedia.org/wiki?curid=6352074", "title": "Nils Aall Barricelli", "text": "Biografia.\nBarricelli nacque da padre italiano e madre norvegese a Roma, dove studi\u00f2 fino all'universit\u00e0, dove ha frequentato i corsi di Enrico Fermi. Nel 1936, a seguito della separazione dei genitori, segu\u00ec la madre in Norvegia e dopo la seconda guerra mondiale emigr\u00f2 negli Stati Uniti.\nEbbe un incarico non retribuito all'Institute for Advanced Study a Princeton nel 1953, 1954 e 1956. Successivamente lavor\u00f2 all'Universit\u00e0 della California a Los Angeles, alla Universit\u00e0 Vanderbilt (fino al 1964), al Dipartimento di Genetica dell'Universit\u00e0 di Washington, a Seattle (fino al 1968) ed in seguito all'Istituto di Matematica dell'Universit\u00e0 di Oslo.\nI primi esperimenti basati sull'elaborazione elettronica di Barricelli relativi alla endosimbiosi ed all'evoluzione sono considerati pionieristici nel campo della ricerca sulla vita artificiale. Barricelli pubblic\u00f2 studi in vari altri campi, tra i quali la genetica dei virus, il DNA, la biologia teorica, i voli spaziali, la fisica teorica e la notazione matematica.\nL'opera e la figura di Barricelli sono rimaste poco conosciute fino a quando lo storico della scienza George Dyson non ne ha messo in luce l'importanza e l'attualit\u00e0."}
{"id": "6352077", "revid": "709565", "url": "https://it.wikipedia.org/wiki?curid=6352077", "title": "Episodi de I Roper (prima stagione)", "text": "La prima stagione della sitcom I Roper \u00e8 stata trasmessa negli Stati Uniti dal 13 marzo 1979 al 17 aprile 1979.\n\"Moving On\".\nTrama.\nAd Helen piace una villetta a Cheviot Hills ma Stanley non \u00e8 contento e preferirebbe acquistare una casa mobile.\n\"Friends and Neighbors\".\nTrama.\nI Brookes aspettano la visita di un membro del Congresso e Jeffrey non vuole che Stanley rovini l'evento.\n\"Your Money or Your Life\".\nTrama.\nDopo aver partecipato ad un funerale, Helen convince Stanley ad acquistare una polizza di assicurazione sulla vita. Quando i risultati delle sue analisi tardano ad arrivare, Stanley teme che i suoi giorni siano contati.\n\"The Doris Letters\".\nTrama.\nHelen trova delle lettere d'amore di Stanley indirizzate ad una donna di nome Doris.\n\"The Family Planning\".\nTrama.\nLa madre di Helen arriva a casa Roper e rivela che non ha un posto dove vivere. Helen decide di incontrare le sue due sorelle per discutere della situazione. \n\"Opportunity Knocks\".\nTrama.\nLarry Dallas, uno dei vecchi inquilini dei Roper, arriva in visita e prova a vendere a Stanley una casa mobile. "}
{"id": "6352079", "revid": "88740", "url": "https://it.wikipedia.org/wiki?curid=6352079", "title": "Scicluna", "text": ""}
{"id": "6352080", "revid": "729019", "url": "https://it.wikipedia.org/wiki?curid=6352080", "title": "Luigi Acerbi", "text": "Biografia.\nNato dalla famiglia che aveva dato al Risorgimento italiano illustri esponenti (tra questi il generale Giovanni Acerbi, intendente dei Mille di Garibaldi), Luigi era figlio di Flaviano Mario ed entr\u00f2 nell'Accademia militare di Modena dove intraprese la carriera militare, conseguendo il grado di capitano del Genio.\nFu impegnato nella guerra di Abissinia a Massaua e fu addetto al quartier generale di Oreste Baratieri quando si combatt\u00e9 la battaglia di Adua, dove mor\u00ec.\nAl capitano Luigi Acerbi fu conferita postuma la medaglia di bronzo al Valor Militare."}
{"id": "6352090", "revid": "709565", "url": "https://it.wikipedia.org/wiki?curid=6352090", "title": "Episodi di Tre per tre", "text": "La prima stagione della sitcom Tre per tre \u00e8 stata trasmessa negli Stati Uniti dal 25 settembre 1984 al 9 aprile 1985.\nFamily Affair.\nTrama.\nJack \u00e8 andato a convivere con Vicky ma non ne ha ancora parlato alla sua famiglia.\nThe Happy Couple.\nTrama.\nIl signor Bradford si offre di pagare delle spese del ristorante a patto che Jack sposi Vicky.\nThe Maternal Triangle.\nTrama.\nJack cerca di riunire i genitori di Vicky e spera di convincere la ragazza ad accettare la sua proposta di matrimonio.\nDaddy's Little Girl.\nTrama.\nJack e il signor Bradford si prendono cura di Vicky, malata di morbillo.\nJack's Problem.\nTrama.\nJack ha problemi in camera da letto e decide di andare da uno psicologo. Tuttavia, Vicky crede che abbia una relazione con la fidanzata di E.Z..\nVacation from Sex.\nTrama.\nIl signor Bradford pensa che Jack e Vicky non abbiano nulla in comune oltre al sesso. I due ragazzi vogliono dimostrare all'uomo che ha torto e decidono di rimanere casti per una settimana.\nA Matter of Money.\nTrama.\nA Jack viene chiesto di identificare un delinquente.\nThe Honeymooners.\nTrama.\nIl signor Bradford invita Jack e Vicky ad andare con lui ad Acapulco. I ragazzi sperano di godersi una luna di miele.\nA Little Competition.\nTrama.\nL'ex fidanzato di Vicky, Anthony, ha aperto un ristorante vicino al \"Jack's Bistro\".\nA Foreign Affair.\nTrama.\nIl signor Bradford \u00e8 stanco di pagare gli alimenti all'ex moglie e organizza un incontro tra la donna ed un suo conoscente, nella speranza che possano mettersi insieme.\nJames Steps Out.\nTrama.\nIl signor Bradford sta frequentando una donna molto pi\u00f9 giovane di lui. Vicky non \u00e8 contenta e decide di parlare con la donna.\nFather Knows Nothing.\nTrama.\nIl cane di E.Z. aspetta dei cuccioli. Jack e i Bradford pensano che ad essere incinta sia Vicky.\nA Friend in Deed.\nTrama.\nVicky invita una sua amica che \u00e8 appena uscita da una relazione, Dorothy. Jack si convince che la ragazza sia innamorata di lui. \nA Case of Sour Grapes.\nTrama.\nVicky presta dei soldi a Jack, il quale usa il denaro per comprare del vino. L'acquisto si scopre essere uno spreco e Jack decide di lavorare presso un ristorante giapponese per ricavare la somma da restituire a Vicky.\nPrivate Lessons.\nTrama.\nE.Z. ha appuntamento con una ragazza, la quale conosce Jack e se ne innamora.\nOne Ego to Go.\nTrama.\nJack non riesce ad accettare l'idea di essere battuto da Vicky in qualsiasi cosa faccia.\nSeptember Song.\nTrama.\nIl signor Bradford si sente vecchio e Jack cerca di consolarlo. \nDeeds of Trust.\nTrama.\nLarry, il vecchio amico di Jack, invita il ragazzo ad una festa. Jack non sa che al party parteciper\u00e0 anche una sua ex fidanzata.\nThe New Mr. Bradford.\nTrama.\nJack salva la vita del signor Bradford e guadagna il rispetto dell'uomo.\nKing For a Day.\nTrama.\nIl \"Jack's Bistro\" ottiene una recensione positiva di un famoso critico culinario. La fama improvvisamente ottenuta coinvolge Jack talmente tanto da fargli dimenticare il giorno del suo anniversario con Vicky.\nJack Gets Trashed.\nTrama.\nJack scopre che la tassa sui rifiuti ha avuto un aumento e ne parla alla radio.\nA Star Is Born.\nTrama.\nVicky ha la possibilit\u00e0 di registrare uno spot pubblicitario per la compagnia aerea presso cui lavora. Jack l'accompagna al provino e si scontra con il regista. "}
{"id": "6352095", "revid": "1186766", "url": "https://it.wikipedia.org/wiki?curid=6352095", "title": "Serrao", "text": ""}
{"id": "6352102", "revid": "287204", "url": "https://it.wikipedia.org/wiki?curid=6352102", "title": "Piazza Mosca", "text": ""}
{"id": "6352136", "revid": "113788653", "url": "https://it.wikipedia.org/wiki?curid=6352136", "title": "Guy Co\u00ebme", "text": "Ex Ministro presidente della Vallonia, successivamente \u00e8 stato pi\u00f9 volte ministro del governo belga: ministro della difesa dal 1988 al 1992, vice primo ministro e ministro delle comunicazioni e delle imprese pubbliche dal 1992 al 1994. Implicato nello scandalo di corruzione noto come \"Affare Agusta\" con altri noti politici nazionali \u00e8 costretto a dimettersi dal suo mandato ministeriale e verr\u00e0 in seguito condannato alla pena detentiva con una sospensione condizionale della stessa e il divieto temporaneo di coprire funzioni pubbliche.\nBiografia.\nFormazione, ingresso in politica e attivit\u00e0 ministeriale.\nHa conseguito, nel 1968, una laurea in scienze politiche presso l'Universit\u00e0 di Liegi, unendosi presto al movimento socialista, come un protetto di Edmond Leburton, nel quale ha fatto una rapida carriera politica. Nel corso di tutta la sua ascesa nel partito, venne considerato come funzionario competente e leale. Nel 1970 lavor\u00f2 per il segretario del partito del PS (poi PSB) e un anno dopo come assessore della citt\u00e0 Borgworm. Nel 1972 diventa consigliere di Liegi e nel 1974 membro del Consiglio provinciale.\nNel febbraio 1981, per la prima volta in un breve periodo nella politica nazionale, diventa segretario della regione Vallonia, prima nel governo Martens IV e nel governo M. Eyskens (fino al settembre 1981). Nel 1981 viene eletto alla Camera dei Rappresentanti per Huy-Waremme, dove divenne un politico molto popolare, vincendo le elezioni tra il 1988 e il 1995, rimanendo membro del parlamento fino al 1996. Dal 1983 al 1988 \u00e8 stato capo di partito deputato del PS, a prossimo presidente del partito Guy Spitaels, nel 1987 ha seguito Leburton come sindaco di Borgworm, posizione che ha mantenuto fino al 1996.\nQuando, nel 1988, il PS fece un passo indietro nel governo, Co\u00ebme era ministro della difesa (governi Martens VIII e IX). Durante il suo ministero chiese una riduzione delle spese militari, e nel 1988 si oppose alla modernizzazione delle armi nucleari della NATO. Nella prima guerra del Golfo, nel 1991, ha sostenuto il Belgio, Francia e Gran Bretagna. Nel 1990 ha firmato e ratificato con 14 altri capi di stato una delle leggi sull'aborto pi\u00f9 liberali del mondo.\nNel governo Dehaene nel 1992 fu designato, Vice Primo Ministro e Ministro dei Trasporti e dell'Imprese Pubbliche. Durante il suo mandato, un certo numero di imprese pubbliche vennero trasformate in societ\u00e0 pubbliche autonome (SNCB, De Post e Belgacom), azione propedeutica per le successive privatizzazioni avvenute negli anni novanta e nel 2000.\nQuestioni legali.\nAlla fine del 1993 fu tenuto sotto pressione a causa di un'inchiesta giudiziaria sullo scandalo Agusta, per il quale la magistratura chiese la revoca della sua immunit\u00e0 parlamentare. Nel gennaio 1994 si dimise dal governo, venendo sostituito da Elio Di Rupo. Poco dopo emersero le accuse dell'affare Uniop-Inusop. Tuttavia ricevette molti voti, sia nelle elezioni comunali del 1994 che nelle elezioni parlamentari nel 1995.\nNell'aprile 1996 venne condannato per corruzione nell'affare Uniop dalla Corte Suprema, e a due anni di libert\u00e0 vigilata, la perdita dei diritti civili e politici per cinque anni e una multa di franchi belgi. Ci\u00f2 ha significato la provvisoria fine della sua carriera politica. Notevoli sono state le dichiarazioni pubbliche in suo sostegno ricevute da politici di rango del PS, come Philippe Moureaux, Claude Eerdekens, Jos\u00e9 Happart e Philippe Busquin, che lo hanno elogiato come politico esemplare, che non meritava tale condanna.\nNel dicembre 1998, tuttavia, venne condannato per corruzione passiva nell'affare Augusta Dassault, per l'acquisto di elicotteri militari da parte dell'esercito belga, acquisto avvenuto negli anni '80: gli vennero concessi due anni di libert\u00e0 vigilata e, per cinque anni, la perdita dei diritti politici. In Belgio in caso di condanne multiple si applicava solo la pena pi\u00f9 severa, questo significava che Co\u00ebme difficilmente avrebbe potuto ottenere una riduzione della sua precedente condanna nell'affare Uniop-Inusop. Dalla Corte Europea dei diritti dell'uomo ricevette una certa soddisfazione, in quanto la Corte riconobbe che il procedimento penale dinanzi alla Corte Suprema non venne condotto con chiarezza. \nDopo la sua condanna Co\u00ebme divenne solo un membro del PS, ma gli venne conferito un mandato dall'Associazione per la Promozione intercomunale Li\u00e9geoises, un'associazione intercomunale di Liegi. In questo frangente cre\u00f2 la Canyon Consulting.\nRitorno in politica.\nTornato in possesso dei suoi diritti civili nell'aprile 2001, Co\u00ebme volle candidarsi alle elezioni federali del 2003, ma sorsero dei dubbi sulla ammissibilit\u00e0. Nel 2003 venne approvata una legge che elimin\u00f2 tale incertezza. Nel 2004 Co\u00ebme fu capolista del PS a Huy-Waremme ottenendo pi\u00f9 di voti di preferenza.\nAlle elezioni parlamentari federali del giugno 2007, Guy Co\u00ebme \u00e8 stato nuovamente eletto alla Camera dei rappresentanti, per la prima volta dopo la sua condanna, con quasi voti preferenziali nella circoscrizione di Liegi. Nel giugno 2009, Co\u00ebme era di nuovo al telegiornale perch\u00e9 era stato annunciato che aveva fatturato euro per incarichi di consulenza a un'associazione senza scopo di lucro, collegata alla societ\u00e0 intercomunale per la quale aveva precedentemente lavorato. Tuttavia, \u00e8 stato rieletto alle elezioni federali del 13 giugno 2010, questa volta con circa voti preferenziali.\nNel 2012, Co\u00ebme ha deciso di abbandonare la politica. Alla Camera dei rappresentanti gli successe Christophe Lacroix, come sindaco da Jacques Chabot."}
{"id": "6352147", "revid": "726373", "url": "https://it.wikipedia.org/wiki?curid=6352147", "title": "Pandora (Licia Troisi)", "text": "Pandora \u00e8 il titolo del primo capitolo dell'omonima saga letteraria dell'autrice fantasy Licia Troisi, pubblicato dalla casa editrice Mondadori.\nTrama.\nLa protagonista \u00e8 una ragazza sedicenne, Pandora (chiamata da tutti Pam), che durante la notte di Halloween libera per sbaglio da uno scrigno i sei Angeli della Morte. Uno di essi possiede Samaele (chiamato da tutti Sam), un suo coetaneo, che travolge Pam con il motorino. Da quel momento, il ragazzo si ritrova con la capacit\u00e0 di uccidere con il tocco della mano e con tempi di guarigione brevissimi; invece Pam scopre di essere diventata invisibile a tutti, eccetto alla madre (che tuttavia non la riconosce) e a Sam, e nota anche che sia il battito del cuore che tutti i bisogni fisiologici sono spariti. Inoltre, a entrambi i ragazzi appare uno strano tatuaggio: a Sam un pentacolo sul collo, mentre a Pam una lacrima sotto l'occhio. I due scoprono in seguito, grazie agli esperti di soprannaturale Mara Quercelli ed Eugenio Serravalle, che Sam \u00e8 posseduto da Samael, l'Angelo della Morte pi\u00f9 potente di tutti, mentre Pam si rivela essere un'Apriporta, cio\u00e8 una persona in grado di sigillare i demoni o di liberarli, e per questo le \u00e8 impossibile morire. Gli esperti rivelano loro che gli altri cinque Angeli della Morte hanno posseduto altrettante persone: il primo a manifestarsi \u00e8 Mashbir, ovvero l'Angelo che si nutre delle anime degli animali. I due indagano sugli omicidi operati dal demone e si accorgono che tutte le vittime erano collegate a Malanotte, un senzatetto amico di Sam. Grazie all'aiuto della figlia del senzatetto, che lo spinge a ribellarsi e espone il demone, i due riescono a imprigionarlo. "}
{"id": "6352151", "revid": "125804876", "url": "https://it.wikipedia.org/wiki?curid=6352151", "title": "Moussa Djitt\u00e9", "text": "Carriera.\nClub.\nIl 21 giugno 2018 Djitt\u00e9 si \u00e8 trasferito dai senegalesi del al in Svizzera. Il 22 luglio successivo ha esordito nella Super League, nella sconfitta della sua squadra per 2-1 contro il .\nIl 17 giugno 2019 ha firmato con il , formazione della Ligue 2.\nIl 30 giugno 2021 ha firmato con l', societ\u00e0 della Major League Soccer, in vista della prima edizione di un campionato parallelo per gli Under-22. Il 27 settembre segna il suo primo gol in MLS, nella vittoria per 2-0 sui Los Angeles Galaxy.\nNazionale.\nDjitt\u00e9 nel 2017 con la nazionale senegalese Under-20 ha preso parte ai Giochi della Francofonia, segnando all'esordio. Ha anche rappresentato il Senegal alla Coppa delle nazioni WAFU nello stesso anno.\nIl 23 marzo 2018 ha esordito con la nazionale senegalese Under-23 in un'amichevole per 1-1 contro i pari et\u00e0 del Marocco, segnando l'unico gol della sua squadra.\nStatistiche.\nPresenze e reti nei club.\n\"Statistiche aggiornate al 25 ottobre 2021.\""}
{"id": "6352153", "revid": "132266", "url": "https://it.wikipedia.org/wiki?curid=6352153", "title": "Stazione Baltica (San Pietroburgo)", "text": ""}
{"id": "6352156", "revid": "31886", "url": "https://it.wikipedia.org/wiki?curid=6352156", "title": "The Queen's Knight", "text": "The Queen's Knight \u00e8 un manhwa scritto e disegnato da Kim Kang-won. La sua serializzazione \u00e8 durata dal 1997 al 2007, successivamente la serie \u00e8 stata raccolta in 17 volumi. La serie \u00e8 stata pubblicata in Canada, Australia e Stati Uniti, mentre \u00e8 inedita in Italia.\nTrama.\nLa quindicenne Yuna Lee \u00e8 una normale studentessa delle superiori. Da qualche tempo Yuna ha strani sogni nei quali le appare un affascinante cavaliere che la chiama \"regina\" e i due condividono un bacio. La ragazza, tuttavia, sente molto la mancanza della madre, che vive in Germania, e durante le vacanze decide di raggiungerla in Europa, qui, durante una visita al Castello di Neuschwanstein, ha un incidente nel quale viene salvata dal misterioso cavaliere dei suoi sogni che dice di chiamarsi Rieno. Al suo risveglio il ragazzo le comunica di trovarsi nella dimensione parallela di Phantasma, dove lui l'ha portata per farla diventare la regina del paese e liberarlo dall'eterno gelo che lo attanaglia, le sue spiegazioni sono per\u00f2 vaghe, mentre Yuna non vuole rimanere, desiderando rientrare nella sua dimensione. Le sue proteste sono per\u00f2 vane, per tutto l'inverno Rieno la addestra al combattimento e i due iniziano a condividere una iniziale amicizia e, da parte di Yuna, anche una certa attrazione.\nDopo l'ennesimo tentativo di fuga da parte della ragazza, Rieno decide di portarla al palazzo reale dove Yuna scopre che sono in molti ad attendere una nuova regina e che lei non \u00e8 che l'ultima di una lunga serie di sovrane che l'hanno preceduta nella dimensione di Phantasma, finendo tutte per perire. La prima impressione dei funzionari del palazzo \u00e8 che la ragazza sia inadeguata al ruolo, essendo troppo giovane, testarda, cocciuta e per niente raffinata o affascinante. Tuttavia la sua indole spontanea, la sua strenua difesa del popolo che lentamente sente sempre pi\u00f9 suo e il desiderio di conoscenza la faranno apprezzare dai vari comprimari, in particolare i \"Cavalieri della Regina\", un \u00e9lite di guerrieri selezionati per proteggerla e che si affezioneranno a lei. \nCon il loro aiuto la ragazza introdurr\u00e0 su Phantasma molte innovazioni moderne provenienti dal suo tempo, a cominciare dal suo abbigliamento anticonformista, l'istruzione obbligatoria per i bambini, la tutela delle donne, il lavoro correttamente regolamentato. Yuna, tuttavia, avverte un progressivo allontanamento di Rieno, mentre intreccia una relazione con Ehren Furst, figlio del Cancelliere di palazzo. Il distacco di Rieno \u00e8 una sua scelta per preservare la ragazza e i sentimenti che inizia a provare nei suoi confronti: essendo infatti felice, la Regina \u00e8 in grado di riportare la primavera su Phantasma, mentre se decidesse di iniziare una storia con Rieno ne verrebbe progressivamente distrutta, riportando il gelo sul paese. Rieno \u00e8 infatti per met\u00e0 demone, ci\u00f2 gli conferisce la facolt\u00e0 di portare su Phantasma una nuova regina, ma non di amarla, essendo proibito questo legame.\nNonostante ci\u00f2 Rieno e Yuna sono gi\u00e0 innamorati e ci\u00f2 consuma progressivamente entrambi cos\u00ec, mentre Yuna combatte con se stessa per non cedere e far ripiombare Phantasma nell'inverno, Rieno, accecato dalla gelosia, perde la capacit\u00e0 di ragione, trasformandosi in un mostro: i suoi ultimi gesti sono comunque orientati a preservare Phantasma e Yuna, tenter\u00e0 infatti di rifugiarsi in una foresta fitta e impenetrabile, tuttavia i cavalieri di Phantasma sono pi\u00f9 che decisi a distruggerlo definitivamente.\nSolo l'amore di Yuna, che lo salver\u00e0 in extremis, riuscir\u00e0 a purificare il suo spirito magico per met\u00e0 demoniaco, ma ci\u00f2 comporter\u00e0 l'autodistruzione di entrambi.\nAl risveglio dopo la grande battaglia Yuna si ritrover\u00e0 nella sua realt\u00e0, in ospedale, e apprender\u00e0 di essere rimasta in coma un anno, dopo l'incidente in Baviera. Con qualche difficolt\u00e0 tenter\u00e0 di riprendere in mano la sua esistenza da adolescente, ora pi\u00f9 sicura di s\u00e9 e maturata dopo le esperienze di quello che crede un sogno. Tuttavia le sembra di scorgere in Kahyun, il migliore amico di suo fratello, una certa rassomiglianza con Rieno e atteggiamenti che paiono lasciar intendere che lui sia una reincarnazione dell'anima del cavaliere."}
{"id": "6352161", "revid": "267975", "url": "https://it.wikipedia.org/wiki?curid=6352161", "title": "Teodoro I (arcivescovo di Milano)", "text": ""}
{"id": "6352162", "revid": "1305772", "url": "https://it.wikipedia.org/wiki?curid=6352162", "title": "Hey Ma (Pitbull e J Balvin)", "text": "Hey Ma \u00e8 un singolo del rapper statunitense Pitbull e del cantante colombiano J Balvin, il secondo estratto dalla del film \"Fast &amp; Furious 8\" e pubblicato il 10 marzo 2017. Il brano vede la partecipazione della cantante statunitense Camila Cabello.\nSono state pubblicate due versioni della canzone; una in spagnolo e una in inglese.\nPubblicazione.\nOriginariamente, la canzone doveva essere una collaborazione tra Pitbull, Britney Spears e Romeo Santos, ma in seguito Spears e Santos sono stati sostituiti rispettivamente da Cabello e Balvin. Una demo del brano originario pu\u00f2 essere trovata facilmente su Internet.\nDescrizione.\nSi tratta di un brano pop suonato in chiave di Sol maggiore a tempo di 106 battiti al minuto. \u00c8 stato scritto insieme a Sermstyle, Tinashe Sibanda, Philip Kembo, Soaky Siren e Johnny Yukon e prodotto da Sermstyle, T-Collar, Pip Kembo e Yukon.\nSuccesso commerciale.\n\"Hey Ma\" ha debuttato alla quinta posizione della classifica Hot Latin Songs con 14.000 download, segnando il pi\u00f9 alto debutto di Pitbull in assoluto nella classifica. La canzone \u00e8 anche la prima di Cabello ad essere entrata nella classifica. Ha raggiunto la top 20 di diversi Paesi, come Argentina, Giappone, Panama e Spagna.\nVideo musicale.\nIl videoclip, diretto da Gil Green e girato a Miami, \u00e8 stato pubblicato su YouTube il 10 marzo 2017. Come descritto da Billboard, il video \"os\u00e9\" \u00e8 pieno di scene \"vivaci e brillanti\" che rappresentano la cultura cubana, mentre il trio si muove per le strade interagendo con la folla e ballando di fronte a macchine \"impressionanti\". Nel video musicale appaiono scene di \"Fast &amp; Furious 8.\"\nEsibizioni dal vivo.\nBalvin, Cabello e Pitbull hanno eseguito la prima esibizione televisiva della canzone agli MTV Movie &amp; TV Awards 2017.\nTracce.\nDownload digitale"}
{"id": "6352166", "revid": "41316", "url": "https://it.wikipedia.org/wiki?curid=6352166", "title": "Martiri di Urua\u00e7u", "text": "Biografia.\nIl 3 ottobre 1645, il capo indigeno Antonio Paraopaba al comando di 200 uomini fece irruzione in un villaggio presso Urua\u00e7u, dove massacr\u00f2 27 fedeli cattolici insieme al sacerdote Ambrogio Francesco Ferro. La carneficina fu ordinata dalle autorit\u00e0 olandesi che convertirono Paraopaba al calvinismo, suscitando negli Indios una forte avversione verso i cattolici.\nPadre Ambrogio e i suoi parrocchiani furono torturati e seviziati, a molti di loro furono mutilati gli arti, cavati gli occhi, ed alcuni cronisti dell'epoca riferiscono di bambini tagliati a met\u00e0 e di tante altre orrende torture. Addirittura \u00e8 stato riportato che al laico Matteo Moreira fu strappato il cuore dalla schiena. Conosciamo solo 28 nomi di questi martiri, per i quali nel 1989 fu avviata la Causa di Beatificazione.\nCulto.\nPapa Giovanni Paolo II li ha beatificati nel 2000, e sono stati canonizzati nel 2017 da papa Francesco insieme a padre Andrea de Soveral e al laico Domenico Carvalho."}
{"id": "6352168", "revid": "1632387", "url": "https://it.wikipedia.org/wiki?curid=6352168", "title": "Backwaxed", "text": "Backwaxed \u00e8 una compilation del gruppo musicale heavy metal canadese Anvil, pubblicato nel 1985 dalla Attic Records.\nIl disco.\nComposto da una prima parte di inediti e da una seconda di brani gi\u00e0 presenti nei loro album precedentemente pubblicati, le prime cinque appartenenti comunque alle sessioni di registrazione dei primi tre album in studio della band."}
{"id": "6352173", "revid": "599013", "url": "https://it.wikipedia.org/wiki?curid=6352173", "title": "Ex convento delle Clarisse (Merano)", "text": "L'ex convento delle Clarisse (in tedesco \"ehem. Klarissenkloster Meran\") era un convento di clausura delle monache clarisse che si trovava nel centro della citt\u00e0 di Merano.\nStoria.\nFu fondato il 2 marzo 1309 per volere della contessa Eufemia (1281\u20131347) moglie di Ottone III conte di Tirolo. Lo scopo principale del convento era quello di ospitare donne o vedove di alto rango. La stessa contessa Eufemia, dopo la morte del consorte nel 1310, pass\u00f2 il resto della sua vita in un'abitazione nelle immediate vicinanze del convento e vi fu sepolta.\nNel 1357 al convento furono concessi vari privilegi tra cui il voto alla Dieta tirolese e l'esenzione dai dazi doganali.\nNel 1525 durante la guerra dei contadini tedeschi il convento fu saccheggiato.\nNel 1782, a seguito della riforma Giuseppina, il convento fu soppresso e gli edifici che lo componevano venduti e trasformati in abitazioni.\nNel 1921 le costruzioni lungo la piazza del Grano (\"Kornplatz\") e parte del chiostro furono trasformate in una banca su progetto dell'architetto Adalbert Wietek, assumendo l'aspetto attuale. Durante questa ristrutturazione furono individuati vari affreschi appartenenti alla chiesa, che vennero in parte staccati e ricollocati all'interno dei nuovi ambienti ad opera del restauratore Cassian Dapoz. Altre ristrutturazioni con l'individuazione di nuovi resti della chiesa si sono susseguite negli anni '60, '70, '80 e nel 2004.\nStruttura.\nIl convento era delimitato a sud dalla piazza del grano, dove si trovava la chiesa principale dedicata alla Vergine Maria, e a est dall'attuale via delle Corse. Collegati alla chiesa sul lato nord, si trovavano il chiostro e gli edifici della clausura. Verso ovest, lungo l'attuale via Mainardo, si estendevano dei campi di propriet\u00e0 del convento. Del complesso faceva parte anche la cappella di Santa Caterina, che si trovava sull'altro lato di via delle Corse (\"Rennweg\"). Nel 1603 fu costruito un passaggio coperto ad arco sopra la strada per permettere alle monache di raggiungere la cappella mantenendo la clausura. Esso fu poi demolito nel 1789.\nLa chiesa del convento era posizionata lungo il lato settentrionale di piazza del Grano e come dimensioni doveva corrispondere pi\u00f9 o meno all'attuale edificio sulla piazza. Era composta da una sola navata con cinque volte e aveva il coro piatto. Parte della navata verso ovest era coperta da un soppalco riservato esclusivamente alle monache per permettergli di assistere alle messe mantenendo la clausura. Vari affreschi adornavano la chiesa: furono dipinti in varie fasi dal 1380 al 1420 e quelli originalmente sulla parete nord ed est si fanno risalire al cosiddetto Maestro di Quarazze che ha affrescato anche la chiesa di San Pietro a Quarazze e la chiesa di Santa Maria del Conforto a Merano.\nOggi parte di questi affreschi sono visibili all'interno degli edifici della banca, spesso in posizioni diverse da quelle originarie per via degli stacchi effettuati nel 1921. Altri resti del convento sono visibili nel cosiddetto \"Klarissenpassage\", che collega via delle Corse ad abitazioni e parcheggi retrostanti piazza del Grano."}
{"id": "6352176", "revid": "74801", "url": "https://it.wikipedia.org/wiki?curid=6352176", "title": "Dietrich Georg von Kieser", "text": "Biografia.\nStudi\u00f2 medicina presso l'Universit\u00e0 di W\u00fcrzburg e di Gottinga, ricevendo il dottorato presso quest'ultima istituzione nel 1804. Per la maggior parte della sua carriera fu professore presso l'Universit\u00e0 di Jena, dove nel 1824-1862 lavor\u00f2 come professore.\nEra un sostenitore della balneologia, cominci\u00f2 a praticarla nel 1813 presso le terme terapeutiche di Heilbad Berka / Ilm. Mentre lavorava come professore presso l'Universit\u00e0 di Jena, Kieser gest\u00ec una clinica oculistica privata nel 1831-1847, e dal 1847 fino al 1858 fu direttore del manicomio di Jena.\nCon Adam von Eschenmayer e Christian Friedrich Nasse, pubblic\u00f2 12 volumi intitolati \"Archiv f\u00fcr den thierischen Magnetismus\" (Archivio per il magnetismo animale). Kieser fu politicamente attivo per tutta la durata della sua carriera; nel mese di ottobre 1817 con i filosofi Lorenz Oken e Jakob Friedrich Fries partecip\u00f2 al Festival di Wartburg. Nel 1858 fu nominato presidente della Deutsche Akademie der Naturforscher Leopoldina.\nUn minerale, solfato di magnesio noto come kieserite, porta il suo nome.\nOpere.\nLbri di testo illustrati:"}
{"id": "6352179", "revid": "1632387", "url": "https://it.wikipedia.org/wiki?curid=6352179", "title": "Pound for Pound (Anvil)", "text": "Pound for Pound \u00e8 il quinto album in studio del gruppo musicale heavy metal canadese Anvil, pubblicato nel 1988 dalla Metal Blade Records."}
{"id": "6352180", "revid": "124695497", "url": "https://it.wikipedia.org/wiki?curid=6352180", "title": "T\u014dk\u014d Shinoda", "text": "Importante figura dell\u2019arte giapponese del XX secolo, si distinse per i suoi sumi-e astratti. Il suo stile incorpora la calligrafia tradizionale con l'espressionismo astratto moderno. Le sue opere sono presenti nei maggiori musei e gallerie di tutto il mondo, quali l'Art Institute of Chicago ed il Cincinnati Art Museum.\nBiografia.\nT\u014dk\u014d Shinoda nacque all'interno di una famiglia agiata nella citt\u00e0 di Dalian, in Manciuria, dove il padre ai tempi gestiva una fabbrica di tabacco. Nel 1915 i Shinoda ritornarono in Giappone e si trasferirono a Tokyo. Influenzata dalla passione del padre per i sumi-e, la calligrafia e la poesia cinese, T\u014dk\u014d si avvicin\u00f2 al mondo dell'arte all'et\u00e0 di sei anni. Notevole fu anche l'influsso nei suoi confronti dell'estetica del drammaturgo e attore Zeami (1363-1443), le cui idee ebbero grande impatto sull'arte e sulla letteratura nipponica. I rigidi insegnamenti della calligrafia tradizionale portarono tuttavia l'impaziente Shinoda a perdere interesse e ad avvicinarsi maggiormente all'improvvisazione. Ci\u00f2 nonostante, i suoi primi lavori rimasero primariamente devoti a tale disciplina. Nel 1940 tenne la sua prima esibizione alla Galleria di Kyukyodo, mentre a partire dal 1945 incominci\u00f2 a dedicarsi ai sumi-e astratti.\nDopo aver presenziato una serie di mostre al Museum of Modern Art di New York nel 1953, fu attratta dai lavori degli artisti occidentali. Tali impressioni positive la portarono a mutare il proprio stile di pittura, che pass\u00f2 quindi da una calligrafia pi\u00f9 tradizionale ad un approccio pi\u00f9 astratto ed espressivo. Trasferitasi permanentemente nella citt\u00e0 nel 1956, fu poi scoperta dalla commerciante d'arte Betty Parsons che la aiut\u00f2 ad affermarsi all'interno della movimentata scena artistica newyorkese tra gli anni sessanta e settanta. In questi anni la Shinoda si avvicin\u00f2 ulteriormente all'espressionismo astratto ed espose per importanti gallerie accanto ad autori come Mark Rothko e Jackson Pollock.\nSuccessivamente fece il proprio ritorno in Giappone, dove prosegu\u00ec la sua carriera."}
{"id": "6352181", "revid": "287204", "url": "https://it.wikipedia.org/wiki?curid=6352181", "title": "Toko Shinoda", "text": ""}
{"id": "6352182", "revid": "339392", "url": "https://it.wikipedia.org/wiki?curid=6352182", "title": "Stazione Baltica (Tallinn)", "text": ""}
{"id": "6352183", "revid": "729019", "url": "https://it.wikipedia.org/wiki?curid=6352183", "title": "Sitno (isola)", "text": "Sitno, Secitno o Sitgnak (in croato: \u0160\u0107itna) \u00e8 un isolotto disabitato della Croazia, situato lungo la costa dalmata settentrionale, nel mar Adriatico; fa parte delle isole Incoronate. Amministrativamente appartiene al comune Morter-Incoronate, nella regione di Sebenico e Tenin.\nGeografia.\nSitno si trova a sud-est di Sit, a circa 420\u00a0m di distanza, nel canale di Mezzo tra le isole di Zut e Pasman. \u00c8 diviso da Zut dal canale di Sit (\"Sitski kanal\"). L'isolotto ha un'altezza massima di 46,3\u00a0m, una superficie di 0,034\u00a0km\u00b2 e uno sviluppo costiero di 3,08\u00a0km."}
{"id": "6352184", "revid": "123114502", "url": "https://it.wikipedia.org/wiki?curid=6352184", "title": "You Should Be Here", "text": "You Should Be Here \u00e8 il secondo mixtape della cantante statunitense Kehlani, pubblicato il 28 aprile 2015."}
{"id": "6352205", "revid": "132266", "url": "https://it.wikipedia.org/wiki?curid=6352205", "title": "Stazione Baltica", "text": ""}
{"id": "6352215", "revid": "1632387", "url": "https://it.wikipedia.org/wiki?curid=6352215", "title": "Past and Present - Live in Concert", "text": "Past and Present - Live in Concert \u00e8 un album dal vivo del gruppo musicale heavy metal canadese Anvil, pubblicato nel 1989 dalla Metal Blade Records."}
{"id": "6352217", "revid": "8596", "url": "https://it.wikipedia.org/wiki?curid=6352217", "title": "Festival di Berlino 2009", "text": "La 59\u00aa edizione del Festival internazionale del cinema di Berlino si \u00e8 svolta a Berlino dal 5 al 15 febbraio 2009.\nL'Orso d'oro \u00e8 stato assegnato al film peruviano \"Il canto di Paloma\" di Claudia Llosa.\nL'Orso d'oro alla carriera \u00e8 stato assegnato al musicista e compositore francese Maurice Jarre, al quale \u00e8 stata dedicata la sezione \"Homage\" con la proiezione dei film di David Lean \"Lawrence d'Arabia\" (Premio Oscar 1963) e \"La figlia di Ryan\".\nAltri riconoscimenti onorari sono stati assegnati ai registi Claude Chabrol e Manoel de Oliveira e al produttore G\u00fcnter Rohrbach.\nIl festival \u00e8 stato aperto dal film \"The International\" di Tom Tykwer, proiettato fuori concorso.\nLa retrospettiva di questa edizione, intitolata \"70 mm - Bigger Than Life\", ha celebrato i film realizzati in 70 millimetri con la proiezione di classici come \"\", \"Ben-Hur\" e \"Tutti insieme appassionatamente\", produzioni sovietiche come \"Dnevnye zvyozdy\" di Igor' Talankin e \"Guerra e pace\" di Sergej Bondar\u010duk (proiettato in due parti) e le versioni restaurate di \"Khartoum\", \"West Side Story\" e \"Un giorno... di prima mattina\".\nNella sezione \"Berlinale Special\" sono stati presentati in anteprima mondiale, tra gli altri, \"Bellamy\" di Claude Chabrol, \"Singolarit\u00e0 di una ragazza bionda\" di Manoel de Oliveira e \"Terra madre\" di Ermanno Olmi.\nGiurie.\nGiurie \"Generation\".\nNella sezione \"Generation\", gli Orsi di cristallo sono stati assegnati da due giurie nazionali, la Children's Jury Generation Kplus e la Youth Jury Generation 14plus, composte rispettivamente da undici membri di 11-14 anni e sette membri di 14-18 anni. Il Grand Prix e lo Special Prize sono stati assegnati dalla Generation Kplus International Jury, composta dalla produttrice tedesca Roshanak Behesht Nedjad, la regista israeliana Dana Nechushtan, il regista e produttore britannico Greg Childs, il regista australiano Stephen Lance e Petr Koliha, direttore dello Zl\u00edn Film Festival.\nPremi.\nPremi delle giurie \"Generation\".\n- Children's Jury Generation Kplus\n- International Jury Generation Kplus\n- Youth Jury Generation 14plus"}
{"id": "6352221", "revid": "729019", "url": "https://it.wikipedia.org/wiki?curid=6352221", "title": "Gangarol", "text": "Gangarol o Gangaro (in croato: Gangarol) \u00e8 un isolotto disabitato della Croazia, situato lungo la costa dalmata settentrionale, nel mar Adriatico; fa parte delle isole Incoronate. Amministrativamente appartiene al comune Morter-Incoronate, nella regione di Sebenico e Tenin.\nGeografia.\nGangarol si trova nel canale di Mezzo tra le isole di Zut e Pasman. \u00c8 diviso da Zut dal canale di Sit (\"Sitski kanal\"). L'isolotto ha una forma allungata, misura circa 1,4\u00a0km di lunghezza e ha un'altezza massima di 34\u00a0m, la sua superficie \u00e8 di 0,332\u00a0km\u00b2 e lo sviluppo costiero di 3,21\u00a0km."}
{"id": "6352223", "revid": "6923", "url": "https://it.wikipedia.org/wiki?curid=6352223", "title": "Covisoc", "text": "La Commissione di Vigilanza sulle Societ\u00e0 di Calcio Professionistiche, nota con l'acronimo Covisoc, \u00e8 un organo interno alla Federazione Italiana Giuoco Calcio.\nIstituita dall'art. 78 delle Norme Organizzative Interne Federali (NOIF) della FIGC, la commissione \u00e8 preposta al monitoraggio della situazione economico-finanziaria delle societ\u00e0 calcistiche, ai sensi della legge n. 91/1981, ed ha poteri consultivi, di controllo e di proposta.\n\u00c8 formata da un presidente e da quattro componenti nominati a maggioranza qualificata dal Consiglio Federale, in possesso dei requisiti di cui all\u2019art. 36, comma 3 dello Statuto federale.\nIl mandato dei componenti della Co.Vi.So.C. ha durata quadriennale ed \u00e8 rinnovabile per non pi\u00f9 di due volte."}
{"id": "6352225", "revid": "827882", "url": "https://it.wikipedia.org/wiki?curid=6352225", "title": "Fast &amp; Furious 6 (colonna sonora)", "text": "Fast &amp; Furious 6, sottotitolato \"Original Motion Picture Soundtrack\", \u00e8 l'album discografico di colonna sonora del film \"Fast &amp; Furious 6\". Il disco \u00e8 stato pubblicato nel maggio 2013 dall'etichetta Def Jam Recordings."}
{"id": "6352227", "revid": "120293337", "url": "https://it.wikipedia.org/wiki?curid=6352227", "title": "Lavatoio comunale di Suello", "text": "Il lavatoio (lunghezza: 396\u00a0cm; larghezza: 119\u00a0cm; altezza: 56\u00a0cm) si trova nella zona centrale del paese, accanto alla piazza e alle due chiese poste quasi una di fronte all'altra; \u00e8 formato da due vasche ed \u00e8 sovrastato da una tettoia di legno poi rivestita di tegole, sorretta da una colonna che si appoggia su un muretto il quale divide lo spazio in cui si trova il lavatoio dalla strada. Si colloca nell'area in cui originariamente si trovava un ossario che fu probabilmente smantellato per fare posto alla struttura di pubblica utilit\u00e0.\nDescrizione.\nIl lavatoio \u00e8 collocato in modo adiacente alla chiesa parrocchiale pi\u00f9 antica e la sua tettoia si appoggia appunto alla cappella laterale della chiesa e ad un edificio privato. Cos\u00ec come gran parte dei lavatoi sparsi nell'area dei laghi lombardi, costruiti grazie al riutilizzo di massi avelli e di antichi sarcofagi, quello di Suello \u00e8 costituito da due vasche che erano precedenza coperchi di sarcofagi.\nLe vasche.\nLa prima (vasca A), collegata al condotto dell'acqua, confina cos\u00ec come la tettoia alla cappella laterale ed \u00e8 costituita da un unico monolite in serizzo, la seconda (vasca B) invece \u00e8 formata da quattro lastre dello stesso materiale accostate e giuntate assieme; il lato corto della vasca monolitica, opposto a quello da cui affluisce acqua nel lavatoio collega le due vasche e ha la funzione di separatore, \u00e8 stato dunque forato in modo da permettere all'acqua di tracimare e di passare quindi da una vasca a quella successiva. Ci\u00f2 consente alla lavandaia di poter risciacquare i panni nell'acqua pi\u00f9 pulita, che fuoriesce dal condotto, senza impedire l'alimentazione della seconda vasca in cui avviene la prima e pi\u00f9 grezza operazione di lavatura.\nLa vasca A che presenta evidentemente la forma di un coperchio di un sarcofago ha suscitato un notevole interesse tra gli studiosi, in modo inferiore la vasca B anche se sembra come la prima derivata da pi\u00f9 coperchi in granito serizzo e in ghiandone. Quest'ultima \u00e8 stata rielaborata per la realizzazione del lato corto, del fondo e dei piani inclinati e consolidata da Pasquale Piotti nel 1828.\nLa colonna.\nLa colonna, che sorregge la tettoia, \u00e8 costituita anch'essa di serizzo e, nonostante appaiano coerenti per quanto riguarda lo stile, essa \u00e8 composta da due parti, la base, appoggiata a sua volta su blocchi quadrangolari di riutilizzo e il fusto con il capitello di tipo tuscanico. Probabilmente essa proviene dall'antico ossario che si trovava nel luogo in cui fu poi costruito il lavatoio.\nStoria.\nOrigine e provenienza dei coperchi dei sarcofagi.\nLa vasca A probabilmente risale all'epoca romana o altomedievale cos\u00ec come viene affermato dalla Carta archeologica della Lombardia, anche se secondo alcuni studiosi come Massimiliano David o Isabella Nobile De Agostini la datazione si pu\u00f2 circoscrivere maggiormente al periodo tardo-antico in quanto le sepolture di epoca altomedievale sono generalmente caratterizzate da una fattura differente rispetto a quella presente nel coperchio in esame. Altre motivazioni a sostegno di questa tesi riguardante la collocazione temporale si possono ritrovare nel fatto che il rito di inumazione dei cadaveri nel territorio lariano si \u00e8 diffusa solamente verso la fine del III secolo. Questa zona ebbe inoltre un importante valore strategico per il controllo delle province del centro Europa sul livello sia commerciale che militare; ci\u00f2 si deduce dal fatto che per prima cosa, come afferma Gian Pietro Brogiolo, si conservano epitaffi funerari di funzionari che svolgevano incarichi statali e che morirono nel territorio, secondariamente che Suello si collocasse nei pressi dell'importante strada romana che collegava Bergamo con Como. Nonostante ci\u00f2 la datazione \u00e8 comunque approssimativa in quanto non vi sono documentazioni sulla provenienza n\u00e9 sulle condizioni di ritrovamento dei manufatti. Il luogo d'origine \u00e8 tuttavia pi\u00f9 certo, sono vari, infatti, i reperti di tipo sepolcrale rinvenuti nella Brianza orientale, cos\u00ec come rilevanti sono le fonti databili all'epoca tardo-romana pi\u00f9 volte ritrovate nel circondario del paese come una tomba in muretti di pietra scoperta a Cesana Brianza nel 1951..\nNotizie documentarie.\nI primi documenti databili riguardo al lavatoio risalgono al 1796, data in cui il Convocato di Suello ne decret\u00f2 la costruzione come risulta dal \"Transunto dei conti della Comunit\u00e0 di Suello Squadra de' Mauri verificati per l'anno 1797\"; in questo documento vengono anche registrate le spese occorse alla costruzione, venne infatti registrata una spesa di 100 lire a favore di Carlo signor Mauro a residuo delle 700 lire occorse per le opere eseguite per la fontana e la lavanderia comunale.\nIl 5 settembre 1831 fu redatto uno scritto, il \"Progetto per la novennale manutenzione di due tronchi di strada, e della pubblica lavanderia nel territorio di Suello\" in cui \u00e8 presente una descrizione della struttura:\n\"Una tale lavanderia \u00e8 formata da due navazzoni di sarizzo, uno in un sol pezzo, l'altro in tre, assicurati fra loro colle occorrenti camere impiombate; tali navazzoni sono portati da massiccio muro di calce. Aderente al muro della limitrofa chiesa avvi banchetta di muro di sassi in calce coperta da lastre di vivo rustiche. Il pavimento all'intorno della vasca \u00e8 di rizzo; essendo la medesima coperta da un'ala di tetto formato di una piccola capriata [...] e coppi occorrenti. L'ala di tetto \u00e8 portata dal muro del limitrofo oratorio e da una colonnetta di sarizzo essendosi verso la strada provinciale murelletta di sassi in calce [...] coperta da banchettoni di sarizzo. Per il deposito delle materie avvi ampia cisterna circondata da muri in calce e coperta da lastre di vivo. I canali per la derivazione dell'acqua alla pubblica lavanderia sono compresi nell'appalto di manutenzione Piotti. Si suggelleranno con conveniente stucco tutte le commettiture dei vivi componenti le vasche di lavanderia; si eseguiranno tutti i pochi restauri occorrenti alle murature; nonch\u00e9 al selciato del pavimento\".\nNel 1845 si diffuse l'intenzione di voler abbattere il lavatoio per costruirne uno nuovo sul lato opposto della chiesa a causa delle lamentele dovute al fatto che la lavanderia non conservasse la voluta decenza, che fosse esposta a tramontana e che quindi nella stagione invernale risultasse fredda e che l'acqua di scarico spesso trapassasse i muri delle case vicine, essendo il condotto fiancheggiante ai caseggiati. Il progetto tuttavia non venne mai realizzato ma rimane comunque un disegno dell'ingegnere Luigi Rossi per lo spostamento.\nIl lavatoio non ha dunque subito importanti modifiche nel corso degli anni se non quelle strettamente necessarie; ancora alimentato naturalmente in caso di abbondanti piogge \u00e8 utilizzato per gli scopi tradizionali. Nel 2003 sono stati effettuati il rifacimento del tetto e della pavimentazione ed \u00e8 stato collocato un pannello con brevi cenni storici a opera dell'Amministrazione comunale."}
{"id": "6352233", "revid": "6923", "url": "https://it.wikipedia.org/wiki?curid=6352233", "title": "Angela White", "text": "Biografia.\nNata a Sydney, nel 2010 si \u00e8 laureata all'Universit\u00e0 di Melbourne in studi di genere con una tesi sulle esperienze delle donne nell'industria pornografica australiana; nello stesso anno si \u00e8 candidata nello stato del Victoria tra le file dell'Australian Sex Party.\nCarriera.\nAngela White \u00e8 entrata nel mondo del porno nel 2003, poco dopo aver raggiunto la maggiore et\u00e0, per la casa The Score Group; nel 2011 gira la sua prima scena con rapporto completo mentre due anni dopo, nel novembre 2013, lancia il suo sito web personale. Oltre che come attrice \u00e8 attiva anche come camgirl. Nel 2018 ha vinto l'AVN Award for Best Tease Performance e ha vinto l'AVN Award for Female Performer of the Year nel 2018, nel 2019 e nel 2020. Dal 2021 ha un contratto in esclusiva con Brazzers. \nA partire dal 2007 \u00e8 apparsa in serie televisive a sfondo comico e documentari sul mondo del porno prodotti in madrepatria."}
{"id": "6352238", "revid": "124123", "url": "https://it.wikipedia.org/wiki?curid=6352238", "title": "Helfrich Bernhard Wenck", "text": "Biografia.\nFrequent\u00f2 la Darmstadt P\u00e4dagogium, dove anche suo padre, Johann Martin Wenck, serv\u00ec da rettore. In seguito studi\u00f2 a Giessen e a Gottinga, e in agosto 1761 fu assunto al Darmstadt P\u00e4dagogium come collaboratore. Qui lavor\u00f2 come subappaltatore (dal 1766), prorettore (dal 1768) e, come rettore (dal 1769). Dal 1775 lavor\u00f2 come storiografo, e in seguito raggiunse la posizione di \"consistorialrath\" nel 1778. Nel 1783 divent\u00f2 membro del Academiae Theodoro-Palatinae a Mannheim (oggi Universit\u00e0 di Mannheim).\nLa sua opera letteraria pi\u00f9 nota fu sulla storia dell'Assia chiamata \"Hessische Landesgeschichte\", pubblicata in tre volumi tra il 1783 e il 1803. Un'altra opera celebre era \"Lateinische Grammatik f\u00fcr Schulen\" (grammatica latina per le scuole), successivamente modificata nel 1823 da Georg Friedrich Grotefend (1775-1853).\nEra il fratello dello storico Friedrich August Wilhelm Wenck (1741-1810)."}
{"id": "6352239", "revid": "123925369", "url": "https://it.wikipedia.org/wiki?curid=6352239", "title": "Studio Sex (romanzo)", "text": "Studio Sex (titolo originale \"Studio Sex\") \u00e8 un romanzo giallo della scrittrice svedese Liza Marklund pubblicato in Svezia nel 1999.\n\u00c8 il secondo libro della serie che ha per protagonista la giornalista Annika Bengtzon.\nLa prima edizione del romanzo \u00e8 stata pubblicata nell'anno 2002 da Mondadori.\nDal romanzo la regista Agneta Fagerstr\u00f6m-Olsson ha tratto nel 2012 il film omonimo facente parte della serie \"\".\nTrama.\nVicino ad un cimitero viene ritrovato il cadavere di una ballerina, che risulter\u00e0 essere stata stuprata e strangolata. Annika Bengtzon, giovane giornalista al suo primo incarico al quotidiano La Stampa della Sera, decide di indagare sul caso, cercando di fare luce su aspetti poco chiari della vicenda, a partire dal primo sospettato: un ministro del Governo."}
{"id": "6352241", "revid": "767487", "url": "https://it.wikipedia.org/wiki?curid=6352241", "title": "La vedova non veste di nero", "text": "La vedova non veste di nero \u00e8 un film del 1988 diretto da Craig Lahiff. Si tratta di un thriller a sfondo erotico in cui un poliziotto australiano, il sergente Jack Wells (detto Jeff), che trova per caso una valigia piena di denaro, decide di tenerla per s\u00e9 e sua moglie Leanne, dando origine ad una serie di eventi rocamboleschi e violenti, che coinvolgono anche l'amante di Leanne.\nIl film \u00e8 stato realizzato con un basso budget, con l'aiuto del South Australian Film and Television Financing Fund. Fu girato interamente a Port Adelaide."}
{"id": "6352247", "revid": "122246", "url": "https://it.wikipedia.org/wiki?curid=6352247", "title": "Biblioteca Territoriale Diocesana di Montevergine", "text": ""}
{"id": "6352249", "revid": "1982", "url": "https://it.wikipedia.org/wiki?curid=6352249", "title": "Ri\u017enjak", "text": ""}
{"id": "6352251", "revid": "31886", "url": "https://it.wikipedia.org/wiki?curid=6352251", "title": "Episodi di Silicon Valley (quarta stagione)", "text": "La quarta stagione della serie televisiva Silicon Valley, composta da 10 episodi, \u00e8 stata trasmessa negli Stati Uniti d'America dal 23 aprile al 25 giugno 2017 sul canale via cavo HBO.\nIn Italia la stagione \u00e8 andata in onda in prima visione sul canale satellitare Sky Atlantic dal 12 giugno al 10 luglio 2017.\nSuccess Failure.\nTrama.\nLa PiperChat di Dinesh ha sempre pi\u00f9 successo, infatti ha raggiunto i 120000 utenti giornalieri, ma il gruppo deve far fronte ai costi per i server con l'aumento dell'affluenza dati dovuta al numero sempre maggiore di utenti, infatti servono fondi ma a causa della brutta reputazione che Richard si \u00e8 fatto con la tentata truffa con la Coleman Blair Partners nessuno vuole elargire i finanziamenti. Richard ha un brutto litigio con Dinesh quando viene a meno al suo dovere di tutelare l'affluenza dati preferendo invece migliorare la qualit\u00e0 video, anche se di poco, infatti Richard \u00e8 dell'opinione che la cosa giusta sia ancora migliorare il prodotto, ma Dinesh \u00e8 della convinzione che lui voglia solo modificare PiperChat per appropriarsene perch\u00e9 Richard nel complesso odia la chat visto che non \u00e8 stata una sua idea. Richard fa tenere presente che \u00e8 lui l'amministratore delegato e che dovrebbero eseguire le sue istruzioni, per\u00f2 Dinesh gli fa notare che hanno gi\u00e0 fatto tutto quello che voleva quando invest\u00ec tempo e risorse nella piattaforma che si rivel\u00f2 un fallimento oltre al fatto che \u00e8 colpa sua se non trovano investitori. Richard comprende che in fondo ha ragione quindi decide di cercare lui personalmente i fondi anche se a detta di Jared nessun \"investitore rispettabile\" accetterebbe di aiutarli, quindi Richard si rivolge a Russ Hanneman, quest'ultimo per\u00f2 non \u00e8 interessato all'affare avendo capito che lo stesso Richard non crede in PiperChat. Russ gli chiede, potendo adoperare il suo algoritmo di compressione dati, in cosa lo utilizzerebbe: Richard ammette che gli piacerebbe usarlo per creare una nuova Internet decentralizzata senza tariffe, regole governative e spionaggio, con l'aiuto dei cellulari della gente grazie alla loro grande capacit\u00e0 di elaborazione dati. Richard va da Monica alla Raviga scoprendo che Laurie l'ha spostata in un ufficio davanti al bagno degli uomini come ripicca per aver sostenuto Richard all'ultima riunione del consiglio amministrativo, mentre il suo vecchio ufficio \u00e8 stato dato a Ed Chen, collega di lavoro che lei odia; Richard le chiede un consiglio, lei \u00e8 molto onesta nell'affermare che PiperChat \u00e8 un successo sicuro, ma Richard non pu\u00f2 pi\u00f9 negare che odia lavorare a questo progetto. Intanto Erlich, Dinesh, Big Head e Gilfoyle discutono sulla possibilit\u00e0 di togliere a Richard il posto di CEO a beneficio di un altro, Gilfoyle propone Big Head visto che si \u00e8 fatto una buona reputazione nel periodo in cui lavor\u00f2 alla Hooli, dunque decidono di affrontare l'argomento con Richard, ma sorprendentemente \u00e8 proprio lui a tirarsi fuori, ammettendo che non crede nella chat, ma dato che il merito di tutti va a Dinesh, propone lui come nuovo amministratore delegato, infatti Richard vuole creare una nuova attivit\u00e0, cedendo ai suoi amici tutte le sue quote e anche la possibilit\u00e0 di dividere con loro il suo algoritmo di compressione dati, tra l'altro l'assenza di Richard dal gruppo faciliter\u00e0 la ricerca degli investitori a patto che PiperChat diventi il nome della loro impresa perch\u00e9 Richard ci tiene ancora a chiamare Pied Piper la sua compagnia conservando il marchio. I suoi amici accettano le condizioni, quindi Richard si mette al lavoro della nuova Internet. Intanto gli affari alla Hooli vanno a gonfie vele per merito di Gavin e Jack, i quali formano un'ottima squadra, ma le cose prendono una brutta piega quando, appena concluso un affare in Cina, Gavin decide di usare il jet privato per andare al Moffett Federal Airfield, per\u00f2 Jack chiede di fermarsi prima a Jackson Hole per andare a trovare la sua famiglia affermando che la sua destinazione \u00e8 pi\u00f9 vicina. Gavin lo accontenta per\u00f2 ha il sentore che le sue argomentazioni non fossero valide quindi chiede a un suo dipendente di fare dei giri di prova con il jet della compagnia scoprendo che il Moffett Field era pi\u00f9 vicino rispetto a Jackson Hole anche se di poco, dunque sentendosi preso in giro Gavin d\u00e0 una lezione a Jack facendogli credere di avergli dato una promozione, all'inizio Jack \u00e8 entusiasta, salvo poi scoprire che il suo nuovo ufficio si trova al piano pi\u00f9 basso della Hooli, nella sala server, in un piccolo angolo davanti al bagno degli uomini. \nTerms of Service.\nTrama.\nDinesh ormai d\u00e0 l'impressione di essere un amministratore delegato di successo, diventando per\u00f2 arrogante e superficiale, intanto Dempok, per restare nelle grazie di Gavin, alimenta le sue paranoie su Jack facendogli credere che lui ha parlato male del suo capo con una persona usando la video chat PiperChat. Richard scopre che le chiavi per accedere al flusso dati di cui ha bisogno sono state disabilitate, infatti \u00e8 stata un'idea di Dinesh il quale temendo che Richard possa compromettere la chat, lo ha tagliato fuori, e ci\u00f2 incrementa l'astio tra i due. Big Head, gentilmente, offre a Richard il suo login, cos\u00ec il programmatore, inavvertitamente, scopre che c'\u00e8 un problema alla PiperChat, quindi si limita a dire a Jared di fare un sondaggio tra gli utenti che usano PiperChat soprattutto tra la fascia d'et\u00e0. Jared scoprendo il problema porta Dinesh da Pete Monahan (ora lavora a un autolavaggio dopo la scarcerazione) il quale fa prendere atto a Dinesh che il 33% degli utenti di PiperChat hanno meno di tredici anni e questo viola le leggi del \"Children's Online Privacy Protection Act\" secondo cui ragazzini di quell'et\u00e0 non possono aver un account, nemmeno su Facebook o YouTube, quindi PiperChat dovr\u00e0 pagare una multa di 16.000 dollari per ogni volta che un utente di quella fascia d'et\u00e0 protetta user\u00e0 la chat; Jared fa una stima scoprendo che al momento l'ammontare \u00e8 di 21 miliardi di dollari e la cifra \u00e8 in aumento. Richard fa tenere presente a Dinesh che c'\u00e8 qualcosa di strano dato che lo aveva incaricato, quando era lui l'amministratore delegato, di riproporre le condizioni di utilizzo della piattaforma; Dinesh, demoralizzato, ammette di aver spuntato la cartella dei termini di servizio quando l'aveva inviata all'App Store ma non li aveva implementati per evitare noie legali. Richard cerca di tranquillizzarlo puntualizzando che una societ\u00e0 pu\u00f2 versare risarcimenti proporzionati al loro valore ma dato che PiperChat non ha ancora fatturato non pagher\u00e0 nulla, per\u00f2 Jared mette in evidenza un altro problema: dato che Dinesh ha appena ammesso di aver mentito sulle condizioni di utilizzo, sar\u00e0 lui a essere perseguitato a norma di legge avendo violato i suoi doveri fiduciari nei confronti della compagnia. Erlich orecchia alcune voci su un'app creata da Jian Yang, a detta di Big Head, che ha sentito la cosa dallo stesso Jian Yang, la cosa c'entra con l'Oculus VR, e avr\u00e0 successo, quindi Erlich viene a patti con Jian Yang dato che ha diritto al 10% dei proventi visto che ha sviluppato l'app nell'incubatrice, promettendogli un anno di affitto gratis. Purtroppo scopre che c'\u00e8 stato un equivoco infatti la parola non era \"Oculus\" ma Octopus (polpo), infatti quella di Jian Yang \u00e8 solo un'app di cucina per cucinare il polpo in otto modi diversi. Dinesh \u00e8 distrutto e non sa come fare fronte alla cosa, Richard gli spiega che essere un amministratore delegato alle volte significa semplicemente prendere la scelta pi\u00f9 brutta con la quale \u00e8 pi\u00f9 facile convivere. All'improvviso Dinesh riceve una chiamata da Gavin che lo invita a cena. Richard \u00e8 dell'opinione che Gavin voglia acquistare PiperChat, e questo risolverebbe il casino in cui si \u00e8 cacciato Dinesh dato che sarebbero Gavin e la Hooli ad accollarsi il problema, ma Jared \u00e8 dell'opinione che con la diligenza dovuta i legali della Hooli scopriranno l'illecito e denuncerebbero Dinesh. Quest'ultimo va a cena con Gavin allo scopo di rifiutare, ma Gavin non intende acquistare la chat ma prendersela con la forza facendo leva sul fatto che Dinesh, nelle ultime interviste rilasciate, ha paragonato la sua chat a quella della Hooli, la \"Hooli Chat\", definendola una versione migliore, ma cos\u00ec facendo ha praticamente ammesso che ha copiato il loro prodotto in questo modo Gavin ha l'autorit\u00e0 di rilevare PiperChat, senza sapere che in realt\u00e0 ha fatto un favore a Dinesh. Gavin ha messo le mani su PiperChat allo scopo di recuperare i dati della chat per scoprire con chi stava parlando Jack (non avendo idea che quella di Dempok era solo una menzogna) ma poi i suoi dipendenti, dopo aver fatto una sessione con gli utenti della chat, hanno scoperto del problema dei minorenni che hanno accesso alla chat, e questo fa uscire Gavin fuori di testa.\nIntellectual Property.\nTrama.\nErlich e Jian Yang convincono la Coleman Blair Partners a finanziare una nuova app, un Shazam per il cibo chiamata \"Seefood\" con la quale identificare gli alimenti fotografandoli con il cellulare. Erlich chiede a Dinesh, Gilfoyle e Richard di aiutarlo nello sviluppo del progetto, per\u00f2 Richard \u00e8 l'unico e rifiutare visto che vuole concentrarsi nella progettazione dell'Internet decentralizzata. La Hooli \u00e8 nei guai per via delle multe del \"Children's Online Privacy Protection Act\", Jack riesce a ribaltare la situazione a suo favore assumendo il controllo della compagnia mentre Gavin, alla luce di questo suo ultimo grande errore, viene cacciato via e estromesso dalla carica di amministratore delegato, dal consiglio di amministrazione della Hooli. Richard accompagna Monica a fare la spesa, lei gli confessa che anche Peter voleva creare un Internet decentralizzata ma che dovette rinunciare al progetto perch\u00e9 non era realizzabile. Richard le chiede per quale motivo non lo aveva informato subito della cosa, lei ammette che semplicemente non voleva demoralizzarlo visto che era entusiasta del progetto; Richard, facendo leva sul fatto che Peter sofriva di disturbo ossessivo-compulsivo d\u00e0 per scontato che abbia conservato tutti gli appunti sul progetto chiedendo a Monica se pu\u00f2 darglieli, rivelandole tra l'altro che l'app che Erlich e Jian Yang stanno sviluppando non \u00e8 molto affidabile. Monica vede questa come un'opportunit\u00e0 per screditare Ed Chen, facendogli credere che invece sar\u00e0 un successo, impedendo a Erlich e Jian Yang di firmare il contratto con la Coleman Blair Partners a favore della Raviga. Monica porta Richard e Jared nel magazzino dove la roba di Peter, dopo la sua morte, \u00e8 custodita, l\u00ec Richard trova gli appunti scoprendo che Peter aveva una visione uguale alla sua su un Internet non controllata dalle multinazionali, tra l'altro Peter aveva scoperto come realizzarla ma non poteva perch\u00e9 non disponeva di un'adeguata compressione dati, ma contrariamente a lui Richard pu\u00f2 disporre del suo algoritmo che ha superato il 2.9 del punteggio Weissman al TechCrunch, oltre al fatto che oggigiorno ci sono molti apparecchi collegati a Internet quali videocamere, televisori e smartphone, che possiedono tutti. Richard \u00e8 felice perch\u00e9 finalmente ha trovato il giusto utilizzo per il suo algoritmo di compressione dati. Big Head decide di andare a studiare a Stanford ma invece, in virt\u00f9 di quando era comproprietario della Bachmanity oltre alla sua carriera alla Hooli, gli viene dato un lavoro come docente a contratto al dipartimento di scienze informatiche. Dinesh inizia a uscire con una ragazza di nome Mia, la quale \u00e8 affascinata dal fatto che \u00e8 stato lui a mandare in rovina Gavin, tra l'altro entrambi odiano Gilfoyle, quest'ultimo per\u00f2 mette in guardia Dinesh rivelandogli che Mia \u00e8 un hacker con probabili affiliazioni con il governo cinese. Ed Chen va a cena con Erlich e Jian Yang convincendoli a firmare un contratto con la Raviga ma dopo una breve conversazione con loro capisce che non sono persone di cui fidarsi, quindi tira a Monica un colpo basso convincendo Laurie ad affidare a lei il progetto quindi qualora sar\u00e0 un fallimento la colpa ricadrebbe su Monica. Jared informa Richard che quando ha esaminato il lavoro di Peter sull'Internet decentralizzata aveva trovato un numero, scoprendo infatti che si tratta di un numero di brevetto, spiegandogli che quando Peter era nel mezzo della realizzazione del progetto, contemporaneamente, stava lavorando a una societ\u00e0, quella che in futuro sarebbe diventata la Hooli, quindi il brevetto appartiene a Gavin.\nTeambuilding Exercise.\nTrama.\nRichard, nel cuore della notte, va a casa di Gavin, che lui ha messo a soqquadro per sfogare la sua rabbia dopo che la Hooli lo ha estromesso dal suo lavoro di amministratore delegato; Richard prova a convincerlo a firmare un atto di concessione sul brevetto dell'Internet decentralizzata in cambio gli dar\u00e0 delle quote di Pied Piper. Gavin non prende molto sul serio la faccenda dando per scontato che il suo progetto non \u00e8 realizzabile visto che Peter a suo tempo fall\u00ec, ma Richard gli fa capire che lui non riusc\u00ec nell'impresa a causa delle limitate risorse tecnologiche dell'epoca, mentre ora grazie a tutti gli smartphone e al suo algoritmo di compressione dati il progetto \u00e8 fattibile, e ci\u00f2 renderebbe inutili i server della Hooli. Richard informa il gruppo che lui e Gavin sono scesi a un compromesso: si metteranno in societ\u00e0, Gavin metter\u00e0 i fondo inoltre assumeranno personale, per\u00f2 i suoi amici non lavoreranno per loro essendo consapevole che odiano Gavin. Gilfoyle si \u00e8 dimesso da Seefood, la quale sta per essere testata, all'inizio viene fotografato un hot dog che l'app riesce a identificare, dando l'impressione che funzioni, ma quando vengono fotografati altri alimenti li identifica semplicemente come \"Not hot dog\" (Non \u00e8 un hot dog) infatti Seefood si limita solo a riconoscere gli hot dog dato che Jian Yang ha solo configurato quelli. Monica e Erlich lo spronano a configurare altre pietanze, tra l'altro solo lui pu\u00f2 farlo visto che non hanno i fondi per assumere personale, poi Erlich si arrabbia quando scopre che Jian Yang voleva farsi assumere da Richard e Gavin, lui infatti \u00e8 stufo di lavorare a Seefood, ma Erlich gli spiega che non ha altra scelta perch\u00e9 devono lavorare finch\u00e9 non avranno esaurito i fondi concessi dalla Raviga, che Erlich in parte ha gi\u00e0 speso per far costruire una palapa a bordo piscina. Jian Yang gli tira un colpo basso spendendo tutti i soldi rimasti del budget per comprarsi una Corvette. Dinesh nota che Gilfoyle e Jared, anche se cercano di non darlo a vedere, sono interessati al lavoro di Richard, quindi Jared lo convince a farsi assumere a Pied Piper temendo che Gavin si circonderebbe solo di dipendenti che gli sono fedeli al solo scopo di mettere Richard all'angolo. Big Head continua a lavorare a Stanford come docente, anche se si limita solo a far vedere in streaming dei film, quindi Erlich ne approfitta convincendo l'amico a spronare gli studenti a fare configurazioni delle varie pietanze cos\u00ec saranno loro a fare il lavoro della Seefood gratuitamente, per\u00f2 gli studenti hanno deciso di appropriarsi dell'idea del Shazam rendendo partecipe un ex studente ora dirigente della Coleman Blair Partners. Erlich, avendo capito che Seefood non avr\u00e0 successo, decide di tirarsi fuori dall'affare cedendo a Jian Yang le sue quote in cambio della Corvette e del palapa. Mentre Gavin e Richard esaminano la lista dei candidati notano che Gilfoyle ha scritto dei brutti e sconvenienti commenti su di loro; Jared fa capire a Richard che Gilfoyle sta solo cercando di attirare l'attenzione perch\u00e9 vuole farsi assumere ma che \u00e8 troppo orgoglioso per volerlo ammettere, e che dunque dovr\u00e0 essere Richard ad assumerlo. Gilfoyle convince Dinesh a intensificare i sistemi di sicurezza ora che esce con Mia, essendo lei un hacker, e anche se cerca di non darlo a vedere Dinesh \u00e8 sempre pi\u00f9 paranoico. Laurie informa Monica che Seefood si \u00e8 rivelato un successo dato che Periscope ha acquistato Seefood per 4.000.000 di dollari, ci\u00f2 \u00e8 dovuto a una foto del pene di Erlich che lui ha configurato mentre litigava con Jian Yang, quindi Periscope ha individuato nell'app un secondo utilizzo come strumento di individuazione a filtraggio degli organi maschili. Laurie spiega a Monica che questo \u00e8 stato un vero successo per\u00f2 sar\u00e0 Ed Chen ad avere la promozione a socio senior dato che \u00e8 stata una sua idea mettersi in affari con Jian Yang. Monica telefona a Erlich informandolo sugli ultimi avvenimenti, quindi Erlich comprende di aver perso l'occasione di arricchirsi avendo ormai ceduto le sue quote di Seefood per la Corvette. Richard propone a Gilfoyle di lavorare a Pied Piper, e lui, nonostante l'iniziale rifiuto, accetta. Dinesh, come dipendente di Seefood, ora ha l'ingrato compito di dover configurare le foto degli organi maschili.\nThe Blood Boy.\nTrama.\nGavin fa vedere a Richard, Gilfoyle e Jared il garage della madre di Peter, che ora si trova dentro il suo, infatti \u00e8 l\u00ec che lui e Peter iniziarono a lavorare mettendo le basi del loro successo, poi, nella villa di Gavin, si tiene la prima riunione di Pied Piper, dove Richard spiega le funzionalit\u00e0 del prodotto, anche se la loro attenzione \u00e8 catturata da Bryce, un ragazzo che fa trasfusioni di sangue a Gavin, infatti lui afferma che il sangue di un ragazzo giovane lo far\u00e0 invecchiare pi\u00f9 lentamente. Gavin propone un lancio in larga scala sul mercato, e questo non \u00e8 in linea con il progetto di Richard, che preferirebbe un lancio in sordina; Bryce prende le difese di Gavin e questo spinge Richard e Jared a litigare con lui. Erlich e Jian Yang vanno al \"baby shower\" che si tiene alla Raviga per la gravidanza di Laurie organizzato da Ed Chen, l\u00ec Erlich fa notare a Monica che c'\u00e8 qualcosa di strano: Ed Chen ha solo invitato uomini, alcuni dei quali dirigenti di alto profilo della Raviga, facendole capire che vuole solo fare le scarpe a Laurie mettendola in cattiva luce dato che una donna incinta non \u00e8 ben vista nel mondo degli affari. Gavin telefona a Richard imponendogli di scusarsi con Bryce, quindi va a casa sua dove lui gli spiega che a dispetto della sua laurea in scienze informatiche nessuno nella Silicon Valley lo prende sul serio dato che un ragazzo atletico e di bel aspetto, inoltre a causa delle trasfusioni di sangue deve sempre mangiare cibo salutare. Richard nota che Erlich ha una busta della spesa con il logo del mercato in cui Bryce compra il suo cibo salutare, ma Erlich gli spiega che quello \u00e8 solo un centro per la vendita di marijuana, dunque Richard si ripresenta a casa di Bryce smascherando il suo imbroglio, avendo tra l'altro scoperto che non \u00e8 laureato in scienze informatiche. Monica va da Laurie per avvertirla sulle vere intenzioni di Ed Chen ma lei aveva gi\u00e0 capito tutto, confidando a Monica che vuole mettere in piedi una sua compagnia avendo gi\u00e0 convinto molti dei soci della Raviga a seguirla proponendo a Monica di diventare sua socia. Dinesh non se la sente di rimanere con Mia per via delle sue attivit\u00e0 criminali come hacker, poi la accompagna al matrimonio della sorella dove per\u00f2 viene arrestata dall'FBI. Richard va da Gavin il quale, in un impeto di rabbia, distrugge tutto quanto nella villa, rivelando a Richard che Bryce ha raccolto molte informazioni su di lui allo scopo di scrivire un libro compromettente, come se non bastasse facendo una visita medica ha scoperto che il suo livello di colesterolo, a causa del sangue di Bryce, \u00e8 elevatissimo. Gavin \u00e8 con il morale a terra sentendo di aver fallito in tutto, ammettendo tra l'altro che non voleva promuovere il loro prodotto con un lancio in larga scala perch\u00e9 ritenesse che fosse la scelta giusta per Pied Piper, ma per mettersi in mostra nel suo grande ritorno nel mondo degli affari. Richard cambia idea, e fa scrivere a C.J. Cantwell un articolo per promuovere la loro tecnologia e il ritorno di Gavin che fa presto notizia, facendo un favore a Gavin. Dinesh informa i suoi amici che l'FBI ha arrestato Mia dato che sono stati avvertiti da un anonimo delle sue attivit\u00e0 criminali, ma Gilfoyle non gli crede, avendo capito che \u00e8 stato lo stesso Dinesh a chiamare l'FBI non avendo avuto il coraggio di lasciarla. Dinesh chiede di essere assunto a Pied Piper licenziandosi da Periscope. Gavin telefona a Richard ringraziandolo sentitamente per quello che ha fatto informandolo per\u00f2 che lascer\u00e0 la Silicon Valley per riflettere su molte cose andandosene via con il jet privato, dunque non potranno pi\u00f9 usufruire dei suoi soldi per i finanziamenti, dicendo a Richard che per\u00f2 gli far\u00e0 un regalo, infatti un fattorino si presenta all'incubatore e consegna a Richard il brevetto che Gavin ha deciso di cedergli, quindi ora Richard ha su di esso la titolarit\u00e0.\nCustomer Service.\nTrama.\nDato che non possono pi\u00f9 contare sui fondi di Gavin, Pied Piper \u00e8 a un bivio, infatti non riescono a trovare finanziatori dato che Russ \u00e8 arrabbiato con Richard per aver chiesto aiuto prima a Gavin che a lui, e anche Laurie e Monica (che hanno appena aperto la loro impresa, la Bream-Hall) non intendono finanziarli. Richard prendendo spunto dalle agenzie immobiliari che spesso vendono propriet\u00e0 ai clienti facendo sconti prima ancora che le abitazioni vengano costruite, ipotizza che potrebbero fare anche loro la stessa cosa, infatti ha un'idea: invece che cercare finanziatori, troveranno dei clienti, dato che ci sono societ\u00e0 che pagano per salvaguardare i loro dati informatici e loro lo faranno salvandoli su una rete di cellulari anche se la loro tecnologia non \u00e8 ancora completa. Jared mette un annuncio a cui molte aziende di vari settori rispondono, dunque Richard e Erlich vanno a diversi colloqui ma tutti finiscono in malo modo, infatti avevano risposto a quegli annunci solo perch\u00e9 credevano che Gavin (il cui nome dava sicurezza) fosse ancora in societ\u00e0 con Richard, ma dopo aver appreso che lui non lavora a Pied Piper tutti ritirano le loro offerte. Fortunatamente il colloquio con la societ\u00e0 assicurativa FGI sembra andare bene, dato che Erlich si mette a corteggiare Liz, la responsabile di conformit\u00e0 normativa. Le cose prendono una brutta piega quando Liz presenta a Richard e Erlich il suo fidanzato nonch\u00e9 CTO della compagnia, una loro vecchia conoscenza: Dan Melcher. Lui \u00e8 ancora furioso con Erlich dato che \u00e8 andato a letto con entrambe le sue ex mogli, rivelando che dopo averlo aggredito al Tech Crunch la sua carriera nel mondo dell'informatica fin\u00ec bruscamente non trovando pi\u00f9 lavoro nel settore, trovando un impiego in una compagnia assicurativa. Dato che comunque la tecnologia di Richard sembra interessante, gli viene offerto un contratto, ma Richard decide di tagliare fuori Erlich dalla cosa temendo che possa creare dei problemi. Erlich va alla Bream-Hall chiedendo a Monica e Laurie un lavoro, senza ottenere niente, tra l'altro sia Richard che Monica hanno compreso che probabilmente Erlich cerca solo qualcosa da fare visto che la sua carriera \u00e8 allo sbando e l'incubatore non ha pi\u00f9 successo. Richard rimane a lavorare fino a tarda ora con Liz negli uffici della FGI, e Liz, in un momento di fragilit\u00e0 e incertezza, dovuto al fatto che non \u00e8 molto soddisfatta di Dan, bacia Richard e i due finiscono col copulare. Erlich, amareggiato, va in un ristorante, finendo involontariamente col sedersi in un tavolo insieme a rappresentanti di varie societ\u00e0 per una rappresentazione di Keenan Feldspar, ingegnere che sta progettando un casco per la realt\u00e0 virtuale. Keenan, pensando erroneamente che Erlich sia un rappresentante della Bream-Hall, lo prende in simpatia, quindi Erlich lo porta negli uffici della Raviga convincendolo a firmare un contratto con Monica e Laurei, riuscendo a guadagnarsi un impiego nella loro compagnia. Richard, negli uffici della FGI, parla con Liz la quale si \u00e8 pentita della scorsa notte, preferendo lasciare le cose come stanno, e questo dunque non influenzer\u00e0 negativamente il rapporto lavorativo tra Pied Piper e la FGI. A fine episodio Richard prende l'ascensore insieme a Dan il quale \u00e8 del tutto all'oscuro di quello che \u00e8 successo tra lui e Liz.\nThe Patent Troll.\nTrama.\nL'app di Pied Piper inizia ad avere successo, \u00e8 tra la cinquecento pi\u00f9 gettonate dell'Hooli store, poi per\u00f2 Pied Piper riceve un'e-mail da un uomo, Stuart Burke, il quale avanza i suoi diritti di propriet\u00e0 sulla tecnologia di Richard che a quanto pare viola i diritti di una sua propriet\u00e0 intellettuale. Richard, credendo che si tratti di un programmatore, va a trovarlo a casa sua, solo per scoprire che Stuart \u00e8 in realt\u00e0 un avvocato, che nel corso degli anni ha guadagnato una fortuna facendo causa a persone che si sono arricchite violando ogni tipo di propriet\u00e0 intellettuali in suo possesso, quindi chiede a Richard una somma di ventimila dollari. Richard \u00e8 convinto che il brevetto di propriet\u00e0 di Stuart non abbia nulla a che vedere con la sua tecnologia quindi ne parla con Ron LaFlamme che pur credendo a Richard gli fa capire che Stuart \u00e8 un \"troll di brevetti\", quelli come lui monitorano le compagnie che iniziano ad avere successo come Pied Piper quando la loro app \u00e8 diventata una delle preferite dell'Hooli store nella speranza che violino una delle loro propriet\u00e0 intellettuali che hanno comprano all'asta in precedenza appartenute a startup fallite. Richard non vuole darla vinta a Stuart anche se Ron gli suggerisce di pagare i ventimila dollari perch\u00e9 se portassero Stuart in tribunale dovrebbe pagare molti pi\u00f9 soldi per la parcella di un buon civilista. Jian Yang compra un frigorifero intelligente da quattordicimila dollari, che Gilfoyle trova insopportabile, quindi decide di hackerare il congegno con il server dell'incubatore, che lui chiama \"Anton\". Richard non vuole scendere a patti con Stuart quindi convoca una riunione tra i proprietari delle varie app convincendoli a pagare una quota per un civilista e portare Stuart in tribunale, ma invece fanno man bassa contro Richard avvertendo Stuart delle sue intenzioni, quindi l'avvocato stringe un vantaggioso accordo con loro, inoltre ora che hanno versato la loro quota di licenza del brevetto pu\u00f2 costruire un caso maggiore chiedendo molti pi\u00f9 soldi a Richard. Quest'ultimo \u00e8 intenzionato ad andare in tribunale, per\u00f2 si rappresenter\u00e0 da solo, evitando di spendere soldi per avvocati, per\u00f2 vedendo i suoi vecchi appunti del liceo, quando costru\u00ec il suo primo prototipo Pied Piper 1.0, che si limitava solo a supervisionare i copyright di musica, trova l'idea giusta. Richard si presenta a casa di Stuart informandolo di aver scoperto, grazie alla sua tecnologia, che il copyright di una canzone per cui fece causa arricchendosi, in realt\u00e0 fu copiata da un altro brano scritto molto tempo prima, e se ci\u00f2 divenisse noto lui dovrebbe rinunciare a tutto; Richard e Stuart vengono a patti e quest'ultimo ritira la denuncia. Quello che Stuart ignora per\u00f2 e che Richard ha mentito infatti le sue argomentazioni erano false, il suo scopo era solo quello di spaventarlo spingendolo a ritirare la causa legale. Comunque Jared informa l'amico che dovr\u00e0 pagare a Ron per i suoi servizi legali una parcella di ventiduemila dollari, pertanto Richard avrebbe risparmiato se avesse pagato a Stuart quei ventimila dollari, comunque Jared lo consola dicendogli che la sua \u00e8 una vittoria morale.\nThe Keenan Vortex.\nTrama.\nKeenan, che ha appena firmato il contratto preliminare con la Bream-Hall, informa Erlich che ha convinto Laurie e Monica a includere una clausola in suo favore a dimostrazione del fatto che lo rispetta: se Erlich verr\u00e0 estromesso dalla Bream-Hall il contratto con Keenan verr\u00e0 automaticamente annullato, gesto che lui apprezza molto. Intanto Richard e i suoi amici fanno fatica a gestire il numero crescente di dati che Melcher ha affidato a Pied Piper, infatti non sono ancora riusciti a installare la loro rete in un numero sufficiente di cellulari, purtroppo questo costa molti fondi e dovr\u00e0 essere Pied Piper ad accollarsi i costi aggiuntivi ma se non potranno pagare la fattura gli porteranno via i server e perderanno i dati di Melcher e lui far\u00e0 causa pignorando i loro beni e i loro brevetti. Richard suggerisce di trovare un altro cliente e con il suo anticipo pagher\u00e0 le spese, quindi chiede a Erlich di mediare un accordo con Keenan, dunque Richard e i suoi amici vanno nella sua lussuosa casa per esporgli il progetto, tra l'altro Gilfoyle e Dinesh provano la tecnologia per la realt\u00e0 virtuale di Keenan restandone colpiti, poi anche Richard la sperimenta e ci\u00f2 gli fa venire la nausea. Successivamente la riprova e questa volta non vomita, infatti Gilfoyle e Dinesh hanno aiutato Keenan a migliorare la realt\u00e0 virtuale con l'algoritmo di compressione dati di Richard. Keenan, colpito dalla tecnologia di Richard, decide di acquisire Pied Piper, Richard rifiuta l'offerta e i suoi amici non vedono bene la sua decisione dato che avrebbero finalmente la possibilit\u00e0 di guadagnare soldi. Jared fa tenere presente a Richard che se andr\u00e0 contro il volere di Dinesh e Gilfoyle loro due potrebbero mettersi contro di lui. Richard non ne vuole sapere di vendere la sua compagnia tra l'altro ha preso Keenan in antipatia perch\u00e9 contrariamente a lui \u00e8 un uomo d'affari di successo, ma per non fare la parte del guastafeste dedice di mettere Keenan nella posizione di tirarsi indietro vendendogli Pied Piper per 25.000.000 di dollari dando per scontato che lui rifiuter\u00e0. Per\u00f2 Keenan accetta e tutti si mettono a festeggiare con tanto di champagne nel palapa, tra l'altro Erlich si \u00e8 appena licenziato dalla Bream-Hall e questo scioglie il contratto preliminare che Keenan aveva firmato e dunque potranno accettare l'offerta di Ed Chen dato che la Raviga ha messo sul piatto una cifra pi\u00f9 alta di quella della Bream-Hall; alla fine anche Richard, nonostante l'iniziale l'ostilit\u00e0, si mette a festeggiare con i suoi amici. Comunque sentendosi in colpa nei confronti di Monica per averle soffiato via l'affare con Keenan, va a trovarla nel suo ufficio alla Bream-Hall per scusarsi con lei, anche per il comportamento di Erlich, per\u00f2 Monica cerca di convincere l'amico a non firmare nessun contratto con Keenan perch\u00e9 in realt\u00e0 lui \u00e8 un imbroglione, tra l'altro per lei e Laurie \u00e8 stato vantaggioso lo scioglimento del contratto con Keenan perch\u00e9, oltre al fatto che si sono sbarazzate di Erlich, la tecnologia di Keenan non vale nulla, solo la demo funziona, e su dispositivi costosi, ma non potr\u00e0 mai essere applicata su cellulari, lui vuole acquistare Pied Piper solo per usare l'algoritmo di compressione dati di Richard e migliorare la tecnologia cos\u00ec attirer\u00e0 pi\u00f9 investitori, ma una volta che si sar\u00e0 intascato il denaro taglier\u00e0 fuori Richard e i suoi amici dall'affare. Richard spiega a Monica che non sar\u00e0 facile per i suoi amici digerire questa notizia visto che contavano su quel denaro dato che nessuno vuole finanziarli, compresa la Bream-Hall, infatti Monica ammette che non pu\u00f2 dare fondi a Pied Piper perch\u00e9 la loro tecnologia \u00e8 ancora troppo teorica, ma gli propone un accordo: se riusciranno a mettere i dati di Melcher in una rete stabile di dispositivi mobile allora la Bream-Hall li finanzier\u00e0. Richard va a dare la cattiva notizia ai suoi amici, ma non ce ne sar\u00e0 bisogno infatti quando arriva all'incubatore Jared, Gilfoyle e Dinesh lo informano che Keenan ha ricevuto un'offerta di acquisizione dalla Hooli, tagliando fuori Erlich dall'accordo, comunque nonostante il fallimento loro elogiano Richard per l'impegno che aveva messo per quel contratto milionario che per\u00f2 ora non ha valore, loro ignorano che in realt\u00e0 Richard \u00e8 felice dato che quella di Keenan era una truffa. Erlich, disperato, d\u00e0 fuoco al suo palapa, non rivolgendo nemmeno la parola a Richard per via della sua delusione. Gilfoyle fa vedere ai suoi amici l'annuncio di Jack e Keenan i quali vogliono promuovere la loro nuova tecnologia all'evento \"Hooli-Con\", il primo che vedr\u00e0 Jack a capo della Hooli, per lui \u00e8 un'occasione per rivaleggiare con Gavin e il suo glorioso passato. Richard sembra incuriosito dalla cosa dando l'impressione di avere un'idea per riuscire a inserire la nuova rete nei 123000 cellulari necessari, chiedendo a Dinesh quanto costano i biglietto per l'Hooli-Con.\nHooli-Con.\nTrama.\nRichard propone ai suoi amici di andare all'Hooli-Con e aprire uno stand, ma il loro vero obbiettivo sar\u00e0 quello di inserire la loro nuova rete mobile nell'app per la realt\u00e0 virtuale di Keenan e Jack, che verr\u00e0 scaricata dai cellulari Hooli di tutti i presenti connessi al Wi-Fi, cos\u00ec avranno installato la loro rete nel numero di cellulari necessari dove saranno inseriti i dati di Melcher. Jared \u00e8 incerto dato che significher\u00e0 inserire un malware, ed \u00e8 illegale, affermando che questo genere di cose rendono Richard simile a Gavin, anche se poi Richard lo convince a stare al gioco. Erlich, prendendo spunto da una cartolina che Gavin ha spedito a Richard dal Tibet, decide di andare l\u00ec e lasciare la Silicon Valley con un volo pagato da Jian Yang sostenendo che certe persone sono destinate al successo ma altre no, proprio come lui e Richard. Dinesh, su richiesta di Richard, va a trovare Mia in carcere (lei ignora che \u00e8 stato Dinesh a farla arrestare) per un consulto. Mia spiega che non \u00e8 necessario hackerare i server della Hooli, baster\u00e0 un attacco man in the middle con dei pineapple. Richard e i suoi amici vanno all'Hooli-Con, e mentre posizionano i pineapple Richard ha modo di rivedere Winnie, la quale sta aiutando il suo fidanzato Joel con il suo stand, un videogioco chiamato \"Peace Fare\". Dato che Richard non lo prende in simpatia mette mano al portatile di Joel e modifica il suo salvaschermo con la scritta \"Pupu Faer\". Joel, credendo che lo scherzo sia opera di un hacker, fa mobilitare la squadra tattica della Hooli, che trova i pineapple e porta Richard e i suoi amici dalla sicurezza. Gilfoyle costringe Richard a dire la verit\u00e0, quindi lui ammette che la squadra mobile \u00e8 stata allertata per via del suo scherzo, ma Gilfoyle si riferiva al fatto che aveva deciso di rifiutare i soldi di Keenan e il contratto prima ancora che lui li tagliasse fuori dall'affare; \u00e8 stato Keenan a rivelarglielo dato che lo aveva incontrato poco prima. Jared rimprovera pesantemente Richard per aver compromesso il loro lavoro solo per fare uno scherzo infantile, sottolineando il fatto che \u00e8 un immaturo, comunque il capo della sicurezza della Hooli, Hoover, che \u00e8 ancora un grande sostenitore di Gavin, lascia andare via Richard e i suoi amici permettendo loro di portare a termine quello che hanno iniziato pur avendo capito che non hanno nulla di lecito in programma, avendo apprezzato il fatto che Richard avesse aiutato Gavin quando era stato cacciato via dalla Hooli. Il piano riesce e la rete viene installata nel numero di cellulari necessari e i dati di Melcher saranno inseriti nella rete mobile, anche se Jared \u00e8 preoccupato dato che Richard ha dato prova di scendere a compromessi con la sua etica morale pur di ottenere quello che vuole; Richard gi promette che non lo far\u00e0 mai pi\u00f9. Keenan e Jack vanno incontro a un fallimento quando la loro app viene scaricata dai cellulari Hooli collegati agli occhiali per la realt\u00e0 virtuale, infatti alcuni cellulari Hooli esplodono. L'episodio si conclude con Erlich che va a trovare Gavin al tempio tibetano.\nServer Error.\nTrama.\nLa Hooli sta attraversando un momento delicato a causa dei cellulari Hooli che sono esplosi, tutto fa supporre che sia stata colpa del sovraffollamento dati causato dalla violazione commessa da Richard e i suoi amici, anche se lo stesso Richard \u00e8 dell'opinione che la colpa sia solo della pessima tecnologia di Keenan. Purtroppo Jack toglie dal mercato tutti i cellulari Hooli per paura che possa accadere un altro incidente, quindi ora Richard e i suoi amici non potranno pi\u00f9 inserire i dati di Melcher nella rete mobile, dunque li inseriranno nel server dell'incubatore, Anton. Jack, per sostituire i cellulari che sono stati ritirati, decide di aumentare la produttivit\u00e0 dello stabilimento in Cina della Hooli (la cui produzione della forza lavoro dovr\u00e0 produrre entro tre giorni nove milioni di cellulari) recandovisi personalmente ma dato che gli impiegati non accettano le condizioni che lui vuole imporgli lo prendono come ostaggio. Jared, sentendosi in colpa per le persone che potevano farsi male a causa dei cellulari Hooli, si licenzia da Pied Piper presentando la lettera di dimissioni tornando a vivere nel suo appartamento dato che la persona che vi abitava abusivamente non vive pi\u00f9 l\u00ec. Anton non pu\u00f2 gestire tutto quel flusso dati infatti rischia di surriscaldarsi, quindi Richard telefona a Big Head e lo convince a dargli il login dei server di Stanford e trasferire i dati l\u00ec, ma non ci riescono dato che non c'\u00e8 corrente elettrica infatti nessuno ha pagato la bolletta della luce. Richard decide quindi di smontare Anton e di portarlo a Stanford e rimontarlo l\u00ec, quindi lui, Gilfoyle e Dinesh portano Anton a bordo del furgone a Stanford, Richard dice ai suoi amici di aver convinto Big Head ad aiutarli. Ma quando arrivano al campus Big Head non permette ai suoi amici di montare l\u00ec Anton perch\u00e9 questo viola le regole dell'universit\u00e0 e rischierebbe di perdere il lavoro di docente, dunque Gilfoyle e Dinesh capiscono che Richard aveva mentito non curandosi del fatto che Big Head potesse perdere il lavoro. Big Head fa notare ai suoi amici che il furgone \u00e8 quasi vuoto, infatti Richard si era dimenticato di chiudere lo sportello sul retro, i componenti di Anton sono sparsi per la strada. Gilfoyle e Dinesh decidono di abbandonare Richard, che riceve un SMS da Melcher che gli impone di venire da lui alla FGI, probabilmente per via dei problemi con i dati che non sono stati capaci di inserire nella rete mobile. Intanto al tempio tibetano Erlich informa Gavin dell'incidente con i cellulari Hooli, e dopo averlo saputo decide di ritornare alla Hooli riportando il consiglio amministrativo dalla sua parte; lascia Erlich in Tibet, con abbastanza denaro da potergli permettere di vivere l\u00ec per almeno cinque anni, poi va in Cina e convince i dipendenti dello stabilimento a rilasciare Jack. Richard va a casa di Jared e si scusa con lui ammettendo di avere molto in comune con Gavin, poi va alla FGI e Jared lo accompagna decidendo di tornare a lavorare con lui, e ad attenderli agli uffici della FGI ci sono Dinesh e Gilfoyle, \u00e8 stato Jared e chiamarli convincendoli a dare a Richard un'altra possibilit\u00e0; stranamente un dipendente della FGI si complimenta con Richard e i suoi amici perch\u00e9 la rete di storage funziona perfettamente anche se non sono riusciti a installare la rete nei cellulari. Gilfoyle guardando i prefissi OUI negli indirizzi MAC capisce quindi che i dati di Melcher sono stati salvati sui frigoriferi intelligenti, tutto ha avuto inizio quando lui aveva usato Anton per hackerare il frigorifero intelligente di Jian Yang, aggiungendo le librerie Pied Piper al firmware, che si \u00e8 autoconfigurato e gli altri frigoriferi intelligenti, che condividono lo stesso software, devono averlo tradotto come un aggiornamento. Il team Pied Piper ha ottenuto un successo e hanno dimostrato che il principio dell'Internet decentralizzata funziona anche se non capiscono quindi per quale motivo Melcher aveva convocato Richard visto che tutto sembra andare bene, poi arriva Liz che mette in guardia Richard avendo confessato a Melcher della loro scappatella, infine Melcher aggredisce Richard. Jack e Gavin prendono il jet privato per tornare a casa, ma invece che fare tappa al Moffett Federal Airfield, Gavin decide di fare prima sosta a Jackson Hole (replicando la stessa situazione che gener\u00f2 il loro astio) e lo informa che lui rester\u00e0 l\u00ec: Gavin \u00e8 infatti nuovamente al comando della Hooli, tagliando fuori Jack. Richard e Gavin si danno appuntamento, quest'ultimo gli offre un contratto di acquisizione ma Richard lo rifiuta accettando i finanziamenti della Bream-Hall; Gavin gli promette che lo roviner\u00e0 ma Richard gli fa tenere presente che la sua Internet decentralizzata render\u00e0 inutili i server della Hooli, quindi sar\u00e0 Gavin quello che far\u00e0 una brutta fine."}
{"id": "6352256", "revid": "619191", "url": "https://it.wikipedia.org/wiki?curid=6352256", "title": "Tate no y\u016bsha no nariagari", "text": ""}
{"id": "6352261", "revid": "729019", "url": "https://it.wikipedia.org/wiki?curid=6352261", "title": "Hachij\u014d-jima", "text": " \u00e8 un'isola giapponese di tipo vulcanico nel Mar delle Filippine. L'isola \u00e8 amministrata da T\u014dky\u014d e situata approssimativamente 287\u00a0km a sud dei quartieri speciali di T\u014dky\u014d. \u00c8 la pi\u00f9 meridionale e la pi\u00f9 isolata del gruppo delle sette isole settentrionali dell'arcipelago delle Izu. La principale comunit\u00e0 sull'isola \u00e8 Mitsune; altre comunit\u00e0 sono Nakanogo, Kashitate e \u014ckago, che amministrativamente fanno tutte parte della citt\u00e0 di Hachij\u014d, sotto la sottoprefettura di Hachij\u014d nella citt\u00e0 metropolitana di T\u014dky\u014d. Al 2009, la popolazione dell'isola era di 8.363 persone che vivevano su 63\u00a0km\u00b2. L'altura pi\u00f9 elevata \u00e8 di circa 850\u00a0m. Hachij\u014d-jima \u00e8 anche all'interno del Parco nazionale Fuji-Hakone-Izu.\nGeologia.\nHachij\u014d-jima \u00e8 un'isola vulcanica composta di 14,5\u00a0km di lunghezza con una larghezza massima di 8\u00a0km. L'isola \u00e8 dominata da due stratovulcani. L', chiamato anche , ha un'altezza di 701\u00a0m, e fu attivo dal 100.000 a.C. al 1700 a.C., ha fianchi erosi e conserva una caldera caratteristica. Il , chiamato anche ) \u00e8 il punto pi\u00f9 alto sull'isola ed \u00e8 il picco pi\u00f9 elevato dell'intera catena delle Isole Izu, con un'altezza di 854\u00a0m. La vetta \u00e8 occupata da una caldera poco profonda con un diametro di 400\u00a0m e una profondit\u00e0 di circa 50\u00a0m. \u00c8 classificato come vulcano attivo di classe C dall'Agenzia meteorologica giapponese con eruzioni registrate nella storia recente nel 1487, 1518, 1522-1523, 1605 e 1606. In mezzo a questi due picchi vi sono oltre 20 vulcani dal fianco e coni piroclastici.\nStoria.\nHachij\u014d-jima \u00e8 stata abitata almeno a partire dal periodo J\u014dmon, e gli archaeologi hanno trovato \"magatama\" e altri resti. Sotto il sistema Ritsury\u014d del primo periodo Nara, l'isola faceva parte della provincia di Suruga. Fu trasferita alla provincia di Izu quando Izu si separ\u00f2 da Suruga nel 680. Durante il periodo Heian, Minamoto no Tametomo fu bandito a Izu \u014cshima dopo una ribellione fallita, ma per una storia semileggendaria fugg\u00ec ad Hachij\u014d-jima, dove tent\u00f2 di fondare un regno indipendente.\nDurante il periodo Edo, l'isola divenne nota come luogo di esilio per condannati, soprattutto Ukita Hideie, un daimy\u014d che fu sconfitto nella battaglia di Sekigahara. Originariamente l'isola era un luogo di esilio principalmente per figure politiche, ma a partire dal 1704 i criteri per il bando furono ampliati. I crimini punibili con la messa al bando includevamo l'omicidio, il furto, l'incendio doloso, la rissa, il gioco d'azzardo, la frode, l'evasione, lo stupro e l'appartenenza a un gruppo religioso fuorilegge. I criminali esiliati sull'isola non furono mai informati riguardo alla lunghezza delle loro condanne, e la storia dell'isola \u00e8 piena di tentativi di fuga sventati. Il suo uso come isola prigione fin\u00ec durante il Rinnovamento Meiji; dopo un'amnistia generale nel 1868 la maggior parte dei residenti dell'isola scelsero di trasferirsi sul continente, tuttavia la politica di messa al bando fu abolita ufficialmente solo nel 1881.\nL'isola fu visitata dall'ex presidente statunitense Ulysses S. Grant durante il suo giro del mondo del 1877. Gli fu dato un caloroso benvenuto dai residenti dell'isola, che erano consapevoli dei suoi successi nella Guerra di secessione. Grant fu cerimoniosamente adottato dal capo villaggio, venendogli dato il nome \"Y\u016btarotaish\u014d\", che significa \"generale coraggioso\" nel dialetto locale e che gli fu offerto con un rosario da preghiera fatto di perle e gemme. Grant dichiar\u00f2 che i residenti dell'isola erano il \"popolo pi\u00f9 amichevole del Pacifico\".\nNel 1900, pionieri di Hachij\u014d divennero i primi abitanti delle Isole Dait\u014d, dove istituirono un'industria per la coltivazione dalla canna da zucchero. La lingua di Hachij\u014d \u00e8 ancora parlata dalle isole al giorno d'oggi.\nDurante la Guerra del Pacifico, l'isola fu considerata come un punto strategico nella difesa contro gli avvicinamenti dall'oceano verso Tokyo e, nelle ultime fasi della guerra, fu fondata una base di operazioni per i sottomarini suicidi \"Kaiten\" sulla costa meridionale. In seguito alla fine della Seconda guerra mondiale attraverso glia nni 1960, il governo fece tentativi di promuovere Hachij\u014d-jima come le \"Hawaii del Giappone\" per incoraggiare lo sviluppo turistico, e il turismo rimane ad oggi una grande componente dell'economia dell'isola.\nLingua.\nIl dialetto di Hachij\u014d \u00e8 la forma pi\u00f9 divergente del giapponese; \u00e8 l'unica discendente sopravvissuta del giapponese antico orientale. Il numero di parlanti non \u00e8 certo; \u00e8 sulla lista delle lingue in pericolo di estinzione, ed \u00e8 probabile che sar\u00e0 estinto entro il 2050 se non saranno prese contromisure.\nClima.\nHachij\u014d-jima ha un clima subtropicale umido (classificazione dei climi di K\u00f6ppen \"Cfa\") con estati molto calde e inverni miti. Le precipitazioni sono abbondanti per tutto l'anno, ma sono un po' inferiori in inverno.\nTrasporti.\nHachij\u014d-jima \u00e8 accessibile sia in aereo sia in traghetto. Un traghetto pedonale parte da T\u014dky\u014d una volta al giorno alle 22:30, e arriva ad Hachij\u014d-jima alle 8:50 del giorno seguente. Il viaggio in aereo dall'Aeroporto di Hachij\u014d-jima impiega 45 minuti dall'Aeroporto Internazionale di T\u014dky\u014d (Haneda).\nAttrazioni notevoli.\nL'isola ospita l'Hachijo Royal Resort, un albergo di lusso in stile barocco francese, ora abbandonato, che fu costruito durante il boom del turismo degli anni 1960. Quando l'albergo fu costruito nel 1963 era uno dei pi\u00f9 grandi del Giappone e attraeva visitatori da tutto il paese. L'albergo infine fu chiuso nel 2006 a causa del turismo declinante nell'isola. A marzo 2017, il terreno era ricoperto di vegetazione e l'edificio gravemente fatiscente.\nAttivit\u00e0 turistiche e strutture ricettive.\nLe strutture ricettive su Hachij\u014d-jima sono numerose. Ci sono molte locande in stile giapponese, stazioni termali e vari alberghi pi\u00f9 grandi. Esiste anche un sito per il campeggio libero che \u00e8 aperto tutto l'anno e non necessita di prenotazioni. Il campeggio \u00e8 dotato di numerosi punti per le grigliate, di docce e di attrezzature complete per cucinare.\nHachij\u014d-jima \u00e8 una meta popolare tra i surfisti, con tre aperture tra gli scogli e un'acqua notevolmente pi\u00f9 calda del Giappone continentale grazie alla Corrente Kuroshio. Poich\u00e9 \u00e8 un'isola vulcanica, ci sono alcune spiagge sabbiose nere, la pi\u00f9 importante delle quali \u00e8 accanto al porto principale di Sokodo. Numerosi e vari sono anche i punti per le immersioni subacquee. Nazumado \u00e8 il pi\u00f9 conosciuto ed \u00e8 considerato uno dei cinque migliori punti per immersioni del Giappone. Le tartarughe di mare sono comuni e i ponti di lava sottomarini sono caratteristiche tipiche di un'isola vulcanica. Hachij\u014d-jima \u00e8 nota anche per le sue escursioni, le sue cascate e la sua bellezza naturale. Altre attivit\u00e0 per i visitatori includono le visite ai giardini botanici, le esplorazioni delle gallerie del tempo di guerra e le salite sulla cima del monte Hachij\u014d-fuji.\nLa pregiata stoffa di seta \"Kihachij\u014d\" \u00e8 tessua sull'isola e uno dei laboratori \u00e8 aperto ai turisti. La Tokyo Electric Power Company gestisce un museo gratuito presso la sua centrale elettrica geotermica.\nFlora e fauna.\nDal novembre 2015, si osservano megattere radunarsi intorno all'isola, molto a nord dalle loro aree di riproduzione conosciute nelle Isole Bonin. Tutte le attivit\u00e0 riproduttive eccetto il parto sono state confermate e sono in corso ricerche continue da parte della citt\u00e0 di Hachij\u014d-jima e dell'Universit\u00e0 di Scienza e Tecnologia Marina di Tokyo per determinare se Hachij\u014d-jima possa diventare il terreno di riproduzione pi\u00f9 settentrionale del mondo e le possibili aspettative per aprire una futura attrazione turistica. Le balene si possono vedere perfino dalle sorgenti termali. Anche i tursiopi indopacifici, probabilmente (ri)colonizzati da Mikura-jima, vivono intorno all'isola con altri cetacei come le pseudorche, i capodogli, e le orche (avvistate durante le ricerche sulle pseudorche nel 2017).\nL'isola ospita funghi bioluminescenti noti come \"Mycena Lux-Coeli\" che significa \"funghi dalla luce celestiale\". I funghi si trovano ampiamente e per decenni si credette che esistessero solo sull'isola. Il nome locale per questi funghi \u00e8 \"hato-no-hi\"; tradotto come \"fuoco di piccione\"\nCibo.\nHachij\u014d-jima \u00e8 famosa per il suo sushi; noto localmente come \"shimazushi\" e \"kusaya\". La cucina locale fa uso anche della pianta dell'ashitaba in piatti come la \"soba\" e il \"tempura\" all'ashitaba.\nEducazione.\nLa citt\u00e0 gestisce la sua scuola pubblica elementare e media inferiore.\nLa Commissione per l'educazione del Governo metropolitano di T\u014dky\u014d gestisce invece la ."}
{"id": "6352292", "revid": "287204", "url": "https://it.wikipedia.org/wiki?curid=6352292", "title": "Fast Five (colonna sonora)", "text": "Fast Five, sottotitolato \"Original Motion Picture Soundtrack\", \u00e8 l'album discografico di colonna sonora dell'omonimo film \"Fast Five\". Il disco \u00e8 stato pubblicato nel 2011 dall'etichetta ABKCO."}
{"id": "6352293", "revid": "1272592", "url": "https://it.wikipedia.org/wiki?curid=6352293", "title": "Santa Maria del Piano", "text": "Santa Maria del Piano \u00e8 una frazione del comune di Lesignano de' Bagni, in provincia di Parma.\nLa localit\u00e0 dista 1,88\u00a0km dal capoluogo.\nGeografia fisica.\nLa localit\u00e0 sorge in posizione pianeggiante a nord di Lesignano de' Bagni, sulla sponda destra del torrente Parma.\nStoria.\nLe pi\u00f9 remote tracce della presenza dell'uomo nella zona di Santa Maria del Piano, rivenute nei pressi del torrente Parma, risalgono all'incirca al 200\u00a0000 a.C., durante il Paleolitico inferiore.\nDopo l'occupazione romana del territorio e il successivo abbandono in seguito al crollo dell'impero, tra il VII e l'VIII secolo i Longobardi iniziarono il recupero delle colline circostanti e in epoca medievale vi sorse un borgo dotato di cappella, menzionata per la prima volta nel XII secolo.\nLa zona, controllata dal castello di Lesignano, nel 1405 risultava appartenere ai Rossi; in seguito alla disastrosa guerra dei Rossi avviata agli inizi del 1482, il territorio fu requisito da Ludovico il Moro, ma, dopo la conquista del ducato di Milano da parte del re di Francia Luigi XII, fu restituito alla famiglia; tuttavia, nel 1539 Giulio Cesare fu condannato alla confisca delle sue terre parmensi dal papa Paolo III, che assegn\u00f2 il feudo, unitamente alle vicine Lesignano de' Bagni, Basilicanova, Pariano e Mamiano, al nipote Sforza I Sforza di Santa Fiora.\nNel 1707 le terre furono ereditate con gli altri beni della famiglia dal duca di Onano Federico III Sforza, che dal 1673 aveva aggiunto al proprio il cognome della moglie Livia, dando origine alla famiglia Sforza Cesarini.\nIn seguito all'abolizione napoleonica dei diritti feudali sancita nel 1805 nell'ex ducato di Parma e Piacenza, Santa Maria del Piano divenne inizialmente frazione del comune di Parma, ma l'anno successivo fu aggregata al costituendo comune di Lesignano, rinominato nel 1837 Lesignano de' Bagni.\nMonumenti e luoghi d'interesse.\nChiesa della Purificazione di Maria Vergine.\nMenzionata per la prima volta nel 1141, la chiesa romanica fu quasi completamente demolita nel 1887 e riedificata in stile neoclassico; ampliata nel 1893 con la costruzione delle navate laterali, fu restaurata nel 1966; il luogo di culto conserva il campanile medievale, in parte inglobato nel tiburio sulla cupola; gli interni sono decorati con affreschi eseguiti nel 1894 da Agostino Tagliaferri.\nVilla Lanfranchi.\nCostruita nella seconda met\u00e0 del XVI secolo probabilmente per volere dei conti Sforza di Santa Fiora, la villa rinascimentale fu alienata successivamente ai nobili Fusari, che la trasmisero, per via ereditaria, dapprima ai nobili Balestra, successivamente ai Balestra Toschi e infine al regista Mario Lanfranchi, che tra il 1996 e il 1997 fece realizzare il giardino all'italiana anteriore; l'edificio conserva dell'originaria funzione difensiva numerose feritoie sulla torre posteriore, mentre all'interno si trova un ambiente affrescato da Giovan Battista Borghesi; a fianco del parco, ricco di statue seicentesche e settecentesche, sorge l'oratorio di Santa Maria Maddalena, edificato tra il 1669 e il 1670 per volere di Giovanni Fusari."}
{"id": "6352295", "revid": "1982", "url": "https://it.wikipedia.org/wiki?curid=6352295", "title": "\u0160\u0107itna", "text": ""}
{"id": "6352296", "revid": "1745361", "url": "https://it.wikipedia.org/wiki?curid=6352296", "title": "O'Reilly", "text": ""}
{"id": "6352300", "revid": "110157", "url": "https://it.wikipedia.org/wiki?curid=6352300", "title": "Blast Off", "text": "Blast Off \u00e8 un singolo del 2014 interpretato dal DJ francese David Guetta e dal cantante e DJ australiano Kaz James. \nIl brano.\nIl brano \u00e8 in gran parte basato su una strumentazione originale della canzone \"Ain't Talkin' 'bout Love\" del gruppo Van Halen. \nLa canzone \u00e8 inserita nell'EP digitale \"Lovers on the Sun\", nell'album \"\" (colonna sonora di \"Furious 7\") e nell'album \"Listen Again\", riedizione dell'album \"Listen\" in cui \u00e8 presente come \"bonus track\"."}
{"id": "6352302", "revid": "830579", "url": "https://it.wikipedia.org/wiki?curid=6352302", "title": "Brama (romanzo)", "text": "Brama (titolo originale \"Viskleken\") \u00e8 un romanzo giallo dello scrittore svedese Arne Dahl (pseudonimo di \"Jan Lennart Arnald\") pubblicato in Svezia nel 2011.\n\u00c8 il primo libro della serie \"Op-Cop\", in cui ritroviamo il poliziotto Paul Hjelm, gi\u00e0 protagonista della precedente serie del \"Gruppo A\".\nLa prima edizione del romanzo \u00e8 stata pubblicata nell'anno 2014 da Marsilio.\nTrama.\nDurante il G20 di Londra un uomo dai tratti asiatici viene investito da un'auto del corteo mentre cerca di raggiungere un poliziotto dell'Europol per passargli delle informazioni.\nPrima di morire l'uomo riesce a sussurrare alcune parole, purtroppo incomprensibili, all'orecchio dell'ispettore Arto S\u00f6derstedt. Alcuni giorni dopo, sempre a Londra, viene ritrovato in un parco il cadavere di una donna, anche lei aveva un messaggio da recapitare all'Op-Cop, l'unit\u00e0 segreta dell'Europol. Inizia cos\u00ec la prima indagine di questo nuovo gruppo, alla ricerca di un collegamento tra le due vittime."}
{"id": "6352303", "revid": "373458", "url": "https://it.wikipedia.org/wiki?curid=6352303", "title": "Venerio (arcivescovo di Milano)", "text": ""}
{"id": "6352305", "revid": "580197", "url": "https://it.wikipedia.org/wiki?curid=6352305", "title": "Kenza Dali", "text": ""}
{"id": "6352308", "revid": "682087", "url": "https://it.wikipedia.org/wiki?curid=6352308", "title": "Popolazioni mongole", "text": ""}
{"id": "6352309", "revid": "125467032", "url": "https://it.wikipedia.org/wiki?curid=6352309", "title": "Gradasso", "text": "Gradasso \u00e8 un re saraceno nell\"Orlando innamorato\" e nell\"Orlando furioso\".\nIl personaggio.\nOrlando Innamorato.\nGradasso \u00e8 il primo dei capi saraceni a comparire nel poema cavalleresco di Matteo Maria Boiardo; re di Sericana e del popolo arabo dei Nabatei, giunge con un immenso esercito attraverso l'India, la Persia, l'Arabia, l'Africa in Spagna per combattere contro il re Marsilio soccorso da Carlo Magno ma, dopo un duello con Rinaldo, rimasto interrotto a causa di una miracolosa scomparsa di quest'ultimo, si accorda con Marsilio per invadere la Francia. Tutti i paladini cristiani e lo stesso Carlo finiscono suoi prigionieri. Gradasso decide cos\u00ec di chiedere come riscatto Baiardo, il cavallo di Rinaldo, e la spada Durlindana del paladino Orlando. Ottenuto il consenso del monarca si vede sfidato dallo stravagante eroe cristiano Astolfo che incredibilmente riesce a battere il sovrano saraceno e a farlo ripiegare in Oriente.\nOrlando Furioso.\nNell' \"Orlando Furioso\" di Ludovico Ariosto Gradasso perde l'alone favoloso presente nell'opera precedente e diventa un semplice cavaliere saraceno dotato per\u00f2 di una forza e di un valore eccezionali, un \"saracino Marte\" come lo nomina l'Ariosto nel Canto XLI, stanza 68. Gradasso nel poema riesce a ottenere i suoi oggetti del desiderio: infatti durante uno scontro tra due fazioni dell'esercito saraceno fa sua la spada Durlindana, mentre poco dopo, imbattutosi in Rinaldo, riprende il duello interrotto nell\u2019\"Innamorato\" e si impossessa di Baiardo. Il re saraceno approda infine sull'isola di Lipadusa per supportare il re Agramante offrendosi come compagno contro il paladino Orlando. Qui riesce ad uccidere Brandimarte, ma perir\u00e0 subito dopo a sua volta per mano di Orlando.\nAntonomasia.\nIl nome di Gradasso \u00e8 diventato per antonomasia sinonimo di \"millantatore\" e \"smargiasso\"."}
{"id": "6352311", "revid": "92723", "url": "https://it.wikipedia.org/wiki?curid=6352311", "title": "Rinaldo Pampinoni", "text": "Biografia.\nConfessore dell'Ordine dei Crociferi, lasci\u00f2 l'agiatezza della sua casa per servire gli ammalati, i feriti, i poveri e tutti i bisognosi di cure e di assistenza svolgendo la sua attivit\u00e0 principalmente nel paese dove era nato.\nNel 1176 circa, Montolmo (oggi Corridonia) fu invasa dal poderoso e potente esercito di Federico Barbarossa; in seguito giunsero anche i frati crociferi.\nQuest'ultimi erano sorti principalmente per curare i feriti, assistere gli ammalati, i poveri, i pellegrini e tutti gli emarginati bisognosi di cure ed amore. I Crociferi erano tenuti, per ordine del pontefice, di portare una croce in mano in memoria della passione di Ges\u00f9.\nLa ritirata dell'esercito di Federico Barbarossa lasci\u00f2 il paese nel caos dove regnava la pi\u00f9 totale anarchia. Nel disordine c'erano ammalati e feriti ovunque bisognosi di cure. In questo contesto il giovanissimo Rinaldo sent\u00ec il dovere di lasciare le agiatezze della sua nobile famiglia per entrare in quell'Ordine e potersi dedicare ai sofferenti.\nSan Rinaldo \u00e8 un discendente dei Pampinoni, antica e nobile famiglia corridoniana.\nMor\u00ec nel 1220 e venne beatificato nel 1309 con rito vescovile.\nSan Rinaldo fu amato e stimato da tutti: dai suoi concittadini, dai suoi confratelli e dai suoi superiori; dopo la sua morte essi promossero e sostennero la sua santificazione.\nSan Rinaldo viene definito \"confessore\". Ci\u00f2 non significa che era solo un sacerdote autorizzato ad amministrare il sacramento della penitenza, ma che \u00e8 stato santificato senza aver subito il martirio perch\u00e9 ha testimoniato in modo eroico la fede in Cristo. Infatti, dopo la pace Costantiniana (IV secolo), insieme al culto dei martiri si and\u00f2 sviluppando quello dei confessori, cio\u00e8 di quei fedeli che pur non avendo concluso la vita con una morte cruenta, aveva subito per la fede torture, carceri, esilio o per aver abbandonato tutti i propri averi, erano vissuti tra la penitenza e la preghiera in luoghi solitari conseguendo la santit\u00e0 della vita.\nI fratelli crociferi lo veneravano nelle loro chiese il 24 gennaio con divino ufficio.\nIl convento.\nL'Ospedale dei frati Crociferi di Montolmo si trovava appena fuori le mura castellane, nella adiacenze di Porta San Donato, dove erano annessa anche la chiesa e il convento. \u00c8 certo che dopo la beatificazione di Rinaldo la chiesa-convento-ospedale avesse preso il suo nome.\nNel 1804 l'arcivescovo di Fermo Cesare Brancadoro, a seguito della soppressione di tutti i conventi Crociferi, avvenuto ad opera di papa Alessandro VII il 28 aprile 1656, ordin\u00f2 che l'immobile venisse trasformato in un'abitazione civile lasciando disperdere quadri, oggetti sacri ed arredi.\nUna pittrice locale nel 2002 ha ricostruito l'immagine di San Rinaldo - olio su tela di cm. 144 x 160 - ed \u00e8 conservata all'interno della chiesa di Santa Maria di Costantinopoli di Corridonia."}
{"id": "6352312", "revid": "830579", "url": "https://it.wikipedia.org/wiki?curid=6352312", "title": "Ira (romanzo)", "text": "Ira (titolo originale \"Hela havet stormar\") \u00e8 un romanzo giallo dello scrittore svedese Arne Dahl (pseudonimo di \"Jan Lennart Arnald\") pubblicato in Svezia nel 2012.\n\u00c8 il secondo libro della serie \"Op-Cop\", in cui ritroviamo il poliziotto Paul Hjelm, gi\u00e0 protagonista della precedente serie del \"Gruppo A\".\nLa prima edizione del romanzo \u00e8 stata pubblicata nell'anno 2015 da Marsilio.\nTrama.\nIl gruppo Op-Cop guidato da Paul Hjelm, corpo di polizia segreto dell'Europol, si ritrova a lavorare su tre casi contemporaneamente: il primo vede un rinomato chirurgo plastico trovato impiccato nella sua villa di Charleroi, il secondo l'omicidio di un noto trafficante d'armi albanese in un bar di Stoccolma, ucciso con un colpo di pistola a bruciapelo e il terzo il ritrovamento del cadavedere di un politico Ceco sull'isola di Capraia, orrendamente mutilato. Gli indizi sembrano portare ad un collegamento tra i tre avvenimenti, il gruppo si ritrova cos\u00ec coinvolto a riannodare i fili di un caso che partendo da un presunto serial killer, arriver\u00e0 a svelare un tremendo segreto."}
{"id": "6352314", "revid": "767487", "url": "https://it.wikipedia.org/wiki?curid=6352314", "title": "Jazz Samba Encore!", "text": "Jazz Samba Encore! \u00e8 un album che vede la collaborazione di Stan Getz e Luiz Bonf\u00e1, pubblicato dalla Verve nel 1963."}
{"id": "6352315", "revid": "303585", "url": "https://it.wikipedia.org/wiki?curid=6352315", "title": "Khemarak Phoumin", "text": ""}
{"id": "6352316", "revid": "132266", "url": "https://it.wikipedia.org/wiki?curid=6352316", "title": "Marina iugoslava", "text": ""}
{"id": "6352318", "revid": "132266", "url": "https://it.wikipedia.org/wiki?curid=6352318", "title": "Marina militare iugoslava", "text": ""}
{"id": "6352319", "revid": "599013", "url": "https://it.wikipedia.org/wiki?curid=6352319", "title": "Frank Grant", "text": "Carriera.\nGrant fu un giocatore afroamericano del diciannovesimo secolo. All'inizio della sua carriera fu una stella della International League, poco prima che le leggi Jim Crow costringessero i giocatori di colore ad abbandonare il baseball. Divenne un pioniere nelle prime Negro League, giocando per diverse formazioni afroamericane sul finire del secolo e all'inizio del XX. L'autore Jerry Malloy descrisse Grant come \"il miglior giocatore delle Negro League del XIX secolo.\" Grant fu anche il primo giocatore nero a giocare per la stessa squadra nel baseball professionistico per tre stagioni consecutive. Frank era conosciuto come \"il Dunlap nero\", in paragone alle sue abilit\u00e0 in difesa con quelle del secondo base coevo Fred Dunlap."}
{"id": "6352320", "revid": "228587", "url": "https://it.wikipedia.org/wiki?curid=6352320", "title": "International Touring Car Championship", "text": "L'International Touring Car Championship comunemente chiamato \"ITC\", fu un campionato turismo riservato per auto che rientravano nel regolamento FIA classe Auto 1 Turismo. Rispetto al 1995 vi fu una fusione tra il vecchio DTM e il nuovo ITCC, anche se il regolamento sportivo era uguale al 1995. Il campionato fu vinto dal tedesco Manuel Reuter con la Opel Calibra, che si aggiudic\u00f2 anche il campionato costruttori.\nClassifica Campionato Piloti.\n\u2020 Il pilota non ha tagliato il traguardo ma viene comunque classificato per aver coperto almeno il 90% della gara\nNote: L'ordine di partenza di gara due viene stilata secondo l'rodine di arrivo di gara 1."}
{"id": "6352325", "revid": "122397065", "url": "https://it.wikipedia.org/wiki?curid=6352325", "title": "Seven and Me", "text": "Io e i sette nani (\"Seven &amp; Me\") \u00e8 una serie televisiva italo-francese in tecnica mista tridimensionale prodotta da Rai Fiction, trasmessa in Italia da Rai Gulp dal 7 aprile 2017, da luned\u00ec alla domenica alle 17:35. La serie televisiva \u00e8 ispirata alla fiaba dei Fratelli Grimm Biancaneve e i sette nani per la regia di Luc Chalifour e Tarik Hamdine.\nTrama.\nUna bambina di 11 anni di nome Neve \u00e8 una discendente e pro-nipotina di Biancaneve. Con l'arrivo dei Sette Nani, con sembianze attualizzate rispetto ai personaggi della fiaba, la sua vita viene improvvisamente cambiata.\nSigla.\nLa sigla italiana \"Seven and Me\" \u00e8 interpretata da Caroline Costa."}
{"id": "6352327", "revid": "1516087", "url": "https://it.wikipedia.org/wiki?curid=6352327", "title": "Bill Potts", "text": "Bill Potts \u00e8 un personaggio immaginario della serie televisiva britannica \"Doctor Who\", interpretata da Pearl Mackie. Fa la sua prima apparizione nel primo episodio della decima stagione, \"Il pilota\". \u00c8 il primo personaggio ad essere apertamente gay; prima di unirsi alle avventure con il Dottore, serviva patatine nella mensa dell'Universit\u00e0 di Bristol. La madre \u00e8 morta quando era una bambina, e vive con la madre adottiva Moira.\nApparizioni.\nTelevisione.\nBill Potts \u00e8 introdotta nel primo episodio della decima stagione \"Il pilota\". L'attrice Pearl Mackie descrive Bill come \"forte, molto divertente e molto eccitata\", \"molto giovane\" e che \"non sa molto su come gira il mondo\". Peter Capaldi (che interpreta il Dottore) la descrive come \"una persona normale che viene dal mondo reale, a cui tutte queste cose sembrano straordinarie, non ne sa nulla\". Bill sfida il Dottore in diverse maniere, facendogli notare problemi che non affrontava da molto tempo, e, essendo curiosa, gli pone costantemente molte domande. Alla sua prima apparizione la ragazza ostenta interesse per Heather, la quale ricambia i suoi sentimenti, ma quando Heather viene risucchiata da un liquido mutante che fungeva da carburante per un'astronave aliena caduta sella Terra, la ragazza diventa un tutt'uno con il liquido mutante, che inizia a perseguitare Bill. Il Dottore e Nardole (che lavoravano sotto copertura all'universit\u00e0, il primo come professore) difendono Bill portandola al riparo con il TARDIS, e la ragazza resta scioccata nel vedere la macchina del tempo. Bill si confronta con Heather che alla fine si separa da lei, e dopo questa avventura Bill propone al Dottore di viaggiare con lei, probabilmente nella speranza di rivedere un giorno Heather. Bill viaggia nel tempo e nello spazio con il Dottore e Nardole, vivendo diverse avventure, tra l'altro Bill si rivela determinante per la vittoria del Dottore e della razza umana quando la Terra \u00e8 stata invasa dai Monaci. Nelle ultime due puntate della decima stagione, viene separata dal Dottore, finendo in fondo ad un'astronave coloniale lunga 400 miglia e bloccata da un buco nero, dove il tempo scorre pi\u00f9 velocemente rispetto alla cima. Verr\u00e0 raggiunta dal Dottore dieci anni dopo, trasformata dal Maestro in un Cyberman, ma con ancora la propria coscienza. Dopo la guerra con gli stessi Cyberman, Bill ritrova Heather, che ormai ha preso il controllo del liquido mutante che la fa diventare come lei, iniziando a vagare nello spazio con lei. Non ci \u00e8 dato sapere se torner\u00e0 mai dal Dottore, dal momento che lo crede morto dopo il conflitto con i Cyberman, tra l'altro con i suoi poteri mutanti potrebbe ritornare umana se solo lo volesse.\nNello speciale natalizio del 2017 \"C'era due volte\", la \"Testimonianza\", un'entit\u00e0 futuristica nata dalla scienza progredita dell'umanit\u00e0, che poco prima della dipartita di una persona ne raccoglie e archivia tutti i ricordi, crea un avatar delle sembianze di Bill con tutti i ricordi dell'originale, bench\u00e9 il Dottore non accetti che qualcuno prenda le sembianze della sua amica. L'avatar afferma di essere Bill sostenendo che una persona del resto \u00e8 semplicemente un insieme di ricordi, e il Dottore la ringrazia per tutto ci\u00f2 che ha significato per lui, per poi rigenerarsi.\nAltri media.\nNell'aprile 2017 in Inghilterra sono usciti tre libri, con protagonisti i nuovi compagni del Dottore: Bill Potts e Nardole. Sono intitolati \"The Shining Man\", \"Diamonds Dogs\" e \"Plague City\".\nCasting.\nNell'aprile 2016 \u00e8 stato annunciato che l'attrice Pearl Mackie avrebbe interpretato la nuova 'companion' Bill Potts, dopo l'addio di Jenna Coleman. Sempre nell'aprile 2016 \u00e8 stato girato un video anteprima mostrato su BBC One durante l'intervallo delle semifinali della 2015-16 FA Cup. Intitolato \"Friend from the Future\" (\"Un'amica dal futuro\"): ha introdotto la nuova 'companion' e il Dottore, in un incontro con un Dalek. Nonostante ci\u00f2, la scena non \u00e8 stata inclusa nella serie, ma in seguito una gran parte di essa \u00e8 stata vista nella prima puntata.\nQuestioni razziali e sessualit\u00e0.\nBill \u00e8 la prima compagna di viaggio apertamente gay che compare nella serie, l'unica vera storia d'amore che ha avuto nel corso della decima stagione \u00e8 con Heather; oltre a lei l'unica donna per la quale ha provato interesse \u00e8 Penny, ragazza apparsa solo in due episodi con la quale \u00e8 uscita una sola volta. Nell'episodio speciale \"C'era Due Volte\", quando conversa con il Primo Dottore e quest'ultimo le dice \u00abMia cara io spero di non offenderti dicendo che ho avuto alcune esperienze con il gentil sesso\u00bb lei per tutta risposta con un po' di malizia afferma \u00abAnche io ne ho avute\u00bb lasciando stupiti sia il Dottore che il capitano Archibald Lethbridge-Stewart.\n\u00c8 la seconda compagna di viaggio del Dottore, dopo Martha Jones, ad essere di colore, aspetto che viene rimarcato in episodi come \"Ghiaccio sottile,\" dove lei e il Dottore viaggiano nella Londra del 1814, nell'Et\u00e0 della Reggenza, e la ragazza viene pesantemente insultata da Lord Sutcliffe per via della sua etnia; in \"Ossigeno\" prova a interagire con Dahh-Ren, l'unico alieno della squadra di spedizione spaziale costituita dalla quasi totalit\u00e0 di umani e caratterizzato da una pelle blu, che tuttavia la accusa di considerarlo diverso."}
{"id": "6352328", "revid": "1516566", "url": "https://it.wikipedia.org/wiki?curid=6352328", "title": "Roberta Pedrini", "text": "Biografia.\nDiplomata in giornalismo nel 1992 a Friborgo si laurea in studi cinematografici e audiovisivi alla Sorbonne Nouvelle a Parigi nel 1996.\nInizia a lavorare alla Radiotelevisione Svizzera dalla fine degli anni 90 firmando la regia di numerosi concerti, spettacoli e trasmissioni televisive collaborando con l'Orchestra della Svizzera Italiana e con solisti quali Martha Argerich, Diego Fasolis, Mischa Maisky, Ton Koopman, Antonello Manacorda, Nello Santi, Joseph Kubera.\nConcerti e r\u00e9citals.\nNel 2012 realizza l'unica registrazione televisiva di \"Music of Changes\" di John Cage con il pianista newyorkese Joseph Kubera.\nNel 2013 cura la regia di \"Sous l\u2019Empire d\u2019Amour\", una raccolta di brani del Seicento francese con il liutista Luca Pianca, il mezzosoprano Marie-Claude Chappuis con la partecipazione di Vittorio Ghielmi.\nSua la regia televisiva nel 2013 di \"Kraanerg\" di Iannis Xenakis: una composizione della fine degli anni '60 pensata per la danza e interpretabile con parametri architettonici sottolineati dall\u2019utilizzo, oltre ai tradizionali strumenti, di nastro magnetico, video-installazioni grafiche e musica elettronica. Il progetto \u00e8 un'importante collaborazione tra RSI con il Conservatorio della Svizzera Italiana e il Maestro Arturo Tamayo, la Scuola Teatro Dimitri (coreografia di Andrea Herdeg, regia teatrale Daniel Bausch) e la sezione di arti visive della SUPSI (Franco Cavani).\nIl 25 settembre 2015 \u00e8 la regista del concerto della nona sinfonia di Beethoven sotto la direzione di Vladimir Ashkenazy trasmessa in diretta dalla Televisione Svizzera RSI e in Eurovisione per l'inaugurazione del LAC - Lugano Arte Cultura.\nNel 2016 firma per la Sony Classical la regia delle sinfonie di Brahms edite dalla stessa nel DVD \"Rileggendo Brahms\" con l'Orchestra della Svizzera Italiana diretta da Markus Poschner. Il cofanetto ha vinto l'International Classical Music Awards (ICMA) sezione DVD performance.\nIn occasione dell'ultima edizione del progetto Martha Argerich a Lugano realizza il 10 giugno 2016 il concerto che oltre alla celebre pianista argentina ha protagonisti anche Renaud Capu\u00e7an (\"Concerto per violino e orchestra in re maggiore op. 35\" di Ferruccio Busoni), Polina Leschenko e Mischa Maisky (Concerto per violoncello e orchestra di Edouard Lalo) con l'Orchestra della Svizzera Italiana diretta da Alexander Vedernikov.\nDocumentari.\nNel 2007 gira tra New York, Lugano e Milano il documentario \"Bit Village\" in occasione dei vent'anni della Compagnia Avventure in Elicottero Prodotti/Ariella Vidach.\nNel 2011 realizza con Davide Livermore \"W Verdi, Giuseppe!\" proiettato in anteprima nazionale il 21 agosto in Piazza del Popolo a Pesaro nel Rossini Opera Festival, e poi al Teatro Regio di Torino. Il film viene trasmesso oltre che dalla Radiotelevisione Svizzera anche da Rai 5 e commercializzato in Italia in abbinamento editoriale con il quotidiano La Stampa.\nNel 2015 con Patricia Barbetti segue Mario Brunello sulle Dolomiti e all'interno di Antiruggine, un ampio spazio artistico ricavato da un vecchio capannone industriale a Castelfranco Veneto. L'esperienza sfocia nel filmato \"In alto con la musica\".\nNel 2016 realizza il documentario \"Un'altra volta - Ricreazioni labaniane\" che si concentra sulla figura e il lavoro del danzatore, coreografo e teorico della danza Rudolf Laban con la presentazione di due ri-creazioni inedite premiate dall'Ufficio Federale della Cultura Svizzera.\n\u00c8 del 2017 il documentario \"3X3\" sulla realizzazione di tre violini da parte di 3 differenti liutai su un modello del liutaio piacentino Giovanni Battista Guadagnini.\nNel 2018 realizza il documentario di \"Le passioni di Charlotte\" dedicato alla coreografa Charlotte Bara madre del Teatro San Materno di Ascona dove si intrecciano momenti dello spettacolo \"Danza e Mistero\" con i racconti delle nipoti Eliane e Nelly Bachrach.\nIncarichi e vita privata.\n\u00c8 consigliere comunale in commissione permanente all'urbanistica del comune svizzero di Origlio dove vive \u00c8 legata sentimentalmente al produttore Gianni Salvioni."}
{"id": "6352330", "revid": "79520", "url": "https://it.wikipedia.org/wiki?curid=6352330", "title": "Blu Yoshimi", "text": "Biografia.\nFiglia dell'attrice Lidia Vitale e del produttore Alex di Martino, ha ottenuto il secondo nome dal leader spirituale Daisaku Ikeda, un nome giapponese che significa \u201cbella e buona\u201d.\nHa fatto il suo esordio sulla scena televisiva a soli otto anni recitando nella miniserie \"La freccia nera\". Nel 2008 fa il suo esordio cinematografico recitando la parte di Claudia nel film \"Caos calmo\". Negli anni seguenti appare in ruoli secondari in diverse serie e film televisivi, tra cui \"I liceali\" (2009), \"Medicina generale\", \"Il caso Enzo Tortora - Dove eravamo rimasti?\" e \"Un Natale con i fiocchi\" (2012). Nel 2016 torna al cinema nell'opera prima del regista Carlo Lavagna, \"Arianna\", presentato fuori concorso alla 72\u00aa Mostra internazionale d'arte cinematografica di Venezia. Il suo primo ruolo da protagonista \u00e8 nel film \"Piuma\" del regista Roan Johnson, selezionato in concorso alla 73\u00aa Mostra internazionale d'arte cinematografica di Venezia. Nel 2018 entra a far parte del cast fisso di \"Una pallottola nel cuore\", e recita da co-protagonista, insieme a Denise Tantucci e Angela Fontana, in \"Likemeback\", diretta da Leonardo Guerra Ser\u00e0gnoli. Sempre diretta da Ser\u00e0gnoli, \u00e8 nel cast degli \"Indifferenti\", rilettura cinematografica del romanzo di Alberto Moravia."}
{"id": "6352334", "revid": "6923", "url": "https://it.wikipedia.org/wiki?curid=6352334", "title": "Universal Naming Convention", "text": "La Universal Naming Convention (anche Uniform Naming Convention, in sigla UNC) \u00e8 una convenzione, utilizzata nei sistemi Microsoft Windows, per indicare e individuare risorse (file o dispositivi) in una rete di calcolatori.\nLa convenzione UNC identifica le risorse tramite un indirizzo testuale, definito come:\n \\\\host-name\\share-name[\\object-name]\ndove codice_1 \u00e8 il nome di dominio dell'host o il suo indirizzo IP, codice_2 il nome pubblico della risorsa, che dipende dal protocollo utilizzato dal server, e il parametro opzionale codice_3 il percorso dell'oggetto (ad esempio un file) da individuare."}
{"id": "6352374", "revid": "228587", "url": "https://it.wikipedia.org/wiki?curid=6352374", "title": "Classe Korae", "text": "La classe Korae (in coreano: ; letteralmente: classe Balena; erroneamente detta anche classe Sinpo) \u00e8 una tipologia di sottomarini convenzionali a propulsione Diesel-elettrica costruiti in serie dalla Corea del Nord, e dotati di capacit\u00e0 di lancio di missili balistici KN-11 (a freddo) dalla gittata sconosciuta (teoricamente compresa tra i 500 e i 2.000 km).\nProgettazione e caratteristiche.\nIl progetto sembrerebbe essere stato molto influenzato da quelli dei datati sottomarini iugoslavi della classe Heroj e classe Sava. Sono state anche avanzate ipotesi secondo le quali la classe derivi dai moderni sottomarini russi come i Kilo o i Golf, tuttavia tale battello \u00e8 significativamente pi\u00f9 piccolo di questi.\nServizio.\nA tutto il 20 luglio 2017, il battello avrebbe compiuto poche operazioni e rigorosamente in acque nordcoreane. Foto satellitari indicano che il battello avrebbe recentemente compiuto operazioni al largo, fuori dalle acque nazionali.\nI test compiuti dalla sola unit\u00e0 della classe servono allo sviluppo di missili di tipo SLBM ma anche ad acquisire esperienza utile alla progettazione di una futura classe di sottomarini nordcoreana."}
{"id": "6352378", "revid": "599013", "url": "https://it.wikipedia.org/wiki?curid=6352378", "title": "Clark Griffith", "text": "Carriera.\nGriffith inizi\u00f2 la sua carriera nella MLB con i St. Louis Browns (1891), dopo di che gioc\u00f2 con i Boston Reds (1891) e i Chicago Colts/Orphans (1893\u20131900). Successivamente occup\u00f2 il doppio ruolo di giocatore e manager per i Chicago White Stockings (1901\u20131902) e i New York Highlanders (1903\u20131907).\nGriffith si ritir\u00f2 come giocatore a tempo pieno nella stagione 1907, Rimase il manager degli Highlanders nel 1908. Allen\u00f2 poi i Cincinnati Reds (1909\u20131911) e i Washington Senators (1912\u20131920), scendendo in campo occasionalmente come giocatore come entrambe le squadre. Fu inoltre il proprietario dei Senators dal 1920 fino alla sua morte nel 1955. Conosciuto a volte per essere un dirigente parsimonioso, Griffith \u00e8 anche ricordato per avere attirato talenti dalla National League per giocare per i Senators nei primi anni dell'American League. "}
{"id": "6352380", "revid": "1543377", "url": "https://it.wikipedia.org/wiki?curid=6352380", "title": "Closer to the Heart", "text": "Closer to the Heart \u00e8 un brano dei Rush, pubblicato dall'etichetta discografica Mercury Records nel 1977 come lato A del primo singolo estratto dall'album \"A Farewell to Kings\". Brano fra i pi\u00f9 popolari del gruppo, \"Closer to the Heart\" \u00e8 stato proposto regolarmente nei concerti dal vivo con le uniche eccezioni del \"Vapor Trails Tour\" (2002), del \"\" (2004), dello \"Snakes &amp; Arrows Tour\" (2007\u201308) e del \"Clockwork Angels Tour\" (2012-13). \"Closer to the Heart\" \u00e8 uno delle cinque canzoni dei Rush inserite nella \"Canadian Songwriters Hall of Fame\" il 28 marzo 2010. Nel lato B \u00e8 presente \"Madrigal\".\nIl disco.\nIl singolo si posiziona al 76\u00ba posto della classifica statunitense nel novembre 1977, \u00e8 il primo singolo del gruppo a entrare nella classifica inglese dei singoli, piazzandosi alla posizione 36 nel febbraio 1978.\n\"Closer to the Heart\" \u00e8 il primo brano realizzato dai Rush dove compare tra i compositori un membro esterno alla band: Peter Talbot ha infatti collaborato con Peart nella stesura del testo. Secondo Peart nel testo si vogliono fornire alcune soluzioni alle problematiche affrontate nella traccia \"A Farewell to Kings\", presente nello stesso album. Nelle liriche tutti gli strati della societ\u00e0 (dal \"fabbro\" all'\"artista\", dal \"filosofo\" al \"contadino\") vengono esortate a fornire il proprio contributo per formare una nuova mentalit\u00e0, pi\u00f9 vicina al cuore.\nPer \"Closer to the Heart\" \u00e8 stato realizzato un video promozionale che simula una esibizione dal vivo. \u00c8 stato registrato presso il Seneca College Theatre di Toronto insieme a altri due brani provenienti da \"A Farewell to Kings\": \"Xanadu\" e \"A Farewell to Kings\".\nIl brano compare in numerosi album dal vivo del gruppo. Nella versione di \"Exit...Stage Left\" del 1981 il pezzo viene unito a \"Beneath, Between and Behind\" e vede la partecipazione del \"Glaswegian Chorus\" all'accompagnamento vocale; questa versione \u00e8 stata in seguito pubblicata anche come singolo discografico. In anni pi\u00f9 recenti il finale viene prolungato in una sorta di jam session, come si pu\u00f2 sentire su \"A Show of Hands\", \"Different Stages\" o \"\". Sulla versione in DVD di quest'ultimo la canzone compare in una versione polka mentre scorrono i titoli di coda. A partire dal 1984 e fino a tutto il 1994, Peart suona il brano sulla batteria elettronica.\nIl titolo del brano \u00e8 stato utilizzato per un episodio di \"Trailer Park Boys\", nel quale Alex Lifeson compare nei panni di se stesso e suona il brano insieme a Bubbles (interpretato da Mike Smith). Nel 2005 i Rush hanno suonato il pezzo insieme a Smith e Ed Robertson dei Barenaked Ladies nel corso del Telethon della CBC per raccogliere fondi per il Canadian Tsunami Disaster Fund. La performance compare sul DVD \"\".\nIl brano fa parte dei titoli inclusi nel videogioco .\nIl titolo fa riferimento alle composizioni musicali e poetiche tipiche dell'Italia del Rinascimento. Lenta ballata dedicata alle mogli che esprime la fatica di andare continuamente in tour, \"Madrigal\" non \u00e8 mai stata eseguita dal vivo n\u00e9 inclusa in raccolte del gruppo.\nTracce.\nIl singolo pubblicato per il mercato statunitense contiene le seguenti tracce:\nCover.\n\"Closer to the Heart\" \u00e8 stata interpretata da alcuni artisti\n\"Madrigal\" \u00e8 stata interpretata dal gruppo rock statunitense Ninja Sex Party sul loro album di cover \"Under the Covers\" del 2016 e dal polistrumentista Alain Johannes, presente nell'edizione per il 40\u00ba anniversario di \"A Farewell to Kings\"."}
{"id": "6352383", "revid": "1494169", "url": "https://it.wikipedia.org/wiki?curid=6352383", "title": "Lucio Silla (disambigua)", "text": ""}
{"id": "6352385", "revid": "214753", "url": "https://it.wikipedia.org/wiki?curid=6352385", "title": "William d'Amico", "text": ""}
{"id": "6352391", "revid": "481666", "url": "https://it.wikipedia.org/wiki?curid=6352391", "title": "Um ein Weib", "text": ""}
{"id": "6352398", "revid": "1305772", "url": "https://it.wikipedia.org/wiki?curid=6352398", "title": "Dear White People", "text": ""}
{"id": "6352400", "revid": "214753", "url": "https://it.wikipedia.org/wiki?curid=6352400", "title": "Campionati mondiali di bob 1950", "text": "I Campionati mondiali di bob 1950, undicesima edizione della manifestazione organizzata dalla Federazione Internazionale di Bob e Skeleton, si sono disputati a Cortina d'Ampezzo, in Italia, sulla Pista olimpica Eugenio Monti, il tracciato sul quale si svolsero le rassegne iridate maschili del 1937, unicamente nel bob a due, e del 1939, soltanto nel bob a quattro. La localit\u00e0 italiana ha ospitato quindi le competizioni mondiali per la seconda volta nel bob a due uomini e nel bob a quattro.\nL'edizione ha visto prevalere a pari merito gli Stati Uniti e la Svizzera, entrambe le nazioni vincitrici di un oro, un argento e un bronzo sulle sei medaglie assegnate in totale. I titoli sono stati infatti conquistati nel bob a due uomini dagli elvetici Fritz Feierabend e Stephan Waser e nel bob a quattro dagli statunitensi Stanley Benham, Patrick Martin, James Atkinson e William D'Amico."}
{"id": "6352407", "revid": "729019", "url": "https://it.wikipedia.org/wiki?curid=6352407", "title": "Strada nazionale 33 (Cambogia)", "text": "La strada nazionale 33 (indicata sulle mappe come NH33, \"National Highway 33\") \u00e8 una delle strade statali della Cambogia. \u00c8 asfaltata per gran parte del percorso ed \u00e8 composta da una carreggiata unica con due corsie di marcia. Costituisce il collegamento stradale pi\u00f9 breve per raggiungere il confine con il Vietnam da Kampot.\nPercorso.\nLa NH33 ha inizio diramandosi dalla strada nazionale 3 a Kampot. Ha una lunghezza di 53\u00a0km e si sviluppa verso est fino alla cittadina di Kampong Trach dove incontra la NH31 e si piega verso sud. Dopo aver attraversato il villaggio di Phum Lok termina a Prek Chak, punto di frontiera con il Vietnam dove incontra la strada nazionale vietnamita QL80.\nStrada nazionale 33A.\nLa strada nazionale 33A (indicata sulle mappe come NH33A, \"National Highway 33A\") \u00e8 una diramazione della NH33 ed ha inizio a circa 15\u00a0km da Kampot. Si dirige verso sud seguendo il perimetro del Parco nazionale di Kep fino ad arrivare al golfo del Siam. Dopo aver attraversato la cittadina di Kep la strada lascia la costa volgendosi verso nord sempre seguendo il perimetro del parco nazionale. Dopo un percorso di 19\u00a0km si riunisce alla NH33 circa 3\u00a0km ad est da dove l'aveva lasciata."}
{"id": "6352408", "revid": "303585", "url": "https://it.wikipedia.org/wiki?curid=6352408", "title": "Strada nazionale 33A (Cambogia)", "text": ""}
{"id": "6352412", "revid": "214753", "url": "https://it.wikipedia.org/wiki?curid=6352412", "title": "Campionati mondiali di bob 1949", "text": "I Campionati mondiali di bob 1949, decima edizione della manifestazione organizzata dalla Federazione Internazionale di Bob e Skeleton, si sono disputati a Lake Placid, negli Stati Uniti d'America, sulla pista Mt. Van Hoevenberg Olympic Bobsled Run, il tracciato sul quale si svolsero le competizioni del bob ai Giochi di (sebbene su una versione differente della pista). La localit\u00e0 situata nello Stato di New York ha ospitato quindi le competizioni mondiali per la prima volta nel bob a due uomini e nel bob a quattro.\nL'edizione ha visto prevalere a pari merito gli Stati Uniti e la Svizzera, entrambe le nazioni vincitrici di un oro, un argento e un bronzo sulle sei medaglie assegnate in totale. I titoli sono stati infatti conquistati nel bob a due uomini dagli elvetici Felix Endrich e Friedrich Waller e nel bob a quattro dagli statunitensi Stanley Benham, Patrick Martin, William Casey e William D'Amico.\nDurante una discesa di prova in vista della gara di bob a due l'equipaggio belga formato da Max Houben e Jacques Mouvet ebbe un violento incidente, che caus\u00f2 la morte sul colpo di Houben; il suo frenatore Mouvet tuttavia sopravvisse nonostante le gravi lesioni subite al cranio e alla schiena."}
{"id": "6352416", "revid": "2038157", "url": "https://it.wikipedia.org/wiki?curid=6352416", "title": "1996 ITC Hockenheim-1 round", "text": "Il 1996 ITC Hockenheim-1 round \u00e8 stata la prima prova dell'International Touring Car Championship del 1996. Si \u00e8 tenuta il 14 aprile nel circuito di Hockenheim.\nCome di consueto l'evento si \u00e8 disputato su due gare. La prima fu vinta da Manuel Reuter, alla guida di una Opel Calibra partendo dalla quarta posizione, mentre la seconda gara fu vinta da Jan Magnussen, alla guida di una Mercedes-Benz W202, partendo in seconda posizione.\nClassifica.\nPrima gara.\nLa gara inizi\u00f2 con Larini e Nannini in testa, seguiti da Reuter, Magnussen, Fisichella e Danner. Al terzo giro, a causa di una perdita di benzina, si svilupp\u00f2 un principio di incendio sulla Alfa Romeo di Stefano Modena, che fu costretto a ritirarsi. Al 20\u00ba giro, in seguito ad un tamponamento da parte di Uwe Alzen alla curva Sachs, Gabriele Tarquini sbatt\u00e8 contro le barriere.\nAl 25\u00ba giro Larini fu costretto ad andare ai box per sostituire gli pneumatici molto usurati, perdendo diverse posizioni. Nannini raggiunse cos\u00ec la prima posizione ma, trovandosi anche lui in difficolt\u00e0 con gli pneumatici, venne superato da Reuter. Un giro dopo anche Nannini rientr\u00f2 ai box per cambiare le gomme. Entrambe le auto del team Martini Alfa Corse erano partite con gomme morbide. \nLa gara si concluse con Reuter in prima posizione, seguito da Magnussen, Franchitti, Schneider, Stuck, Grau, Fisichella, Alzen, Lohr e Nannini."}
{"id": "6352417", "revid": "767487", "url": "https://it.wikipedia.org/wiki?curid=6352417", "title": "Um ein Weib (film 1918)", "text": "Um ein Weib \u00e8 un film del 1918 scritto e diretto da Ernst Marischka e Hubert Marischka.\nProduzione.\nIl film fu prodotto dalla Sascha-Me\u00dfter-Film (\u00d6sterreichisch-Ungarische Sascha-Messter-Filmfabrik GmbH - Wien) con Arnold Pressburger come direttore di produzione.\nDistribuzione.\nA Vienna, il film fu presentato in prima l'11 gennaio 1918. In Germania, ottenne il visto di censura BZ.41618 nel marzo 1918."}
{"id": "6352419", "revid": "144796", "url": "https://it.wikipedia.org/wiki?curid=6352419", "title": "Rivoluzione Meiji", "text": ""}
{"id": "6352420", "revid": "1444345", "url": "https://it.wikipedia.org/wiki?curid=6352420", "title": "Caduto dalle stelle", "text": "Caduto dalle stelle \u00e8 un singolo del cantante italiano Mario Venuti, pubblicato il 24 marzo 2017 ed estratto dall'album \"Motore di vita\".\nIl brano \u00e8 stato scritto dallo stesso Venuti con Kaball\u00e0.\nVideo musicale.\nIl videoclip \u00e8 stato girato a Catania nel mese di Marzo 2017 con i seguenti crediti:"}
{"id": "6352442", "revid": "1543377", "url": "https://it.wikipedia.org/wiki?curid=6352442", "title": "Black and White (Tony Joe White)", "text": "Black and White \u00e8 il primo album discografico del musicista statunitense Tony Joe White, pubblicato dall'etichetta discografica Monument Records nel giugno del 1969.\nL'album raggiunse il cinquantunesimo posto (2 agosto 1969) della Chart Billboard 200, mentre il brano contenuto nell'album: \"Polk Salad Annie\" raggiunse l'ottavo posto (il 23 agosto 1969) della classifica Billboard The Hot 100 riservata ai singoli.\nMusicisti.\nNote aggiuntive"}
{"id": "6352447", "revid": "767487", "url": "https://it.wikipedia.org/wiki?curid=6352447", "title": "Faicel Jaballah", "text": "Ha partecipato ai Giochi olimpici di Rio de Janeiro 2016."}
{"id": "6352450", "revid": "121997125", "url": "https://it.wikipedia.org/wiki?curid=6352450", "title": "Nemicamatissima (album)", "text": "Nemicamatissima \u00e8 un album discografico della cantante, conduttrice e ballerina italiana Lorella Cuccarini, pubblicato nel 2017 per l'etichetta Warner Music.\nDescrizione.\nIl titolo del disco \u00e8 lo stesso della trasmissione televisiva \"Nemicamatissima\", andata in onda nel dicembre 2016 su Rai 1. L'album contiene la sigla originale del programma, \"Tanto tempo ancora\", interpretata insieme ad Heather Parisi e pubblicata come singolo il 2 dicembre 2016, tre brani inediti, un brano live e alcuni brani celebri dell'artista riarrangiati per l'occasione."}
{"id": "6352455", "revid": "1543377", "url": "https://it.wikipedia.org/wiki?curid=6352455", "title": "Campionati mondiali di bob 1947", "text": "I Campionati mondiali di bob 1947, nona edizione della manifestazione organizzata dalla Federazione Internazionale di Bob e Skeleton, si sono disputati a Sankt Moritz, in Svizzera sulla pista Olympia Bobrun St. Moritz\u2013Celerina, il tracciato naturale sul quale si svolsero le competizioni del bob e dello skeleton ai Giochi di e le rassegne iridate maschili del 1931, del 1935, del 1937 (limitatamente al bob a quattro), del 1938 e del 1939 (solo bob a due). La localit\u00e0 elvetica ha ospitato quindi le competizioni mondiali per la quarta volta nel bob a quattro e per la terza nel bob a due uomini.\nPer la prima volta nella storia dei campionati si disputarono entrambe le gare in un'unica sede. \nL'edizione ha visto dominare gli la Svizzera che si aggiudic\u00f2 entrambe le medaglie d'oro e una d'argento sulle sei assegnate in totale, lasciando al Belgio un argento e un bronzo e alla Francia un bronzo. I titoli sono stati infatti conquistati nel bob a due uomini da Fritz Feierabend e Stephan Waser e nel bob a quattro dagli stessi Feierabend e Waser, insieme ai compagni Friedrich Waller e Felix Endrich."}
{"id": "6352464", "revid": "729019", "url": "https://it.wikipedia.org/wiki?curid=6352464", "title": "Battaglia di Saint Louis", "text": "La battaglia di Saint Louis, anche detta battaglia di Fort San Carlos, venne combattuta il 25 maggio 1780 nei pressi di Saint Louis, citt\u00e0 oggi parte del Missouri negli Stati Uniti d'America ma all'epoca un possedimento spagnolo all'interno della colonia della Louisiana, nell'ambito dei pi\u00f9 vasti eventi della guerra anglo-spagnola.\nUna forza britannica, composta principalmente da contingenti di guerrieri nativi americani alleati, mosse all'attacco della cittadina di Saint Louis, difesa solo da una piccola guarnigione spagnola; preavvertito in tempo, il governatore locale Fernando de Leyba aveva tuttavia fatto approntare alcune fortificazioni dietro cui la guarnigione trov\u00f2 riparo: impossibilitati a espugnare il fortilizio, i britannici dovettero ritirarsi dopo aver devastato le vicinanze del centro abitato e ucciso o catturato alcuni civili.\nAntefatti.\nLa spedizione britannica su Saint Louis.\nLa Spagna dichiar\u00f2 guerra al Regno di Gran Bretagna l'8 maggio 1779, schierandosi a fianco dei ribelli delle Tredici colonie americane nella loro lotta contro al madrepatria. I comandi militari britannici a Londra erano intenzionati a mantenere il controllo del corso del fiume Mississippi e a respingere gli attacchi a esso tanto degli spagnoli quanto dei ribelli americani; i piani dei britannici prevedevano di lanciare un'offensiva dalla colonia della Florida occidentale in direzione di New Orleans, capitale e porto principale del possedimento spagnolo della Louisiana, oltre che di attuare una serie di spedizioni verso altre localit\u00e0 dell'alto corso del Mississippi, tra cui l'allora piccola cittadina di Saint Louis. La spedizione dalla Florida occidentale dovette tuttavia ben presto essere abbandonata, in quanto l'energico governatore spagnolo della Louisiana Bernardo de G\u00e1lvez y Madrid lanci\u00f2 nel giro di poche settimane dall'inizio delle ostilit\u00e0 una rapida offensiva nella regione del basso Mississippi portando alla cattura delle principali posizioni britanniche, Mobile e Pensacola\nPatrick Sinclair, il governatore militare britannico di Fort Michilimackinac nell'odierno Michigan, decise comunque di preparare la spedizione nel nord della Louisiana spagnola: a partire dal febbraio 1780, il governatore inizi\u00f2 a radunare i commercianti che circolavano nella regione e a reclutare guerrieri dalle trib\u00f9 di nativi americani in vista di una spedizione ai danni di Saint Louis; come incentivo per i commercianti, Sinclair offr\u00ec loro l'opportunit\u00e0 di assumere il completo controllo del lucroso traffico di pellicce nella regione. La maggior parte del contingente britannico si riun\u00ec a Prairie du Chien dove Emanuel Hesse, un ex capitano della milizia coloniale divenuto commerciante di pellicce, prese il comando della forza; il contingente annoverava circa due dozzine di commercianti bianchi e tra i 750 e i 1.000 guerrieri indiani quando infine lasci\u00f2 Prairie du Chien il 2 maggio 1780. Circa 200 guerrieri Sioux sotto il capo Wapasha I costituivano il gruppo pi\u00f9 numeroso, con altri cospicui raggruppamenti di guerrieri Chippewa, Menominee e Winnebago e gruppi pi\u00f9 piccoli provenienti da altre trib\u00f9 come Ottawa, Mascouten, Kickapoo e Potawatomi; il capo Chippewa Matchekewis ricevette il comando dell'intero contingente formato dai nativi.\nQuando la forza britannica arriv\u00f2 a Rock Island fu raggiunta da altri 250 guerrieri indiani dalle trib\u00f9 dei Sauk e Fox; questi guerrieri erano alquanto riluttanti ad attaccare Saint Louis, ma Hesse forn\u00ec loro molti doni per convincerli a partecipare alla spedizione. La presenza di un cos\u00ec eterogeneo gruppo di nativi provenienti da trib\u00f9 diverse caus\u00f2 diverse animosit\u00e0 tra i componenti della spedizione: i Chippewa e i Sioux, in particolare, avevano una lunga storia di conflitti reciproci alle spalle; ad ogni modo, Wapasha e Matchekewis si spesero molto per mantenere l'unit\u00e0 del gruppo durante la spedizione.\nLe difese spagnole.\nL'allora villaggio di Saint Louis era principalmente un punto di scambio commerciale lungo il corso del fiume Mississippi, ma era anche la capitale amministrativa della regione dell'Alta Louisiana e residenza del governatore Fernando de Leyba, un capitano dell'esercito spagnolo. De Leyba era stato messo sull'avviso da un commerciate di pellicce nel marzo 1780 circa un possibile attacco britannico a Saint Louis e al vicino insediamento americano di Cahokia, e aveva sviluppato piani per rinforzare le difese del villaggio; a disposizione del governatore vi erano per\u00f2 solo 168 uomini della inesperta milizia coloniale, sparsi in ogni dove per la regione, e appena 29 soldati regolari del reggimento \"Fijo de Luisiana\".\nDe Leyba appront\u00f2 un grande piano di difesa che comprendeva la costruzione di quattro torri difensive in pietra, ma senza fondi e il tempo per far arrivare il materiale da New Orleans il governatore chiese agli abitanti di contribuire essi stessi ai lavori pagandoli con i propri fondi privati. Per la met\u00e0 di maggio, una singola torre a pianta circolare altra tra i 9 e 10 metri era stata realizzata: la torre, nominata Fort San Carlos, consentiva un'ampia visuale sulla campagna circostante. Senza pi\u00f9 tempo per approntare le altre torri, si decise invece di scavare delle trincee tra Fort San Carlos e il fiume a nord e sud del centro abitato; tre cannoni da 4 libbre e due da 6 libbre prelevati da Fort Don Carlos (un fortino costruito nel 1767 sulla riva sinistra del fiume Missouri, circa 15 miglia a nord di Saint Louis) furono montati sulla torre, e altri pezzi furono installati a ogni estremit\u00e0 della linea di trincee.\nCon appena 197 uomini in maggioranza inesperti a disposizione, de Leyba si appell\u00f2 a Francois Valle, un francese di 70 anni che amministrava l'insediamento coloniale di Valles Mines a circa 60 miglia a sud di Saint Louis: Valle invi\u00f2 in aiuto degli spagnoli i suoi due figli e 151 ben equipaggiati e addestrati miliziani francesi, facendo aumentare le probabilit\u00e0 in favore dei difensori di Saint Louis. Un decreto reale di Carlo III di Spagna del 1\u00ba aprile 1782 confer\u00ec poi a Francois Valle il grado di tenente dell'esercito spagnolo, facendo di lui un nobiluomo.\nIl 15 maggio de Leyba ricevette la visita di John Montgomery, il comandante americano della guarnigione di Cahokia, il quale propose di allestire una spedizione congiunta ispano-americana da inviare incontro alla forza britannica; la proposta non ebbe tuttavia modo di essere studiata: il 23 maggio gli esploratori di de Leyba segnalarono che la forza di Hesse aveva attraversato il Mississippi con le canoe ed era sbarcata sulla sponda occidentale del fiume a soli 23 chilometri da Saint Louis, muovendo pi verso l'entroterra.\nLa battaglia.\nIl 25 maggio Hesse invi\u00f2 delle pattuglie in ricognizione per verificare la situazione a Saint Louis; i ricognitori britannici tuttavia non furono in grado di avvicinarsi pi\u00f9 di tanto al centro abitato per via della presenza di varie persone (incluse donne e bambini) al lavoro nei campi circostanti. Il giorno seguente Hesse invi\u00f2 il commerciante di pellicce Jean-Marie Ducharme e 300 guerrieri indiani attraverso il Mississippi per condurre un attacco a Cahokia, mentre il resto della forza britannica giunse verso le 13:00 nelle vicinanze di Saint Louis. Un colpo d'avvertimento fu sparato dalla cima della torre di Fort San Carlos non appena la foza d'attacco fu in vista; i Sioux e i Winnebago aprivano la strada, seguiti dai Sac, dai Fox e infine dia commercianti bianchi con lo stesso Hesse in retroguardia. De Leyba diresse la difesa dalla torre e fece subito aprire il fuoco sugli attaccanti non appena furono a tiro; alla prima salva molti dei Fox e dei Sac si buttarono a terra, apparentemente senza altra intenzione di combattere, suscitando molti sospetti negli altri combattenti circa le loro motivazioni e accuse di tradimento.\nI Sioux di Wapasha insistettero per diverse ore nel tentativo di attirare i difensori spagnoli fuori dalle loro fortificazioni: gli indiani uccisero brutalmente alcuni cittadini sorpresi e catturati nei campi, ma sebbene ci\u00f2 infiammasse gli animi degli spagnoli de Leyba viet\u00f2 categoricamente alla milizia di lanciare una sortita. Gli attaccanti infine si ritirarono verso nord, distruggendo colture, bestiame ed edifici incontrati per la strada.\nSull'altro lato del fiume, l'attacco di Ducharme a Cahokia fu facilmente respinto: il generale americano George Rogers Clark arriv\u00f2 in tempo per assumere la guida dei difensori della cittadina, e la sua reputazione di combattente della frontiera fu sufficiente a rendere riluttanti gli indiani a portare avanti l'attacco.\nConseguenze.\nGli abitanti di Saint Louis, una popolazione di circa 700 persone, cont\u00f2 tra 50 e 100 vittime nell'attacco tra morti, feriti e prigionieri, praticamente tutti dei quali erano civili; come rappresaglia, un anno pi\u00f9 tardi una spedizione spagnola partita da Saint Louis attacc\u00f2 e saccheggi\u00f2 la postazione britannica di Fort St. Joseph in Michigan.\nDe Leyba, la cui salute era alquanto malferma, mor\u00ec il 28 giugno 1780, appena un mese dopo l'attacco britannico; molti degli abitanti scrissero lettere in cui criticavano la sua condotta durante la battaglia e il suo mancato riconoscimento degli sforzi fatti dalla cittadinanza per difendere la citt\u00e0, ma il re Carlo III apprezz\u00f2 invece la sua condotta e, non ancora informato della sua morte, lo promosse al grado di tenente colonnello per meriti di guerra."}
{"id": "6352470", "revid": "87171369", "url": "https://it.wikipedia.org/wiki?curid=6352470", "title": "Centri di permanenza per i rimpatri", "text": ""}
{"id": "6352472", "revid": "87171379", "url": "https://it.wikipedia.org/wiki?curid=6352472", "title": "Centro di permanenza per i rimpatri", "text": ""}
{"id": "6352473", "revid": "907190", "url": "https://it.wikipedia.org/wiki?curid=6352473", "title": "Porto Marina di Nettuno", "text": "Il porto Marina di Nettuno \u00e8 un porto turistico che si sviluppa nel comune di Nettuno.\nStoria.\nLo stretto legame con il mar Tirreno ha permesso lo sviluppo dell'attivit\u00e0 portuale. Fu costruito nel 1986, in seguito al forte incremento demografico che riguard\u00f2 la zona."}
{"id": "6352475", "revid": "599013", "url": "https://it.wikipedia.org/wiki?curid=6352475", "title": "Gabrielle Daleman", "text": "Vita privata.\nAffetta da disturbo da deficit di attenzione/iperattivit\u00e0 e difficolt\u00e0 di apprendimento, Gabrielle Daleman ha avuto problemi nell'imparare a leggere e scrivere ed \u00e8 stata per questo vittima di bullismo, oltre che a causa della sua struttura fisica muscolosa. Durante l'adolescenza, fino al periodo che ha fatto seguito alla sua partecipazione alle Olimpiadi di , ha inoltre dichiarato di avere sofferto di disturbi del comportamento alimentare.\nCarriera.\nDaleman ha debuttato nell'autunno 2012 partecipando al Grand Prix juniores. L'anno dopo vince la medaglia d'argento ai campionati canadesi, dietro Kaetlyn Osmond, e si piazza al sesto posto ai campionati mondiali juniores. All'et\u00e0 di 16 anni \u00e8 l'atleta canadese pi\u00f9 giovane a prendere parte ai Giochi olimpici di So\u010di 2014, disputando la gara individuale dove si piazza al 17\u00ba posto.\nTerminata l'esperienza olimpica, Daleman partecipa lo stesso anno ai suoi primi Mondiali senior dove giunge tredicesima. Ai Campionati dei Quattro continenti di Gangneung 2017 vince la sua prima medaglia internazionale di rilievo, classificandosi al secondo posto. In seguito \u00e8 medaglia di bronzo ai Mondiali di Helsinki 2017.\nHa rappresentato il Canada ai Giochi olimpici di Pyeongchang 2018 contribuendo alla vittoria della medaglia d'oro nella gara a squadre eseguendo il programma libero. La squadra canadese era composta da Patrick Chan, Kaetlyn Osmond, Meagan Duhamel, Eric Radford, Tessa Virtue e Scott Moir. Nel singolo si \u00e8 invece piazzata quindicesima.\nAll'inizio della stagione 2018-19, dopo una caduta in allenamento inizialmente da lei sottovalutata, subisce una commozione cerebrale i cui effetti le provocano in seguito una caduta con breve perdita di coscienza mentre si trova in casa; durante questo periodo va incontro a una serie di malanni fisici e mentali che culminano in una depressione. Torna a competere nel gennaio 2019 partecipando ai campionati canadesi dove, dopo avere ottenuto il primo posto nel programma corto, conclude in quinta posizione. Prende parte pure ai Mondiali di Saitama 2019 ottenendo l'undicesimo posto."}
{"id": "6352479", "revid": "124783574", "url": "https://it.wikipedia.org/wiki?curid=6352479", "title": "Nada trio", "text": "Nada Trio \u00e8 stato un supergruppo musicale italiano formatosi nel 1997 e composto da Nada Malanima, nota come Nada, Ferruccio Spinetti e Fausto Mesolella (questi ultimi gi\u00e0 membri della Piccola Orchestra Avion Travel).\nNel marzo 2017 l'improvvisa morte di Mesolella ha posto fine all'attivit\u00e0 del trio.\nBiografia.\nIl gruppo si \u00e8 formato nel 1997 e ha pubblicato il disco omonimo \"Nada Trio\", prodotto da Francesco Fracassi, inizialmente allegato a una rivista. Lo stesso disco \u00e8 stato poi ristampato nel 1998 e pubblicato dall'etichetta discografica Storie di Note. Esso contiene alcuni classici del repertorio di Nada riarrangiati dai tre artisti, una cover degli stessi Avion Travel (\"Abbassando\"), una di Franco Battiato e tre brani tradizionali (La porti un bacione a Firenze, Maremma, e Luna rossa).\nNegli anni successivi i tre artisti si sono dedicati alle rispettive carriere e ai numerosi progetti musicali in cui sono stati coinvolti.\nNell'aprile 2017 il trio ha pubblicato un nuovo album in studio dal titolo \"La posa\". Anche in questo caso sono presenti alcuni brani di Nada gi\u00e0 editi ma riarrangiati, due cover-omaggi a Piero Ciampi e Gianmaria Testa, un brano popolare salentino, un inedito e una cover di Marlene Dietrich.\nI tre artisti avevano anche programmato un tour, ma purtroppo il chitarrista Fausto Mesolella \u00e8 deceduto pochi giorni prima l'uscita dello stesso disco, il 30 marzo 2017."}
{"id": "6352481", "revid": "1318658", "url": "https://it.wikipedia.org/wiki?curid=6352481", "title": "Girlfriends' Guide to Divorce", "text": "Girlfriends' Guide to Divorce \u00e8 una serie televisiva statunitense trasmessa dal 2 dicembre 2014 al 19 luglio 2018 sul canale Bravo e basata sulla serie di libri \"Girlfriends' Guides\" di Vicki Iovine.\nIn Italia, la serie va in onda dal 21 novembre 2015 su Premium Stories, mentre in chiaro viene trasmessa dal 4 settembre 2016 su La 5.\nTrama.\nAbby McCarthy \u00e8 una quarantenne che scrive libri sulla vita delle persone. Di fronte a un divorzio, per\u00f2, lei nasconde la sua situazione e cerca di iniziare una nuova vita a Los Angeles con la consulenza degli altri amici divorziati.\nProduzione.\nLa serie \u00e8 stata ordinata il 19 febbraio 2014 ed ha debuttato il 2 dicembre dello stesso anno.\nIl 4 febbraio 2015 \u00e8 stata rinnovata per una seconda stagione.\nIl 13 aprile 2016, Bravo rinnova la serie per altre tre stagioni: la terza, la quarta e la quinta. Il 7 agosto 2016, viene annunciato che la quinta stagione sarebbe stata l'ultima."}
{"id": "6352482", "revid": "2008491", "url": "https://it.wikipedia.org/wiki?curid=6352482", "title": "Nada trio (album)", "text": "Nada trio \u00e8 l'eponimo album in studio di debutto del supergruppo italiano Nada trio, composto da Nada Malanima, Ferruccio Spinetti e Fausto Mesolella. Il disco \u00e8 stato pubblicato nel 1998."}
{"id": "6352488", "revid": "92723", "url": "https://it.wikipedia.org/wiki?curid=6352488", "title": "Adrian Rollini", "text": "Fu polistrumentista, annoverando tra i suoi strumenti il sax basso, il piano, vibrafono, e molti altri strumenti. Rollini \u00e8 noto anche per aver introdotto il goofus nel jazz. Da leader, le sue registrazioni pi\u00f9 importanti includono \"You've Got Everything\" (1933), \"Savage Serenade\" (1933) and \"Got The Jitters\" (1934) con la Banner, Perfect, Melotone, Romeo, Oriole, \"A Thousand Good Nights\" (1934) con la Vocalion, \"Davenport Blues\" (1934) con la Decca, \"Nothing But Notes\", \"Tap Room Swing\", \"Jitters\", \"Riverboat Shuffle\" (1934) con la Decca, e \"Small Fry\" (1938) con la Columbia.\nBiografia.\nRollini nacque a New York il 28 giugno del 1903 da genitori di origine italiane, Ferdinand Rollini e Adele (nata Augenti) Rollini. Alcune fonti indicano il 1904 come anno di nascita, ma suo fratello Arthur Rollini, cos\u00ec come gli archivi dell'Amministrazione della Sicurezza Sociale americana riportano l'anno precedente. Crebbe a Larchmont, New York, gi\u00e0 mostrando in tenera et\u00e0 le sue capacit\u00e0 musicali, e fin dall'et\u00e0 di tre anni e mezzo cominci\u00f2 a prendere lezioni di piano. A quattro anni, per intercessione della sua insegnante, Madame Negri, tenne un recital di quindici minuti al Waldorf-Astoria Hotel. Tra i brani che esegu\u00ec c'era anche il Valzer del minuto di Chopin. Alla fine di quel recital, il piccolo Adrian fu assediato dalla stampa newyorkese che lo celebr\u00f2 come un bambino prodigio.\nRollini continu\u00f2 con la musica e gi\u00e0 a quattordici anni era a capo di un suo gruppo composto da ragazzi del vicinato, in cui egli suonava sia il piano che lo xilofono. Lasci\u00f2 la scuola al terzo anno. Cominci\u00f2 a preparare rulli per pianola per la compagnia Aeolian, nello specifico per l'etichetta Mel-O-Dee, e per la Republic a Philadelphia. A sedici anni, ottenne un ruolo nei California Ramblers di Arthur Hand. Indubbiamente grazie alle sue straordinarie capacit\u00e0 musicali, che lo portarono a padroneggiare il sax basso in qualche settimana, nel 1925 succedette ad Arthur Hand che si ritirava dalla scena per motivi di salute.\nLa natura poliedrica di Rollini lo port\u00f2 ad incidere molti dischi con due strumenti del tutto inusuali. Per primo il \"goofus\", un ottone che si impugnava come un flauto traverso, dal collo ricurvo; l'imboccatura era caratterizzata da un foro ovale e sul corpo aveva una pulsantiera d'ottone in sostituzione delle chiavi. Il fratello di Rollini, Arthur, ne descrive il suono come l'incrocio fra un'armonica a bocca ed una fisarmonica. L'altro strumento, battezzato da Adrian col nome di \"Fountain Pen\", era un tubo di circa 30\u00a0cm fatto di grenadilla alla cui estremit\u00e0 stava un beccuccio simile a quello di un clarinetto piccolo. Era privo di chiavi ed i semitoni si eseguivano tappando i fori solo per met\u00e0. Sempre Arthur Rollini commenta che il suono del \"Fountain Pen\" non era dissimile da quello di un clarinetto in Eb, ma aveva un'estensione di registro assai pi\u00f9 limitata.\nCarriera.\nAssieme ai California Ramblers incise molti dischi e per diverse case discografiche (Perfect, OKeh, Golden Gate, Brunswick e Gennett) "}
{"id": "6352489", "revid": "1013865", "url": "https://it.wikipedia.org/wiki?curid=6352489", "title": "Stacy Title", "text": "Biografia.\nDopo aver diretto un cortometraggio dal titolo \"Down on the Waterfront\", esord\u00ec sul grande schermo nel 1995 con \"Una cena quasi perfetta\", commedia nera con protagonista Cameron Diaz. Dopodich\u00e9 realizz\u00f2 nel 1999 \"Let the Devil Wear Black\", una sorta di rilettura cinematografica dell' \"Amleto\" di William Shakespeare. Nel 2006 present\u00f2 a un festival \"Hood of Horror\", con protagonisti Danny Trejo e il rapper Snoop Dogg, uscito nel 2007. Nello stesso anno diresse anche il film tv \"The Greatest Show Ever\". Dopo 10 anni torn\u00f2 alla regia di un film con \"The Bye Bye Man\", un altro horror, uscito nelle sale statunitensi nel 2017.\nStacy Title \u00e8 morta l'11 gennaio 2021, all'et\u00e0 di 56 anni: era malata di SLA."}
{"id": "6352490", "revid": "767487", "url": "https://it.wikipedia.org/wiki?curid=6352490", "title": "American Assassin", "text": "American Assassin \u00e8 un film del 2017 diretto da Michael Cuesta.\nLa pellicola, con protagonisti Dylan O'Brien, Michael Keaton, Sanaa Lathan e Taylor Kitsch, \u00e8 l'adattamento cinematografico del romanzo \"L'assassino americano\" (\"American Assassin\") di Vince Flynn pubblicato nel 2010 e arrivato in Italia nel 2017.\nTrama.\nMitch Rapp, studente universitario, e la sua fidanzata, Katrina Harper, sono in vacanza a Ibiza, in Spagna. Poco dopo che Katrina accetta la proposta di matrimonio di Mitch, una cellula jihadista armata di fucili mitragliatori, approda sulla spiaggia e inizia a sparare ai bagnanti. Nella carneficina, Mitch rimane ferito, mentre Katrina, resta uccisa.\nDiciotto mesi dopo, consumato dal desiderio di vendetta, Rapp incappa su internet nel terrorista responsabile dell'omicidio della sua fidanzata. Fingendo interesse per la jihad e dopo essere riuscito a farsi invitare in Libia per incontrare l'assassino della fidanzata, Rapp si prepara per ucciderlo. Durante l'incontro per\u00f2, prima che possa attuare i suoi piani, la cellula terrorista viene attaccata dalle forze speciali statunitensi. Vedendosi negata la vendetta Rapp pugnala ripetutamente il cadavere del terrorista, che \u00e8 rimasto ucciso durante l'azione, prima di essere trascinato fuori dagli uomini delle forze speciali.\nIn una casa sicura della CIA Rapp viene sottoposto a 30 giorni di interrogatori, quindi gli viene offerto, dal vicedirettore della CIA Irene Kennedy, di unirsi a un'unit\u00e0 operativa segreta nome in codice Orion, il cui capo \u00e8 Stan Hurley, un ex U.S. Navy SEAL veterano della Guerra nel Golfo che provveder\u00e0 ad addestrare Rapp e le altre potenziali reclute.\nNel frattempo, attraverso i canali dell'intelligence, giunge la notizia che materiale atto alla fabbricazione di ordigni atomici \u00e8 scomparso da un impianto nucleare russo dismesso. Il materiale in questione sembra destinato ad estremisti iraniani, che sono contrari all'accordo nucleare del governo iraniano con gli Stati Uniti. Mentre \u00e8 in corso la vendita del materiale nucleare in Polonia, il plutonio finisce in mano terzi, che eliminano i venditori prima di svanire tra la folla. In Virginia, Hurley vede le notizie sull'incidente in Polonia e identifica il responsabile come un ex ufficiale della Marina e dell'unit\u00e0 Orione che credevano fosse stato ucciso in azione e ora sta operando con il nome di \"Ghost\". La squadra di Hurley viene inviata in Turchia per intercettare l'acquirente per il quale Ghost sta lavorando.\nA Istanbul, la squadra di Hurley viene identificata e il tentativo di intercettazione del dispositivo di innesco fallisce. Rapp porta l'acquirente nel suo appartamento e, dopo averlo ucciso, recupera il suo laptop. Le informazioni portano la squadra a Roma, dove gli agenti di Orion identificano un fisico nucleare che pu\u00f2 costruire un'arma funzionante. Mentre \u00e8 a Roma, Rapp scopre che una collaboratrice, Annika, \u00e8 un agente dei servizi segreti iraniani. Quest'ultima spiega che sta lavorando per la fazione iraniana che sta tentando di impedire agli integralisti di acquisire materiale nucleare. Durante un incontro tra Hurley e un contatto iraniano, Ghost li attacca, uccide il contatto e cattura Hurley.\nAlla stazione della CIA a Roma, Annika viene affidata alla sorveglianza di due agenti del Mossad ma Rapp intercetta l'auto e la libera. Lavorando insieme, individuano il quartier generale sotterraneo che Ghost sta usando per costruire il dispositivo nucleare. Rapp individua il sito e libera Hurley gravemente ferito, tuttavia Annika viene catturata da Ghost e si uccide con la pistola di questi. Ghost riesce a scappare su una barca con l'ordigno. Basandosi su una conversazione precedente, Hurley deduce che Ghost intende fare un attacco kamikaze contro la sesta flotta della US Navy. Rapp insegue la barca di Ghost, mentre la sesta flotta, allertata del pericolo imminente attraverso i canali della CIA, si prepara all'attacco.\nSalito a bordo del natante di Ghost, Rapp lo uccide e tenta di allontanare l'imbarcazione dalla sesta flotta per proteggere le navi dall'esplosione, poi lancia l'arma nucleare in mare e fugge a bordo di un elicottero della Marina degli Stati Uniti. Alcuni secondi dopo il dispositivo esplode, creando un enorme tsunami che inonda le navi della sesta flotta, ma senza creare danni.\nDopo l'esplosione, Hurley, che si sta riprendendo dalle ferite, riceve in ospedale militare la visita del vicedirettore Kennedy e insieme ricordano che Rapp \u00e8 in vacanza a Dubai, mentre sta guardando notizie che indicano che la fazione iraniana che ha cercato di ottenere l'arma nucleare vincer\u00e0 le elezioni presidenziali. A Dubai, il generale candidato della fazione e la sua scorta entrano in un ascensore in cui, dietro di loro, si trova Rapp sorridente.\nProduzione.\nLa CBS Films acquista i diritti della serie di romanzi con protagonista Mitch Rapp nel 2008. Il romanzo \"Consent to Kill\" viene scelto come prima trasposizione cinematografica della serie. Il progetto, prodotto da Lorenzo di Bonaventura e Nick Wechsler, si basava inizialmente su una sceneggiatura scritta da Jonathan Lemkin con regista Antoine Fuqua, mentre per il ruolo del protagonista si facevano i nomi di Gerard Butler, Colin Farrell e Matthew Fox.\nCon l'uscita del romanzo prequel \"American Assassin\", viene deciso di iniziare la storia del protagonista fin da giovane per proseguire poi la sua carriera, con Edward Zwick alla regia. Il 12 febbraio 2012 Jeffrey Nachmanoff prende il posto di Zwick come regista. Zwick scrive la sceneggiatura insieme a Marshall Herskovtiz ma una nuova versione viene stesa poi da Michael Finch nell'ottobre 2012; nello stesso periodo vengono offerti 10 milioni di dollari a Chris Hemsworth per il ruolo del protagonista. Nel marzo 2016 vengono scelti Michael Cuesta e Stephen Schiff rispettivamente come regista e sceneggiatore. Nel maggio dello stesso anno viene infine selezionato Dylan O'Brien per il ruolo di Mitch Rapp.\nIl budget del film \u00e8 stato di 33 milioni di dollari.\nPromozione.\nIl primo trailer del film viene diffuso il 18 aprile 2017.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 15 settembre 2017, mentre in Italia dal 23 novembre dello stesso anno.\nAccoglienza.\nIncassi.\nNella prima settimana di programmazione, il film si posiziona al secondo posto nel botteghino statunitense, alle spalle di \"It\", con un incasso di 14,8 milioni di dollari.\n\"American Assassin\" ha incassato 36,2 milioni di dollari nel Nord America e 31 nel resto del mondo, per un totale di 67,2 milioni di dollari.\nCritica.\nSull'aggregatore Rotten Tomatoes il film riceve il 35% delle recensioni professionali positive con un voto medio di 4,74 su 10 basato su 173 critiche, mentre su Metacritic ottiene un punteggio di 45 su 100 basato su 30 recensioni."}
{"id": "6352514", "revid": "1354930", "url": "https://it.wikipedia.org/wiki?curid=6352514", "title": "Giro del Piemonte 1922", "text": "Il Giro del Piemonte 1922, quindicesima edizione della corsa, si svolse il 9 maggio 1920 su un percorso di 314\u00a0km. La vittoria fu appannaggio dell'italiano Angelo Gremo, che complet\u00f2 il percorso in 13h02'58\", precedendo i connazionali Bartolomeo Aymo e Costante Girardengo.\nSul traguardo di Torino 19 ciclisti, su 34 partiti dalla medesima localit\u00e0, portarono a termine la competizione. "}
{"id": "6352515", "revid": "287204", "url": "https://it.wikipedia.org/wiki?curid=6352515", "title": "Podophyllum", "text": "Podophyllum \u00e8 un genere di piante appartenente alla famiglia delle Berberidaceae, presente in America settentrionale, Asia meridionale ed Estremo Oriente.\nTassonomia.\nDescritto per la prima volta nel 1753 da Linneo nel suo Species Plantarum come composto da sole 2 specie, ovvero \"P. peltatum\" e \"P. diphyllum\" (\"Jeffersonia diphylla\"), attualmente all'interno del genere \"Podophyllum\" sono incluse le seguenti 17:"}
{"id": "6352521", "revid": "767487", "url": "https://it.wikipedia.org/wiki?curid=6352521", "title": "C\u00e9dric Collet", "text": "Caratteristiche tecniche.\n\u00c8 un'ala sinistra.\nCarriera.\nClub.\nComincia a giocare nel Sedan. Dopo una stagione nella seconda squadra, nel 2003 viene promosso in prima squadra. Nel 2004 viene ceduto al Romorantin. Nel 2005 si trasferisce al Tours. Nel 2007 passa allo Stade Brest. Nel 2008 viene acquistato dal Mons. Nel 2009 si trasferisce allo . Nel luglio 2010 rimane svincolato. Il 31 gennaio 2011 viene ingaggiato dal Beauvais. Il 18 luglio 2011 viene acquistato dallo Stade Reims. Nell'estate 2012 si trasferisce al Beira-Mar. Il 20 dicembre 2012 rescinde il contratto. Nell'estate 2013 firma per il Cr\u00e9teil-Lusitanos. Al termine della stagione rimane svincolato.\nNazionale.\nDebutta in Nazionale l'11 ottobre 2008, in Guadalupa-Isole Cayman (7-1). Mette a segno la sua prima rete con la maglia della Nazionale due giorni dopo, in Guadalupa-Grenada (2-1), in cui mette a segno la rete del momentaneo 1-1. Ha partecipato, con la Nazionale, alla Gold Cup 2011. Ha collezionato in totale, con la maglia della Nazionale, 13 presenze e una rete."}
{"id": "6352525", "revid": "1971044", "url": "https://it.wikipedia.org/wiki?curid=6352525", "title": "Storie d'altre storie", "text": "Storie d\u2019altre storie \u00e8 una raccolta di racconti di Giovanni Arpino che precedentemente costituiva una sezione di un\u2019ulteriore collezione dello stesso autore del 1974 titolata \u00abRacconti di Vent'anni\u00bb.\nQuesta raccolta \u00e8 basata sulle possibili continuazioni o rielaborazioni creative di quattordici grandi classici della letteratura.\nL\u2019autore vuole dare una risposta ai dubbi di tutte le persone che hanno riflettuto sul sequel o su altre possibili versioni delle storie che li hanno appassionati fin da bambini.\nTrama dei racconti.\nLa signora Cappuccetto Rosso vive in una casa di campagna con suo marito, il famoso cacciatore che le salv\u00f2 la vita quando era bambina dalle grinfie del lupo. \nQuesto animale \u00e8 divenuto un tappeto una volta ucciso e, a causa del passare del tempo, si \u00e8 danneggiato e Cappuccetto Rosso chiede a suo marito di fabbricarne uno nuovo.\nIl guardiano forestale parte per la commissione, ma dopo tre giorni non \u00e8 ancora di ritorno. Non avendo sue notizie Cappuccetto Rosso si preoccupa e decide di andare a cercarlo e di usare il vecchio tappeto come protezione.\nDopo un giorno di ricerche, la ragazza decide di fermarsi per riposare. Al suo risveglio trova un lupo in carne e ossa nelle vicinanze. Fortunatamente arriva suo marito, anche esso travestito da lupo. Cappuccetto Rosso decide di creare un nuovo tappeto con gli avanzi di tanti gomitoli. \nI due coniugi tornano a casa con la pelle per un nuovo tappeto e il marito racconta la vicenda ai suoi amici in osteria.\nUn giornalista, chiamato dall'autore uomo baffuto, deve intervistare il famoso Sandokan. Dopo un lungo viaggio arriva presso i carrozzoni. Egli incontra una vecchietta e il dottor Yanez, che gli annuncia che Sandokan sta dormendo con la sua tigre ed \u00e8 molto difficile svegliarlo. Il giornalista entra nel suo carrozzone e comincia a parlare con il famoso personaggio. Gli chiede quale sia il suo desiderio pi\u00f9 grande dopo aver vissuto esperienze particolari e, udendo la sua aspirazione, cio\u00e8 di dirottare un aereo, decide di interrompere la registrazione dell\u2019intervista.\nIl Dottor Faust \u00e8 diventato docente in neurochirurgia.\nEgli riceve la visita del Diavolo, con il quale aveva stretto un accordo per raggiungere la completa conoscenza del mondo.\nIl demonio vuole restituirgli la carta e chiedergli di tenerlo con s\u00e9 perch\u00e9 con le forze che gli sono rimaste lui non riesce a sopravvivere da solo nell'Inferno. Il dottore annuncia che ormai \u00e8 diventato una nullit\u00e0 e che, essendo esperto delle pazzie che affliggono i malati di mente, conosce anche le sue debolezze.\nIl dottore alla fine decide di nasconderlo in una lastra di un cranio malato.\nCasanova fa ritorno alla citt\u00e0 di Torino, ma non \u00e8 pi\u00f9 lo stesso: prima era molto ricco e sperperava i suoi soldi, mentre adesso si ritrova ad avere un patrimonio minore e quindi controlla maggiormente le sue spese.\nPasseggiando per via Roma incontra due donne: la baronessa Trentapurghe e la signorina Guillotine. Le donne, difficili e feroci, pretendono che Casanova regali loro molti doni e beni materiali, ma egli, per la posizione economica in cui si trova, non se lo pu\u00f2 permettere.\nUna sera, grazie all'aiuto del proprietario dell\u2019hotel dove alloggiava, Casanova ha compagnia e organizza una partita di \"conquin\"; avendo bisogno di denaro, decide di utilizzare le sue carte truccate per questo gioco. Purtroppo non vince ed \u00e8 costretto a pagare il vincitore con uno dei suoi assegni, chiamati travellers cheque. Al principio gli altri giocatori accettano il suo pagamento, per\u00f2 in un secondo momento scoprono l\u2019imbroglio. Hanno una discussione con Casanova, che finisce positivamente per il protagonista, il quale riappacifica i rapporti con i giocatori del \"conquin\".\nIl giorno dopo un poliziotto arriva nell'hotel chiedendo informazioni su Casanova e il padrone, per non subire delle ripercussioni negative, decide di cacciarlo dall'hotel. Inoltre gli viene sequestrato il suo baule.\nAncora pi\u00f9 povero di prima, Casanova decide di lasciare Torino alla volta di Lione, dove sar\u00e0 protetto da un conoscente della baronessa Trentapurghe.\nLolita ora vive da sola a New Orleans in una condizione di povert\u00e0 quasi assoluta. \nMolto spesso si ritrova a ricordare i momenti passati con Humbert, i viaggi che intraprese con lui attraverso l\u2019America e molte volte sottolinea di essere ancora legata a quest\u2019uomo.\nPer far s\u00ec che la sua vita e la sua situazione economica migliori, decide che nei giorni seguenti sarebbe andata a richiedere il posto come inserviente nella casa dei signori di Lafayette Square.\nIl Professor Chisciotte fa visita a un commendatore per avere un estratto, chiamato dal protagonista \u201ccopula di veleni\u201d. Dopo molte minacce e forzature, Chisciotte riesce ad ottenerlo e lo somministra al commendatore. \nSubito arriva il commissario per calmare gli animi degli impiegati dello studio e, senza opposizione da parte del professore, lo porta in questura.\nL\u2019agente ha gi\u00e0 incontrato molte volte Chisciotte e ormai conosce il suo scopo: smascherare i truffatori. Egli per dodici volte \u00e8 riuscito a svelare ci\u00f2 che nascondevano gli impostori e questa volta ha fatto conoscere al mondo che il commendatore \u00e8 un avvelenatore e che \u00e8 diventato ricco grazie alla sofferenza altrui.\nTarzan \u00e8 l\u2019assistente del Maestro Bongo. \nIl mondo \u00e8 dominato dalle scimmie e Tarzan e Jane sono gli ultimi uomini rimasti in vita. \nIl Maestro e il suo braccio destro stanno conducendo alcuni esperimenti affinch\u00e9 la ragazza, trovata abbandonata su una spiaggia, ritorni in condizioni ottimali, per far s\u00ec che i due umani si possano riprodurre e ricreare la loro specie.\nPer resistere ai test necessari per la riuscita della missione, Jane ha bisogno una nutrizione particolare, basata anche sul consumo di carne, perch\u00e9 le pillole nutritive che assume non sono abbastanza efficaci per farla rinvigorire. Il problema \u00e8 che ora \u00e8 proibito produrre grandi quantit\u00e0 di carne, quindi il Maestro ha intenzione di diminuire la razione di carne di Tarzan per permettere a Jane di mangiare anche lei la sua parte. Tarzan non \u00e8 d'accordo e fa di tutto per non perdere il suo privilegio.\nFrankenstein torna a casa da sua madre Mary dopo un lungo viaggio che gli ha permesso di girare il mondo.\nFrankie \u00e8 al servizio della nazione americana e ora \u00e8 in vacanza per tre mesi.\n\u00c8 molto legato a sua madre e, anche se sono passati molti anni, non si \u00e8 mai dimenticato di lei. \u00c8 un vero esempio per una societ\u00e0 cos\u00ec malandata.\nDurante il t\u00e8 preso con sua madre le racconta alcune avventure del suo lunghissimo viaggio, come l\u2019esperienza a Mosca e ad Istanbul.\nMary si lamenta del fatto che Frankie non viene mai riconosciuto e premiato per il servizio che dona alla patria.\nNonna Alice sta sognando di sprofondare nel vuoto, quando viene colpita da una pioggia particolare, una pioggia di numeri.\nDurante la notte conosce il cavalier Otto e il signor Zero. Lady Alice, grazie alla testimonianza di un 9 pensoso, capisce che i numeri sono schiavi delle Regole, chiamate Tiranne, che ingabbiano il mondo dentro una rete di perfezioni che non vedono mai una fine.\nAl risveglio, la nonna, grazie ad un\u2019operazione sbagliata di proposito, riesce a liberare un numero dalle regole e sente un gridolino di ringraziamento.\nRodrigo articola un lungo monologo in cui spiega le ingiustizie che ha subito in vita.\nDurante il suo discorso, racconta anche del suo amore per Lucia, una contadina, che gli ha impedito di sposare la principessa G., donna molto ricca. L\u2019uomo si sente deluso sia perch\u00e9 non ha considerato la principessa sia perch\u00e9 alla fine non ha sposato nemmeno Lucia.\nInoltre spiega che prima era un uomo di citt\u00e0 molto attivo, mentre ora \u00e8 in campagna e soffre molto la lontananza dall'ambiente urbano.\nAchab sta girando una serie tv su Moby Dick, la famosa balena, incubo del capitano. \u00c8 molto curioso di osservare per la prima volta il cetaceo che l'\u00e9quipe ha preparato per le registrazioni ma che gli proibiscono di vedere. \nDopo essere stato al bar, Achab torna in camerino per provare alcune battute e per provare a tenere l\u2019arpione.\nIl registra entra nel suo camerino e, poich\u00e9 gli nega un\u2019ulteriore volta di vedere la balena, viene trafitto dall'arpione che Achab teneva in mano.\nMarlowe \u00e8 un detective privato di New York.\nOra sta lavorando per una signora trentacinquenne che gli ha dato in anticipo venticinque dollari come prima parte della sua ricompensa.\nUna sera vede la sua cliente cadere e lei viene subito raggiunta da due poliziotti che chiamano un taxi. Qualche ora dopo gli arriva la notizia della morte della sua cliente.\nMarlowe sente di essere pedinato da tre giorni e conosce i tratti somatici e l\u2019abbigliamento della spia.\nIl detective riflette a lungo sul rapimento della sua cliente e capisce che quei due individui non erano dei veri poliziotti e che l\u2019hanno drogata nel momento dopo la caduta.\nUna notte trova l\u2019occasione per parlare con il suo pedinatore: mentre sono nell'ascensore dell\u2019hotel, Marlowe la blocca e gli espone i suoi sospetti e la sua conclusione riguardante la vicenda dei due poliziotti. Purtroppo scopre che il suo inseguitore \u00e8 il detective Spillane, che lo pedinava per conoscere qualche informazione in pi\u00f9 sul detective newyorkese.\nRimasto molto deluso dall'amara scoperta, Marlowe decide di partire alla volta di Los Angeles.\nFalstaff si trova a Londra ed \u00e8 alla ricerca di un mecenate, poich\u00e9 ha un\u2019inesausta volont\u00e0 di servire qualcuno.\nEgli intraprende una riflessione generale sul cambiamento che la classe dirigente ha subito lungo il corso della storia.\nPoich\u00e9 nella capitale inglese non trova nessun padrone a cui donare il suo servizio, decide di cercare altrove un mecenate adatto alle sue esigenze.\nPinocchio \u00e8 un bravo bambino ma molto spesso riflette sul fatto che, da quando non \u00e8 pi\u00f9 un burattino, gli insulti rivolti a lui e al suo passato lo ferivano molto.\nAllora decide di chiamare la fata turchina e le chiede di trasformarlo di nuovo in burattino. Purtroppo la fata \u00e8 fuori allenamento e, nel tentativo di esaudire il suo desiderio, lo tramuta in uno sgabello, una cassapanca e infine di nuovo in bambino. \nPer la rabbia Pinocchio prende la bacchetta e per sbaglio trasforma la fata turchina in un albero piccolo e secco.\nIl bambino \u00e8 molto triste per ci\u00f2 che ha compiuto e giura di curarla e di custodirla attentamente.\nSuccessivamente arriva Lucignolo e i due escono insieme, lasciando la piantina da sola in casa.\nStile e lessico.\nL\u2019autore in molti racconti imita lo stile del testo originale con l\u2019intento di dialogare con lo scrittore del grande classico ed inoltre cerca di creare un legame tra il passato e il presente, attualizzando l\u2019opera.\nPer quanto riguarda il lessico, vi \u00e8 un continuo cambio di registri lessicali, che si adattano alle diverse caratteristiche dei personaggi.\nTematiche affrontate.\nIl tema principale che lega tutti i racconti \u00e8 la nostalgia, che sottolinea la distanza tra il passato glorioso dei personaggi e il presente che delude le loro aspettative.\nAltri temi affrontati sono l\u2019amore, il lavoro, l\u2019importanza della famiglia e i sogni."}
{"id": "6352527", "revid": "287204", "url": "https://it.wikipedia.org/wiki?curid=6352527", "title": "Lee Frecklington", "text": "Carriera.\nGioca fino al 2003 nelle giovanili del , che successivamente lo aggrega alla propria prima squadra, nella quale esordisce per\u00f2 solo nella stagione 2004-2005, nella quale colleziona 3 presenze in Football League Two, la quarta divisione inglese: in questi due anni viene anche ceduto per 2 volte in prestito: dal gennaio al maggio del 2004 al Lincoln United e dal settembre al dicembre del 2005 allo Stamford; nel campionato seguente colleziona 18 presenze e 2 reti (le sue prime in carriera da professionista), a cui aggiunge 2 presenze nei play-off. A partire dal campionato 2006-2007 \u00e8 titolare fisso dei \"Red Imps\", con cui gioca fino al gennaio del 2009 in quarta divisione, arrivando ad un bilancio totale di 128 presenze e 21 reti fra campionato e play-off, a cui aggiunge una presenza in FA Cup e 2 presenze in Coppa di Lega. Nel gennaio del 2009 \u00e8 ceduto al , in Football League One: termina il suo primo campionato in terza serie con 7 presenze, ottenendo la promozione in Football Championship (seconda divisione) grazie al secondo posto ottenuto in campionato. Nella stagione 2009-2010 diventa titolare fisso della squadra biancazzurra, con cui oltre a giocare una partita in FA Cup segna 2 gol in 3 partite in Coppa di Lega e 2 gol in 35 partite in campionato, che la sua squadra chiude con una retrocessione. Nel campionato 2010-2011 conquista una nuova promozione dalla terza alla seconda divisione inglese, nella quale poi nel campionato 2011-2012 segna 5 gol in 37 presenze, a cui aggiunge 2 partite in Coppa di Lega. Nella stagione 2012-2013 gioca invece una partita in Coppa di Lega e 5 partite in campionato, venendo ceduto nell'ottobre del 2012 al , squadra di Football League Two, con la quale conclude l'annata segnando 3 gol in 4 partite di FA Cup e 6 gol in 31 partite di campionato, che si conclude con la promozione in Football League One dopo la vittoria dei play-off, nei quali Frecklington segna una rete in 3 presenze. L'anno seguente ottiene un'altra promozione, alla quale contribuisce con 9 gol in 39 partite nel campionato di Football League One. Nella stagione 2014-2015 e nella stagione 2015-2016 ottiene due salvezze consecutive in Football League Championship, campionato in cui nelle due annate gioca rispettivamente 29 e 27 partite, con 5 e 2 gol segnati. Rimane poi in squadra anche per la stagione 2016-2017, nella quale i biancorossi chiudono il campionato con l'aritmetica retrocessione in terza serie a 7 giornate dal termine; nel gennaio del 2018 lascia dopo 6 anni il club, tornando al Lincoln City.\nStatistiche.\nPresenze e reti nei club.\n\"Statistiche aggiornate al 2 marzo 2019.\""}
{"id": "6352530", "revid": "767487", "url": "https://it.wikipedia.org/wiki?curid=6352530", "title": "Larry Clavier", "text": "Carriera.\nClub.\nComincia a giocare nel Moulien. Nel 2001 si trasferisce al Racing Club Paris. Nel 2005 viene acquistato dall'Angers. Nel 2007 viene aggregato alla seconda squadra. Nel 2008 passa al Racing 92. Nel 2009 viene ceduto al Penafiel. Nel 2010 si trasferisce al Freamunde. Nel gennaio 2012 viene acquistato dal \u0110\u1ed3ng T\u00e2m. Nel gennaio 2013 si trasferisce al Ratchaburi Mitr Phol. Nel 2014 viene acquistato dal Moulien.\nNazionale.\nDebutta in Nazionale il 5 luglio 2009, in Panama-Guadalupa (1-2). Mette a segno le sue prime due reti con la maglia della Nazionale il 27 ottobre 2012, in Guadalupa-Martinica (3-3), in cui mette a segno la rete del momentaneo 1-0 e quella del momentaneo 2-2. Ha partecipato, con la Nazionale, alla Gold Cup 2009 e alla Gold Cup 2011."}
{"id": "6352531", "revid": "767487", "url": "https://it.wikipedia.org/wiki?curid=6352531", "title": "Darnell Fisher", "text": "Caratteristiche tecniche.\nGioca come terzino destro.\nCarriera.\nHa giocato nella prima divisione scozzese con la maglia del , squadra con la quale nella stagione 2014-2015 ha anche giocato una partita in Europa League e con cui ha vinto due campionati scozzesi ed una Coppa di Lega scozzese; ha inoltre giocato anche nella seconda divisione inglese con il .\nIl 26 luglio 2017 passa a titolo definitivo al firmando un contratto triennale."}
{"id": "6352534", "revid": "481666", "url": "https://it.wikipedia.org/wiki?curid=6352534", "title": "Der Meisterdetektiv", "text": ""}
{"id": "6352536", "revid": "1346043", "url": "https://it.wikipedia.org/wiki?curid=6352536", "title": "Yuki Shiwasu", "text": "Specializzata nel genere sh\u014djo classico con ambientazioni scolastiche e riferimenti comici, \u00e8 un'autrice ancora agli esordi con poche opere all'attivo.\n\u00c8 principalmente nota per le sue opere \"Tama-chan\" e \"Takane &amp; Hana\", attualmente in corso di pubblicazione sulla rivista \"Hana to yume\"; quest'ultima sta riscuotendo grande popolarit\u00e0 tra il pubblico e alla quale la rivista ha dedicato svariate copertine."}
{"id": "6352537", "revid": "339392", "url": "https://it.wikipedia.org/wiki?curid=6352537", "title": "Classe Sinpo", "text": ""}
{"id": "6352540", "revid": "1305772", "url": "https://it.wikipedia.org/wiki?curid=6352540", "title": "Places (Lea Michele)", "text": "Places \u00e8 il secondo album musicale della cantante e attrice Lea Michele, pubblicato il 28 aprile 2017 dall'etichetta Columbia Records.\nComposizione.\nLe registrazioni per il secondo album in studio di Michele sono iniziate nell'aprile del 2015. Poco dopo la registrazione, l'artista ha dichiarato che l'album sarebbe stato meno influenzato dal pop rispetto al suo debutto, e che sarebbe \"tornato alle [sue] radici\" con un suono pi\u00f9 teatrale All'album contribuiscono diversi cantautori, tra cui Ellie Goulding, Linda Perry, Alexandra Savior e Nathan Chapman ed \u00e8 stato prodotto da John Shanks, Xandy Barry, Kyle Moorman e Jon Levine.\nL'11 gennaio 2017, Michele ha annunciato sui social media che nel corso dello stesso mese avrebbe fatto un mini tour per promuovere il suo secondo album. Ha scritto:\"I miei incredibili fan ci sono sempre stati per me. Siete stati al mio fianco, mi avete tirato su di morale e mi avete dato al forza di proseguire. Quando mi sono preparata per il progetto discografico volevo che tutti voi sapeste quanto siete importanti per me. Questi spettacoli sono un'anticipazione del mio prossimo album, cos\u00ec come le canzoni di \"Louder\" e forse... anche un po' di \"Glee\")\".Lea Michele ha confermato inoltre che le tracce \"Getaway Car\" e \"Hey You\" sono dedicate al suo defunto fidanzato e co-star in \"Glee\", Cory Monteith, morto il 13 luglio 2013.\nPromozione.\nPer promuovere l'album la cantante si \u00e8 esibita nel \"An Intimate Evening with Lea Michele, consistente\" in tre spettacoli a Los Angeles, New York e Santa Monica (California), iniziati il 23 gennaio all'Hotel Caf\u00e9 e terminati il 30 gennaio al Broad Stage. \nIl 3 marzo 2017 il primo, e unico, singolo \"Love Is Alive\" \u00e8 stato reso disponibile sulle piattaforme di download e streaming musicale. "}
{"id": "6352543", "revid": "95545", "url": "https://it.wikipedia.org/wiki?curid=6352543", "title": "Pontedecimo-Giovi 1938", "text": "La Pontedecimo-Giovi 1938 fu una corsa automobilistica di velocit\u00e0 su strada in salita, dodicesima edizione della Pontedecimo-Giovi.\nDisputata il 10 luglio 1938 su un percorso stradale con partenza da Pontedecimo e arrivo al Passo dei Giovi per un totale di 9,650 chilometri, venne vinta da Nino Farina su Alfa Romeo 8C 2900B che copr\u00ec il percorso in 6 minuti 32 secondi 4 centesimi alla velocit\u00e0 media di 90,610 chilometri orari. La corsa era valida come sesta prova del Campionato italiano Vetture Sport.\nPregara.\nDato il successo dell'anno precedente, la prima dopo un periodo di pausa, nel 1938 l'Auto Club Genova propose la dodicesima edizione della Pontedecimo-Giovi,&lt;ref name=\"Castagnoli/137-138\"&gt;&lt;/ref&gt; valida quale sesta prova del Campionato italiano Vetture Sport. Numerosissimi furono gli spettatori, che si assieparono a lati della strada per seguire la gara, e molti furono anche i piloti che si iscrissero alla manifestazione ripagando l'impegno degli organizzatori.&lt;ref name=\"Castagnoli/138\"&gt;&lt;/ref&gt;\nTra i piloti dell'Alfa Romeo, Nino Farina ed Emilio Villoresi vennero iscritti dall'Alfa Corse mentre Piero Dusio dalla \"Squadra Automobilisti di Torino\", tutti e tre destinati a guidare le performanti 8C 2900B con carrozzeria spyder costruita dalla Touring. Oltre alle Alfa Romeo ufficiali e altre private, numerose furono le Fiat iscritte, dalla piccola 500 alle 1100 e 1500 in diverse versioni. Prese il via della corsa anche la baronessa Maria Antonietta Avanzo, una delle pochissime donne pilota dell'epoca, che negli anni precedenti aveva gi\u00e0 disputato Mille Miglia e 500 Miglia di Indianapolis.\nCategorie.\nLe vetture, tutte appartenenti alla categoria Sport, erano suddivise in Sport Internazionale e Nazionale; le Sport Nazionale erano ulteriormente suddivise in classi di cilindrata.\nPercorso.\nIl percorso della gara, pressoch\u00e9 invariato in tutte le edizioni, prevedeva la partenza da Pontedecimo, quartiere settentrionale di Genova, e arrivo al Passo dei Giovi dopo 9,659 chilometri e un dislivello di 372 metri. Lungo il tracciato i piloti incontravano una pericolosa curva a destra denominata \"Curva della morte\", dove perirono molti motociclisti.\nGara.\nResoconto.\nLa XII Pontedecimo-Giovi si svolse nel pomeriggio di domenica 10 luglio 1938. \nLe tre Alfa Romeo 8C 2900B di Nino Farina, Campione italiano in carica, Emilio Villoresi e Piero Dusio si rivelarono protagoniste della corsa realizzando i tre migliori tempi assoluti. Farina, il pi\u00f9 veloce, copr\u00ec i quasi dieci chilometri di salita in 6 minuti 32 secondi e 4 centesimi alla velocit\u00e0 media di 90,910 chilometri orari, stabilendo il nuovo record della salita, che verr\u00e0 abbassato da Felice Bonetto solo nel 1953; Farina vinse la gara precedendo Villoresi e Dusio.\nTranne una Maserati giunta con il quinto tempo, nei primi dieci posti si piazzarono nove piloti Alfa Romeo, tra i quali Franco Cortese, vincitore nella classe \"Oltre 1500\" con la 8C 2300B, che in questa stagione si aggiudicher\u00e0 il Campionato italiano Vetture Sport. Nella classe \"Entro 1500cc\", in cui gareggi\u00f2 anche la baronessa Maria Antonietta Avanzo, unica donna in gara, vinse Lamberto Grolla su Fiat 1500; con un tempo minore di quest'ultimo, Franco Bertani si impose nella \"Entro 1100\" al volante di una Fiat 508. Giulio Baravelli port\u00f2 alla vittoria la sua Fiat 500 nella classe \"Entro 750\", replicando il successo di alcuni mesi prima alla Mille Miglia.&lt;ref name=\"Castagnoli/138-139\"&gt;&lt;/ref&gt;\nVincitori.\nVincitori di categoria e classe.\nRisultati.\nRisultati parziali della corsa. Di 57 piloti partiti se ne classificarono 43."}
{"id": "6352544", "revid": "767487", "url": "https://it.wikipedia.org/wiki?curid=6352544", "title": "Maxence Larrieu", "text": "Biografia.\n\u00c8 considerato uno dei pi\u00f9 grandi flautisti del mondo. Ha studiato dall'et\u00e0 di dieci anni al Conservatorio di Marsiglia con Joseph Rampal, il padre di Jean-Pierre Rampal. Nel 1954 vince il primo premio al Concorso Internazionale di Ginevra. Dal 1954 al 1966, \u00e8 stato primo flauto all'Op\u00e9ra-Comique di Parigi. Ha registrato innumerevoli CD per Deutsche Grammophon, Decca, Philips, Denon e Universal. Titolare per molti anni delle cattedre presso i Conservatori Superiori di Lione e Ginevra, ha tenuto corsi di perfezionamento in tutto il mondo, dall\u2019Estremo Oriente (dove ha effettuato pi\u00f9 di 60 tourn\u00e9e), agli Stati Uniti, all\u2019Europa intera, contribuendo in modo sostanziale alla diffusione della scuola flautistica francese e della grande tradizione musicale europea. Primo flauto solista dell\u2019ORTF e dell\u2019Opera di Parigi, si \u00e8 in seguito dedicato ad una strabiliante carriera solistica, con le orchestre e direttori pi\u00f9 prestigiosi, ispirando nuove opere, curando edizioni e revisioni, con uno straordinario plauso della critica che, riassunta in un commento del celebre Le Figaro, recita:\u201d\u2026il flauto incanterebbe, se non fosse incantato da Maxence Larrieu\u201d."}
{"id": "6352573", "revid": "716642", "url": "https://it.wikipedia.org/wiki?curid=6352573", "title": "Jonson Clarke-Harris", "text": "Carriera.\nGioca fino al 2011 nel settore giovanile del (con cui nella stagione 2010-2011 esordisce anche in prima squadra, giocando una partita in Coppa di Lega) e per la stagione 2011-2012 in quello del . Nell'estate del 2012 viene ceduto al , formazione di Football League Championship, che subito lo cede in prestito al , dove rimane dal 12 ottobre 2012 al 12 novembre dello stesso anno giocando 3 partite in Football League Two, la quarta divisione inglese; torna poi dal prestito, restando in rosa al Peterborough fino al 15 febbraio 2013, quando viene ceduto in prestito fino al termine della stagione al , club di Football League One (terza divisione), con cui conclude la stagione segnando 4 reti in 12 partite di campionato. Nell'estate del 2013 viene ceduto a titolo definitivo all', con cui nella stagione 2013-2014 gioca una partita in Coppa di Lega, 3 partite (con una rete realizzata) nel Football League Trophy, 5 partite (con un gol segnato) in FA Cup e 40 partite (con 6 gol segnati) in Football League One; l'anno seguente segna un gol in 5 partite di campionato e gioca una partita di Coppa di Lega per poi essere ceduto al , squadra di seconda divisione, con cui in stagione gioca una partita di FA Cup e segna complessivamente 3 gol in 15 partite di campionato; in questa stagione viene anche ceduto per 2 volte in prestito: dal 16 gennaio 2015 al 16 febbraio dello stesso anno \u00e8 in Football League One al (5 presenze senza reti), mentre dal 12 marzo fino al termine della stagione \u00e8 ai (9 presenze ed una rete nel medesimo campionato).\nA fine anno fa ritorno al Rotherham, con cui nella stagione 2015-2016 gioca una partita in FA Cup, una partita in Coppa di Lega e 35 partite in Championship, campionato in cui segna 6 gol. Rimane in squadra anche l'anno seguente, nel quale anche a causa di un grave infortunio gioca solamente 4 partite di campionato, che la sua squadra conclude con una retrocessione in terza serie con 7 giornate di anticipo.\nNella stagione 2020-2021 con 31 reti in 45 partite vince il titolo di capocannoniere della Football League One.\nStatistiche.\nPresenze e reti nei club.\n\"Statistiche aggiornate al 25 aprile 2021.\""}
{"id": "6352578", "revid": "716642", "url": "https://it.wikipedia.org/wiki?curid=6352578", "title": "Joe Newell", "text": "Carriera.\nHa giocato nella seconda divisione inglese con il (44 presenze ed un gol in categoria) e con il (69 presenze e 7 reti). Nella stagione 2019-2020 disputa 19 partite nella prima divisione scozzese con l'."}
{"id": "6352582", "revid": "2091899", "url": "https://it.wikipedia.org/wiki?curid=6352582", "title": "Hans Kayser", "text": "Si occup\u00f2 anche di Teoria dell'Arte ed Estetica.\nBiografia.\nHans Kayser fu tra i fondatori della moderna ricerca di base armonica nel XX secolo.\nVita: Hans Kayser nacque nel 1891 a Bad Buchau, secondogenito del Farmacista Gustav Kayser. Nel 1892 si trasfer\u00ec ,al seguito della famiglia a Sigmaringen per la Farmacia cittadina. A Sigmaringen, che si trova accanto a Bingen- ove Hildegard fu Abbadessa, e forse questo non \u00e8 un caso-, il giovane Hans frequent\u00f2 le scuole ed il Ginnasio. Accanto ad esse , egli prese lezioni di Pittura e Musica, (Violoncello). A Singmaringen fu allievo del Direttore musicale Richard Hoff (1873-1940). Dal 1911 studi\u00f2 Musica e Matematica a Berlino. Fu allievo di Engelbert Humperdinks e dal 1913 anche di Arnold Schoenberg. Da questo momento fino al 1950 realizz\u00f2 a molte composizioni cameristiche , brani orchestrali e Lieder( si veda: Haase, Ein Leben f\u00fcr die Harmonik der Welt Seiten 134\u2013136).Kayser cambi\u00f2 il suo indirizzo di studi, e si addottor\u00f2 nel 1917 con Hans Preuss nell'Universit\u00e0 di Erlangen. La sua Tesi su Fra Angelico venne pubblicata nel 1925, poi, come egli stesso disse, \"grazieadio non ristampata\".\n1913: si spos\u00f2 con Clara Ruda, una studentessa di Canto ebrea. Nel 1914 nacque la prima figlia, Eva, nel 1916 Ruth, e nel 1918 il figlio Tobias, che nel 1920 anneg\u00f2.\nDopo la fine della guerra, si trasfer\u00ec con la famiglia a Herrsching am Ammersee.\n1919: su richiesta proprio di Anton Kippenberg, fu incaricato della pubblicazione della collana \"Der Dom\" sulla mistica tedesca, per la casa editirice Insel Verlag.\nDa lui ci vengono gli scritti su Jokob Boehme del 1920 e 1924, e su Theophrastus Paracelsus, del 1921 e 1924. Tornato a Berlino,acquist\u00f2 una piccola Tipografia, ove stampava opere per bibliofili. Per mancanza di danaro, dovette rivenderla dopo pochi anni. Dal 1928 al 1932 lavor\u00f2 come Cellista/Saxofonista in una Orchestra di Cinema, poi fino al 1933 come Redattore-Feuilletton (di cronaca e di costume) per il Taeglichen Runschau. Gi\u00e0 nel 1931 consider\u00f2 di emigrare, qui verso Helsinki, dove insegnava l'amico filosofo Hermann Friedmann. Poi trov\u00f2 a Berna il mecenate filosofo Gustav Feuter(1889-1948), proprietario delle realizzazioni di Confezioni per Uomo nella Marktgasse di Berna, che nel 1933 gli rese possibile l'ingresso in Svizzera e (inizialmente per due anni) il permesso di lavorare liberamente. Si svilupp\u00f2 uno stretto contatto con Paul Klee, che analogamente nel 1933 ritorn\u00f2 in Svizzera,in quanto indicato come Artista Degenerato dal nazismo.\nSono noti anche i suoi incontri con Paul Hindemit( a partire dal 1935 a Olten).\nNel 1940 a Kayser fu tolta la nazionalit\u00e0 dai nazionalsocialisti e visse come apolide, insegnando privatamente a Ostermundigen, fino quando nel 1948 riottenne i diritti civili della sua cittadinanza.\nNel 1953 si trasfer\u00ec nella sua casa appena costruita a Bollingen. Nel 1961 ottenne il \" Oberschw\u00e4bischen Kunstpreis\" ( Premio d'Arte della Alta Svevia). Dopo la visita ad una esposizione su Charles Sealsfield, nel marzo 1964, si ammal\u00f2 gravemente, e mor\u00ec quattro settimane dopo, per le conseguenze di un Infarto cardiaco, nel Tiefenauspital di Berna.\nHarmonik- Armonistica.\nLe leggi acustico-musicali vengono trattate per presentarle in un esaustivo, universale quadro generale con enfasi forte possibile collegamento di queste leggi con quelle dei Pianeti e delle Sfere, ebbe per inizio con Pitagora da Samo, e questo nell'Antichit\u00e0 e nel Medioevo era un esercizio diffuso, anelato (si veda Armonia delle Sfere), quale nei tempi nuovi pur perdendo di attrattiva, non era completamente scomparso. Dotti che operarono in questa direzione per esempio, furono Pitagora da Samo, i pitagorici, Archita da Taranto, Platone, Cleante, Eratostene di Cirene, Cicerone, Boezio (musica mundana), Johannes Scoto di Eriugena, Jakob von Luettich, Gioseffo Zarlino, Johannes Kepler, Robert Fludd, Athanasius Kirche, e Albert von Thimus.\nDal 1920 Kayser lavor\u00f2 ad una riformulazione dei Pensatori Pitagorici, e tent\u00f2 di verificare le conoscenze scientifiche di Keplero (Harmonice Mundi) e di Albert von Thimus, riguardo ad un Ordine Armonicale del Mondo sulle basi di una speculazione metafisica nuovamente da rianimare.\nIl punto nodale della costruzione del Mondo sta nelle Leggi di misurazione acustiche, che si lasciano chiarire sulla basandosi sul Monocordo.Il principale obiettivo della Harmonik- Armonistica \u00e8, indicare, ricavare piccole proporzioni di numeri interi, Tonzahl (numeri sonori?), come Norme Cosmiche, sonanti, , e le conoscenze scientifiche come approcci, spunti per varii campi, come Musicologia, Simbologia dei Numeri, Astrologia, astronomia, Neoplatonismo, Cristallografia, Scienza della Costruzione, Botanica e Zoologia e Fisca Quantistica, per raggiungere una nuova Conoscenza. Esse includevano un Insegnamento Globale(Olistico), che dovrebbe sintetizzare( dottrine, conclusioni) insegnamenti e direzioni filosofiche e teologiche al di l\u00e0 dei confini storici e culturali. In merito a questo, Kayser scrisse nel 1938:\n-\" In primo luogo l'Armonistica \u00e8 uno studio della globalit\u00e0 ( intesa come Integrit\u00e0, pienezza, N.d.T.). Ossia, si tenta di cogliere Mondo e Umanit\u00e0 sotto un unificante, globalizzante sguardo (volto) ed ascolto. Lo strumento (mezzo) di conoscenza per questo \u00e8 nell'Armonistica il Numero Sonoro.-...\"\nCos\u00ec Kayser vede un'esemplificazione nella Teoria dei Quanti di Max Plank, con il suo \"incremento, accrescimento\" discontinuo, \"livelli discreti di energia\" , e la Sequenza Armonicale (cfr. trasformata di Fourier) della Teoria Musicale analoga ai Principi delle leggi naturali realizzate, attuate.Anche nel Rapporto fra Dimensioni e Proporzioni Numeriche dei corpi cristallini egli scorge parallelismi con i rapporti armonici fra i suoni. A tal fine Kayser fa riferimento, rimanda agli scritti del Cristallografo Victor Mordechai Goldschmidt ( Ueber Hermonie und Complication, Su Armonia e Complessit\u00e0) e Christian Samuel Weiss (\"Betrachtungen der Dimensionverh\u00e4ltnisse in den Hauptk\u00f6rpern des sp\u00e4roedrischen Systems und ihren Gegenk\u00f6rpern im Vergleich mit den harmonischen Verh\u00e4ltnissen der T\u00f6ne\") (ossia: Osservazioni sulla relazione fra dimensioni nei corpi principali del sistema sferoedrico ed i loro \"controcorpi\" (anticorpi?) in comparazione coi rapporti armonici dei suoni, quale evidente analogia fra la loro conoscenza e qualle della Teoria musicale. Nella sua opera principale : \"Lehrbuch der Harmonik, Manuale di Armonistica,\" ha cercato di dimostrare ci\u00f2. Kayser spesso rimarcava , che il concetto Harmonik- Armonistica non andava scambiato con il concetto quasi omonimo , precisamente: \"Harmonie\" ( vedi anche Gertrud Grunow).\nQuel che durante la vita di Kayser era dottrina comunemente rifiutata, ovvero il Dualismo fra Armonici superiori ed Armonici Inferiori o Subarmonici, fu dalla Visione Armonicale nuovamente fondata, motivata, soprattutto dal \u201eTeiltonkoordinatensystem\u201c ( Sistema di coordinate di divisione del suono) del Labdoma.\nImpatto(Risultati) e Prosecuzione (Continuazione).\nPaul Hindemit, che con \" Die Harmonie der Welt\" ( L'Armonia del Mondo), un'opera che scrisse su Keplero e la sua Rappresentazione Armonicale, discuteva con Kayser e si fece influenzare , sebbene critico in merito a particolari(tecnicismi, cavilli, dettagli) dalle sue concezioni."}
{"id": "6352588", "revid": "83531", "url": "https://it.wikipedia.org/wiki?curid=6352588", "title": "Villa de la Paz", "text": "Villa de la Paz \u00e8 una municipalit\u00e0 dello stato di San Luis Potos\u00ed, nel Messico centrale, il cui capoluogo \u00e8 la omonima localit\u00e0.\nConta 5.350 abitanti (2010) e ha una estensione di 143,93\u00a0km\u00b2."}
{"id": "6352589", "revid": "767487", "url": "https://it.wikipedia.org/wiki?curid=6352589", "title": "Borislav Jovanovi\u0107 (calciatore)", "text": " \nCarriera.\nClub.\nIl 28 luglio 2015 viene acquistato a titolo definitivo dalla squadra greca del ."}
{"id": "6352595", "revid": "83531", "url": "https://it.wikipedia.org/wiki?curid=6352595", "title": "Villa de Arriaga", "text": "Villa de Arriaga \u00e8 una municipalit\u00e0 dello stato di San Luis Potos\u00ed, nel Messico centrale, il cui capoluogo \u00e8 la omonima localit\u00e0.\nConta 16.316 abitanti (2010) e ha una estensione di 878,53\u00a0km\u00b2."}
{"id": "6352598", "revid": "729019", "url": "https://it.wikipedia.org/wiki?curid=6352598", "title": "Campionati mondiali di bob 1939", "text": "I Campionati mondiali di bob 1939, ottava edizione della manifestazione organizzata dalla Federazione Internazionale di Bob e Skeleton, si sono disputati per il bob a due a Sankt Moritz, in Svizzera, sulla pista Olympia Bobrun St. Moritz\u2013Celerina, il tracciato naturale sul quale si svolsero le competizioni del bob e dello skeleton ai Giochi di e le rassegne iridate maschili del 1931, del 1935, del 1937 (limitatamente al bob a quattro) e del 1938 (solo bob a due), e per la gara di bob a quattro a Cortina d'Ampezzo, in Italia, sulla Pista olimpica Eugenio Monti, dove si svolse la rassegna iridata del 1937 (soltanto nel bob a due). La localit\u00e0 elvetica ha ospitato quindi le competizioni mondiali per la seconda volta nel bob a due uomini mentre per quella italiana fu la prima nella gara a quattro.\nL'edizione ha visto prevalere a pari merito il Belgio e la Svizzera che si aggiudicarono una medaglia d'oro a testa sulle sei assegnate in totale, sopravanzando la Germania con un argento e due bronzi e il Regno Unito con un argento. I titoli sono stati infatti conquistati nel bob a due uomini dai belgi Ren\u00e9 Lunden e Jeans Coops e nel bob a quattro dagli elvetici Fritz Feierabend, Heinz Cattani, Alphonse H\u00f6rning e Joseph Beerli.\nLo svizzero Reto Capadrutt, vice-campione olimpico di bob a quattro a e di bob a due a nonch\u00e9 gi\u00e0 campione mondiale nel 1935, trov\u00f2 tragicamente la morte a seguito di un incidente occorsogli a Cortina durante la gara di bob a quattro."}
{"id": "6352601", "revid": "1305772", "url": "https://it.wikipedia.org/wiki?curid=6352601", "title": "La trota", "text": ""}
{"id": "6352602", "revid": "640389", "url": "https://it.wikipedia.org/wiki?curid=6352602", "title": "Paolo Bonomi (deputato)", "text": ""}
{"id": "6352607", "revid": "481666", "url": "https://it.wikipedia.org/wiki?curid=6352607", "title": "Alles L\u00fcge", "text": ""}
{"id": "6352614", "revid": "481666", "url": "https://it.wikipedia.org/wiki?curid=6352614", "title": "Heimatland", "text": ""}
{"id": "6352640", "revid": "98877433", "url": "https://it.wikipedia.org/wiki?curid=6352640", "title": "Lotto infinito", "text": "Lotto infinito \u00e8 un album in studio del cantautore e musicista italiano Enzo Avitabile, pubblicato nel 2016."}
{"id": "6352641", "revid": "214753", "url": "https://it.wikipedia.org/wiki?curid=6352641", "title": "Campionati mondiali di bob 1938", "text": "I Campionati mondiali di bob 1938, settima edizione della manifestazione organizzata dalla Federazione Internazionale di Bob e Skeleton, si sono disputati per il bob a due a Sankt Moritz, in Svizzera, sulla pista Olympia Bobrun St. Moritz\u2013Celerina, il tracciato naturale sul quale si svolsero le competizioni del bob e dello skeleton ai Giochi di e le rassegne iridate del 1931, del 1935 e del 1937 (unicamente nel bob a quattro), mentre la gara di bob a quattro si tenne a Garmisch-Partenkirchen, in Germania, sulla Olympia-Bobbahn Rie\u00dfersee, il tracciato naturale che ha ospitato le gare di bob ai Giochi di e la rassegna iridata del 1934 (soltanto nel bob a quattro). La localit\u00e0 elvetica ha ospitato quindi le competizioni mondiali per la prima volta nel bob a due uomini mentre per quella bavarese fu la seconda nella gara a quattro.\nL'edizione ha visto prevalere la Germania che si aggiudic\u00f2 una medaglia d'oro, una d'argento e una di bronzo sulle sei assegnate in totale, sopravanzando di stretta misura il Regno Unito con un oro e un argento e lasciando alla Svizzera un bronzo. I titoli sono stati infatti conquistati nel bob a due uomini dai tedeschi Gerhard Fischer (noto \"Bibo\") e Rolf Thielecke e nel bob a quattro dai britannici Frederick McEvoy, David Looker, Charles Green e Chris MacKintosh."}
{"id": "6352649", "revid": "155634", "url": "https://it.wikipedia.org/wiki?curid=6352649", "title": "Stephan Studer", "text": "Carriera.\nNato a Lancy, in Svizzera, nel 2004, a 28 anni, debutta in Challenge League, seconda serie svizzera, il 21 agosto nel 3-1 dell' in trasferta contro il .\nLa stagione successiva, oltre ad arbitrare in Challenge League esordisce anche in 1\u00aa Lega, terzo livello del calcio elvetico, l'11 settembre 2005 in U-21- 6-0.\nNel 2006, a 31 anni, arriva in massima serie, dove arbitra per la prima volta il 19 luglio, prima giornata di Super League, - 1-1.\nIl 2 luglio 2009 arbitra per la prima volta a livello europeo, dirigendo l'andata del 1\u00ba turno di qualificazione all'Europa League in Danimarca, una vittoria del per 4-0 sui nordirlandesi del .\nDopo aver iniziato ad arbitrare alcune gare di Nazionali Under dal 2008, il 4 giugno 2010 fa l'esordio da arbitro internazionale nell'amichevole pre Mondiale Costa d'Avorio-Giappone a Sion, vinta dagli africani per 2-0.\nNel 2010 e 2011 viene scelto prima per l'Europeo Under-19 2010 in Francia, dove arbitra 3 gare, tra cui la finale del 30 luglio Francia-Spagna, finita 2-1 per i padroni di casa, e poi per il Mondiale Under-17 2011 in Messico, dove \u00e8 coinvolto, anche in questo caso, in 3 incontri.\nIl 27 luglio 2011 debutta in Champions League, nell'andata del 3\u00ba turno di qualificazione, nella sfida di Lisbona tra il e i turchi del , sconfitti 2-0.\nIl 2 settembre 2011 arbitra per la prima volta una sfida ufficiale tra Nazionali, Slovenia-Estonia a Lubiana, gara valida per le qualificazioni all'Europeo 2012, vinta dagli ospiti per 2-1.\nIl 20 ottobre dello stesso anno dirige per la prima volta nella fase finale di una coppa europea, nella partita del girone H di Europa League in Slovenia tra e , finita 1-1.\nNel 2013 viene selezionato per la finale di Coppa Svizzera del 20 maggio a Basilea tra e , conclusasi con la vittoria del trofeo da parte degli zurighesi, vittoriosi per 5-4 dopo i calci di rigore.\nSi ritira nel 2015, a 40 anni non ancora compiuti, dopo aver diretto 26 gare di 1\u00aa Lega, 79 di Challenge League, 32 di Coppa Svizzera, 146 di Super League, 25 nelle coppe europee, e 13 sfide tra Nazionali, 6 delle quali ufficiali. Arbitra l'ultima gara il 29 maggio, nell'ultima giornata della Super League 2015-2016, - 4-3.\nIn carriera ha arbitrato anche 2 gare della Bundesliga austriaca e 2 della Saudi Professional League Arabia Saudita."}
{"id": "6352653", "revid": "1942768", "url": "https://it.wikipedia.org/wiki?curid=6352653", "title": "Patrimoni dell'umanit\u00e0 in pericolo", "text": "La lista dei patrimoni dell'umanit\u00e0 in pericolo \u00e8 un elenco compilato dall'Organizzazione delle Nazioni Unite per l'educazione, la scienza e la cultura che raccoglie i siti patrimonio mondiali per la conservazione dei quali sono necessarie maggiori azioni di tutela. Questa lista ha lo scopo di aumentare la consapevolezza internazionale in merito alle minacce al patrimonio culturale e di incoraggiare adeguate contromisure conservative. I siti qui presenti possono essere attualmente sotto minaccia, oppure essere considerati potenzialmente a rischio per probabili pericoli futuri.\nNel caso dei siti naturali, i pericoli accertati includono l'importante calo della popolazione di una specie vulnerabile o in via di estinzione, il deterioramento della bellezza naturale o del valore scientifico di un ecosistema a causa di attivit\u00e0 umani quali l'inquinamento dell'aria e dell'acqua, le estrazioni minerarie, l'agricoltura e la realizzazione di grandi opere pubbliche come dighe e vie di comunicazione.\nI pericoli per i siti naturali e culturali possono includere i conflitti armati, lo sviluppo umano incontrollato, l'insufficiente manutenzione degli stessi siti o i cambiamenti dei proprietari o delle normative sulla tutela dei beni culturali nei vari Paesi.\nPer quanto riguarda i soli siti culturali rientrano tra i pericoli le manifestazioni e i cambiamenti geologici, climatici o, pi\u00f9 in generale, dell'ambiente in cui sono inseriti.\nPrima che un sito possa essere inserito nella lista dei patrimoni dell'umanit\u00e0 in pericolo, le sue condizioni vengono attentamente valutate e viene sviluppata un'ipotesi di programma di misure di tutela in collaborazione con il governo locale. La decisione finale per l'iscrizione alla lista viene presa dal Comitato del patrimonio mondiale dell'UNESCO; l'organizzazione pu\u00f2 stanziare dei fondi per contribuire a porre rimedio alle cause del rischio. Lo stato di conservazione del sito viene analizzato annualmente e il Comitato pu\u00f2 decidere di richiedere ulteriori misure di tutela, cancellare il sito dalla lista dei patrimoni in pericolo, o cancellare il sito dalla lista dei patrimoni dell'umanit\u00e0.\nA luglio 2019 risultano iscritti alla lista dei patrimoni dell'umanit\u00e0 in pericolo 53 siti (17 naturali e 36 culturali).\nAlcuni siti sono entrati nell'elenco dei patrimonio a rischio contestualmente al loro inserimento nella lista dei patrimoni dell'umanit\u00e0, come ad esempio la citt\u00e0 archeologica di Samarra.\nIn base alla suddivisione in regioni adottata dall'UNESCO, il maggior numero di siti a rischio si trova nei Paesi arabi (21 siti, di cui 6 in Siria e 5 in Libia). Seguono Africa (16, di cui 5 nella Repubblica Democratica del Congo), America latina e Caraibi, Asia e Pacifico (6) ed Europa e Nordamerica (4).\nElenco dei siti non pi\u00f9 considerati in pericolo.\nEsistono diversi siti che in passato erano stati inseriti nella lista dei patrimoni dell'umanit\u00e0 in pericolo, ma che successivamente sono stati rimossi dopo miglioramenti nella loro gestione e conservazione. Il parco nazionale delle Everglades era considerato in pericolo dal 1993 al 2007, ma rientr\u00f2 in lista nel 2010; la riserva della biosfera del R\u00edo Pl\u00e1tano era nella lista tra il 1996 e il 2007, ma fu reinserito nel 2011. Entrambi sono inclusi nell'attuale lista dei siti in pericolo (vedi sopra).\nLa Valle dell'Elba \u00e8 uscita dalla lista nel 2009, anno in cui \u00e8 stata cancellata anche dalla lista dei patrimoni dell'umanit\u00e0."}
{"id": "6352654", "revid": "944090", "url": "https://it.wikipedia.org/wiki?curid=6352654", "title": "Pieve di Quarantoli", "text": ""}
{"id": "6352656", "revid": "767487", "url": "https://it.wikipedia.org/wiki?curid=6352656", "title": "Leire Landa", "text": ""}
{"id": "6352658", "revid": "944090", "url": "https://it.wikipedia.org/wiki?curid=6352658", "title": "Campionati mondiali di bob 1937", "text": "I Campionati mondiali di bob 1937, sesta edizione della manifestazione organizzata dalla Federazione Internazionale di Bob e Skeleton, si sono disputati per il bob a due a Cortina d'Ampezzo, in Italia, sulla Pista olimpica Eugenio Monti, mentre la gara di bob a quattro si tenne a a Sankt Moritz, in Svizzera, sulla pista Olympia Bobrun St. Moritz\u2013Celerina, il tracciato naturale sul quale si svolsero le competizioni del bob e dello skeleton ai Giochi di e le rassegne iridate del 1931 e del 1935 (unicamente nel bob a quattro) La localit\u00e0 italiana ha ospitato quindi le competizioni mondiali per la prima volta nel bob a due mentre per quella elvetica fu la terza nella gara a quattro.\nL'edizione ha visto dominare il Regno Unito che si aggiudic\u00f2 entrambe le medaglie d'oro sulle sei assegnate in totale, lasciando a Germania e Italia i due argenti e a Stati Uniti e Svizzera i due bronzi. I titoli sono stati infatti conquistati nel bob a due uomini da Frederick McEvoy e Byran Black e nel bob a quattro dagli stessi McEvoy e Black con i compagni David Looker e Charles Green."}
{"id": "6352659", "revid": "33689", "url": "https://it.wikipedia.org/wiki?curid=6352659", "title": "Sam\u00fael J\u00f3nsson", "text": "Biografia.\nSamuel J\u00f3nsson nasce a Arnarfj\u00f6r\u00f0ur da J\u00f3n \u00deorsteinsson e Gu\u00f0r\u00ed\u00f0ur Gu\u00f0mundsd\u00f3ttir. Perde il padre all'et\u00e0 di quattro anni e insieme alla madre si trasferisce a Brautarholt nella valle isolata del Sel\u00e1rdalur. Qui, la madre diventer\u00e0 una governante per un signore d'affari locale. Successivamente, si spostano a T\u00f3ft sempre nella stessa valle, dove J\u00f3nsson costruisce una casa. Pochi anni dopo, insieme alla madre, si stazionano a Ne\u00f0ri-Uppsalir sempre appartenente alla stessa valle. Dopo la morte della madre nel 1916, viene assunto come governante per una donna chiamata Sal\u00f3me Sam\u00faelsd\u00f3ttir che diventer\u00e0 sua moglie. Da questa relazione avr\u00e0 tre figli che moriranno in giovane et\u00e0. I due, vivono assieme tra il 1927 e il 1947 a Krossdal dove Samuel costruisce una casa e un fienile.\nNel 1947 si trasferiscono a Brautarholt in Sel\u00e1rdalur, ma la moglie morir\u00e0 poco tempo dopo. All'et\u00e0 di 65 anni va in pensione, cos\u00ec da potersi dedicare all'arte, un interesse che ha portato fin da piccolo. Soprannominato \"l'artista con il cuore di un bambino\", ha riprodotto una replica della fontana dei leoni. Nelle sue sculture rappresenta la fauna e la storia islandese riproducendo delle foche, trichechi, ippocampi e anatre. Per i suoi progetti, J\u00f3nsson usa un misto tra sabbai e cemento, motivo del degrado delle sue installazioni. Le sue opere riprendono l'arte na\u00eff. Inoltre, ha prodotto varie sculture, una chiesa e una galleria. Oltre ad essere un contadino \u00e8 anche stato un artista folk e ha dipinto quadri ad olio.\nJ\u00f3nsson muore nel 1969 in solitudine, sepolto nella fattoria. Nel 1976, le sue opere sono state inserite in un piano di conservazione e trasportate al AS\u00cd Museum di Reykjav\u00edk. Invece, nel natale 1981 esce un'intervista del politico islandese Hannibal Valdimarsson sull'artista.\nInizialmente, con la sua morte, nessuno si \u00e8 preso in carico le opere dell'artista. Con lo sfollamento della valle (l'ultimo cittadino ad abbandonare la valle \u00e8 avvenuto nel 2010), questa condizione si \u00e8 aggravata. Nel 1998 viene creata l'associazione \"Listasafn Sam\u00faels\", che insieme al Dipartimento dell'Agricoltura islandese ha iniziato l'opera di ripristino sia del territorio che delle opere prodotte da J\u00f3nsson. Dopo essere stato restaurato, la zona \u00e8 diventata il \"Museo d'arte di Sam\u00fael J\u00f3nsson\" che comprende una casa, una chiesa costruita dallo stesso scultore dopo il rifiuto di ospitare un'opera nella chiesa locale, una cerchia di leoni e la casa privata dell'artista. Nel museo vengono anche organizzati laboratori e seminari dal 2004 da parte dell'associazione \"SEEDS\".\nNel 1999 \u00e8 stato dedicato un documentario alla vita e alle opere di J\u00f3nsson chiamato \"Concrete Dreams\" (nome originale \"Steyptir Draumar\") di K\u00e1ri G. Schram e \u00d3lafur J. Engilbertsson, contenente alcune interviste ad amici dell'artista."}
{"id": "6352666", "revid": "481666", "url": "https://it.wikipedia.org/wiki?curid=6352666", "title": "G'schichten aus dem Wienerwald", "text": ""}
{"id": "6352667", "revid": "1935652", "url": "https://it.wikipedia.org/wiki?curid=6352667", "title": "Peter Kohlgraf", "text": "Biografia.\nMonsignor Peter Kohlgraf \u00e8 nato a Colonia, sede arcivescovile, il 21 marzo 1967. Suo padre era muratore e sua madre infermiera.\nFormazione e ministero sacerdotale.\nSi \u00e8 diplomato al Dreik\u00f6nigsgymnasium di Colonia. Ha studiato filosofia e teologia all'Universit\u00e0 di Bonn. Ha anche trascorso un semestre a Salisburgo. Si \u00e8 laureato nel 1991.\nIl 18 giugno 1993 \u00e8 stato ordinato presbitero nel duomo di Colonia dal cardinale Joachim Meisner. Dopo tre anni di ministero come vicario parrocchiale a Euskirchen, ha proseguito gli studi presso l'Universit\u00e0 di Bonn, essendo in pari tempo cappellano e insegnante di religione presso il Kardinal-Frings-Gymnasium nella medesima citt\u00e0. Nello stesso periodo \u00e8 stato anche cappellano dei Giovani studenti cattolici. Nel 2000 ha conseguito il dottorato in teologia presso l'Universit\u00e0 di Bonn con una tesi intitolata \"L'ecclesiologia degli efesini nell'interpretazione di Giovanni Crisostomo\" e con relatore Ernst Dassmann. In seguito \u00e8 stato assistente nel Collegium Albertinum di Bonn dal 2003 al 2009 e, per due anni, supplente per la cattedra di pedagogia religiosa presso l'Universit\u00e0 di M\u00fcnster dal 2006 al 2008. Nel Dipartimento di educazione religiosa di questo ateneo nel 2010 ha conseguito l'abilitazione in teologia con una tesi intitolata \"La fede nella conversazione. La ricerca dell'identit\u00e0 e della rilevanza nella patristica alessandrina. Un modello per un impegno pratico-teologico oggi?\" e relatore Udo Schmaelzle. Dal 2009 al 2013 \u00e8 stato cappellano e insegnante di religione all'Erzbisch\u00f6fliches Gymnasium Marienberg di Neuss. Dal 2013 alla nomina episcopale \u00e8 stato professore di teologia pastorale presso l'Alta Scuola Cattolica di Magonza, svolgendo, in pari tempo, il ministero di sacerdote cooperatore nell'unit\u00e0 pastorale di W\u00f6rrstadt-Rheinhessen, nella diocesi di Magonza. Risiedeva a Partenheim.\nMinistero episcopale.\nIl 18 aprile 2017 papa Francesco lo ha nominato vescovo di Magonza. \u00c8 succeduto al cardinale Karl Lehmann, precedentemente dimessosi per raggiunti limiti di et\u00e0. L'8 agosto 2017 ha prestato giuramento sulle Costituzioni della Renania-Palatinato e dell'Assia alla presenza del ministro-presidente Malu Dreyer e del primo ministro Volker Bouffier, ai sensi dell'articolo 16 del Concordato. Erano presenti anche il suo predecessore nell'episcopato, il cardinale Karl Lehmann, e altri rappresentanti della Chiesa e numerosi membri del Gabinetto. Ha ricevuto l'ordinazione episcopale il 27 dello stesso mese nella cattedrale di Magonza dal cardinale Karl Lehmann, coconsacranti Stephan Burger, arcivescovo metropolita di Friburgo in Brisgovia, e il cardinale Rainer Maria Woelki, arcivescovo metropolita di Colonia. Durante la stessa celebrazione ha preso possesso della diocesi divenendo l'88\u00ba successore di San Bonifacio a Magonza.\nIn seno alla Conferenza episcopale tedesca \u00e8 membro della commissione per il matrimonio e la famiglia e della commissione per l'istruzione e la scuola.\nDal 1986 fa parte della confraternita cattolica KDStV Staufia di Bonn.\nPosizioni teologiche.\nNella sua rubrica settimanale sul giornale diocesano \"Glaube und Leben\" (\"Fede e Vita\"), nel febbraio 2021 ha dichiarato: \u00abI preti che accompagnano queste coppie (riferendosi alle coppie omosessuali, ndr) benedicono cosa \u00e8 buono nelle loro vite\u00bb. Mons. Kohlgraf ha raccontato che, dopo essere diventato vescovo nel 2017, si \u00e8 presto reso consapevole che diverse forme di benedizioni per le coppie omosessuali esistevano gi\u00e0 \u00abe continueranno ad esistere\u00bb.\nGenealogia episcopale.\nLa genealogia episcopale \u00e8:"}
{"id": "6352672", "revid": "28057", "url": "https://it.wikipedia.org/wiki?curid=6352672", "title": "Conservatori capitolini", "text": ""}
{"id": "6352674", "revid": "287204", "url": "https://it.wikipedia.org/wiki?curid=6352674", "title": "Rendezvous in Wien", "text": ""}
{"id": "6352705", "revid": "729019", "url": "https://it.wikipedia.org/wiki?curid=6352705", "title": "Strada nazionale 9 (Cambogia)", "text": "La strada nazionale 9 (indicata sulle mappe come NH9, \"National Highway 9\") \u00e8 una delle strade statali della Cambogia. \u00c8 asfaltata per gran parte del percorso ed \u00e8 composta da una carreggiata unica con due corsie di marcia. La NH9 ha inizio diramandosi dalla strada nazionale 7 a Stung Treng, scavalca il fiume Mekong e dopo 143\u00a0km termina a Preah Vihear inserendosi nella strada nazionale 62."}
{"id": "6352707", "revid": "110157", "url": "https://it.wikipedia.org/wiki?curid=6352707", "title": "Regione Plessur", "text": "La regione Plessur \u00e8 una regione del Canton Grigioni, in Svizzera, istituita il 1\u00ba gennaio 2016 quando nel cantone le funzioni dei distretti e quelle dei circoli, entrambi soppressi, sono stati assunti dalle nuove regioni; il territorio della nuova regione Plessur coincide con quello del vecchio distretto di Plessur con l'aggiunta del comune di Haldenstein, gi\u00e0 parte del distretto di Landquart.\nLa regione confina con le regioni Landquart a nord, Prettigovia/Davos a nord e a est, Albula a sud, Viamala e Imboden a ovest. Il capoluogo \u00e8 Coira.\nGeografia fisica.\nLa massima elevazione della regione \u00e8 l'Aroser Rothorn (2\u00a0980\u00a0m s.l.m.) Altre cime principali comprendono il Parpaner Rothorn (2\u00a0861\u00a0m s.l.m.), il Sandhubel (2\u00a0764\u00a0m s.l.m.) e il Valbellahorn (2\u00a0764\u00a0m s.l.m.)\nIl fiume principale della regione \u00e8 il Reno, che scorre sul confine occidentale della regione. Tra gli affluenti il pi\u00f9 importante \u00e8 il Plessur, che scorre nella Schanfigg.\nInfrastrutture e trasporti.\nAutostrade.\nIl territorio della regione \u00e8 attraversato dall'autostrada A13/E43 Sankt Margrethen-Bellinzona, che collega il nord-est della Svizzera con il Canton Ticino attraverso Coira ed il San Bernardino. L'autostrada ha uscite nella regione a Coira nord e Coira sud.\nStrade principali.\nLa strada principale 3 attraversa il territorio della lregione dal Passo di Lenzerheide a Coira. La strada principale 13 attraversa anch'essa Coira e si sovrappone alla n. 3 a est della citt\u00e0. Da Coira parte anche la strada per la Schanfigg e Arosa.\nFerrovie.\nCoira \u00e8 il principale nodo ferroviario della regione, con treni per Thusis o Disentis/Must\u00e9r (fermata a Coira Ovest), Igis e Arosa (fermate a Coira Citt\u00e0, L\u00fcen-Castiel, Sankt Peter-Molinis, Peist, Langwies, Litzir\u00fcti e Arosa).\nSuddivisione amministrativa.\nLa regione Plessur \u00e8 divisa in 6 comuni:"}
{"id": "6352708", "revid": "481666", "url": "https://it.wikipedia.org/wiki?curid=6352708", "title": "Der Hampelmann", "text": ""}
{"id": "6352710", "revid": "363629", "url": "https://it.wikipedia.org/wiki?curid=6352710", "title": "Sistema elettorale in Russia", "text": "Il sistema elettorale russo \u00e8 il meccanismo adottato in Russia per determinare, in base ai voti espressi dagli elettori, l'assegnazione dei 450 seggi della Duma di Stato, camera bassa dell'Assemblea Federale Russa.\nFunzionamento.\nLa Russia vota tramite un sistema elettorale misto. La met\u00e0 dei seggi (225) viene infatti distribuita tramite sistema proporzionale a circoscrizione unica (l'intero Paese), con liste bloccate e soglia di sbarramento al 5%. Gli altri 225 posti sono invece attribuiti tramite collegi uninominali con sistema maggioritario a turno unico."}
{"id": "6352711", "revid": "115337833", "url": "https://it.wikipedia.org/wiki?curid=6352711", "title": "Sistema elettorale misto", "text": "Un sistema elettorale misto \u00e8 un sistema elettorale nel quale l'assegnazione dei seggi funziona tramite meccanismi misti sia dei sistemi maggioritari, sia di quelli proporzionali.\nStoria e definizione.\nSecondo la definizione di Blais e Massicotte, un sistema misto \u00e8 quel sistema che presenta contemporaneamente formule maggioritarie e proporzionali. Secondo un'altra visione, non ritenuta per\u00f2 precisa come la precedente, sono misti quei sistemi elettorali che producono, a livello di proporzionalit\u00e0, risultati intermedi tra quelli maggioritari e quelli proporzionali. Come si pu\u00f2 ben intuire, ci\u00f2 che rende particolare il sistema elettorale misto \u00e8 il fatto che esso sia composto da elementi classici, come in una sorta di mix, comuni ad entrambe le famiglie (proporzionale e maggioritario) alle quali si possono ricondurre tutte le leggi elettorali. \nPur essendo stato l'austriaco Siegfried Geyerhahn il primo a ipotizzarli, essi si sono diffusi soprattutto durante gli anni novanta del secolo scorso, in varie parti del mondo (Russia, Giappone, Messico, Nuova Zelanda, Ungheria, Albania ecc.). Anche l'Italia ne \u00e8 un esempio poich\u00e9, dal 1993 al 2005, la legge elettorale vigente \u00e8 stato il c.d. \"Mattarellum\". Inoltre, nell'ottobre 2017, il Parlamento ha approvato una nuova legge elettorale mista (che \u00e8 stata usata a partire dalle elezioni del 2018): il c.d. \"Rosatellum\". \nI sistemi misti si sono affermati anche per ovviare ai vari problemi che il proporzionale ed il maggioritario presentano: eccessiva frammentazione politica (con conseguente difficolt\u00e0 nella governabilit\u00e0), poca rappresentanza ecc.\nClassificazione.\nFare una classificazione dei sistemi misti non \u00e8 facile. Ci\u00f2 a causa del fatto che ci possono essere una innumerevole variet\u00e0 di combinazioni tra la parte proporzionale e quella maggioritaria. A questo va poi aggiunto la possibilit\u00e0 di avere soglie di sbarramento alte o pi\u00f9 basse, l'uso delle preferenze o delle liste bloccate e, eventualmente, la presenza o meno di un premio di maggioranza. In ogni caso, volendo classificare i sistemi misti, si possono distinguere:\nAll'interno di questa classificazione non trovano ovviamente spazio le c.d. leggi elettorali proporzionali con premio di maggioranza. In effetti, queste ultime, non sono altro che una variante del sistema proporzionale modificato o corretto, per favorire la governabilit\u00e0, con un bonus in seggi da assegnare a chi ottiene pi\u00f9 voti.\nConclusioni.\nNonostante le tante possibili differenze, i sistemi elettorali misti hanno dei tratti in comune. Nello specifico, la presenza di collegi uninominali per la parte maggioritaria e una quota proporzionale quasi sempre minoritaria, ma mai inferiore al 25%. Essi, potendo essere applicati sia in un parlamento monocamerale sia bicamerale, rappresentano spesso una buona soluzione di compromesso."}
{"id": "6352712", "revid": "767487", "url": "https://it.wikipedia.org/wiki?curid=6352712", "title": "Steeven Willems", "text": "Carriera.\nClub.\nIl 1\u00ba luglio 2013 viene acquistato dalla squadra belga del ."}
{"id": "6352714", "revid": "119116183", "url": "https://it.wikipedia.org/wiki?curid=6352714", "title": "Regione Prettigovia/Davos", "text": "La regione Prettigovia/Davos \u00e8 una regione del Canton Grigioni, in Svizzera, istituita il 1\u00ba gennaio 2016 quando nel cantone le funzioni dei distretti e quelle dei circoli, entrambi soppressi, sono stati assunti dalle nuove regioni; il territorio della nuova regione Prettigovia/Davos coincide con quello del vecchio distretto di Prettigovia/Davos.\nLa regione confina con le regioni Engiadina Bassa/Val M\u00fcstair a est, Maloja a sud, Albula a sud-ovest, Plessur e Landquart a ovest e con l'Austria (distretto di Bludenz nel Vorarlberg) a nord. Il capoluogo \u00e8 Klosters-Serneus.\nGeografia fisica.\nLa massima elevazione della regione \u00e8 il Verstanklahorn (3\u00a0297\u00a0m), nel gruppo del Silvretta. Altre cime principali comprendono il Monte Silvretta (3\u00a0244\u00a0m), il Piz Vadret (3\u00a0226\u00a0m), nelle Alpi dell'Albula, e il Plattenhorn (3\u00a0221\u00a0m).\nI fiumi principali della regione sono il Landquart, che scorre nella Prettigovia, ed il Landwasser, che bagna Davos. Entrambi i fiumi sono tributari del Reno. Nel bacino del Landwasser \u00e8 compreso il lago di Davos.\nInfrastrutture e trasporti.\nStrade principali.\nLa strada principale 28 attraversa il territorio della regione dal Passo Fl\u00fcela a Jenaz passando per Davos e il Wolfgang Pass. Un'altra strada importante collega Davos con Tiefencastel.\nFerrovie.\nLa regione \u00e8 servita da alcune linee della Ferrovia retica:\nSuddivisione amministrativa.\nLa regione Prettigovia/Davos \u00e8 divisa in 11 comuni:"}
{"id": "6352721", "revid": "880789", "url": "https://it.wikipedia.org/wiki?curid=6352721", "title": "Demonologia cristiana", "text": ""}
{"id": "6352723", "revid": "1543377", "url": "https://it.wikipedia.org/wiki?curid=6352723", "title": "Joannie Rochette", "text": "Biografia.\nCampionessa canadese nella categoria novizi, nel 2001 Rochette ha debuttato al Grand Prix juniores. L'anno successivo partecipa anche ai campionati mondiali juniores dove si piazza all'ottavo posto. Ai suoi secondi Mondiali juniores arriva quinta, mentre a partire dalla stagione 2002-03 inizia a gareggiare a livello senior.\nVince la medaglia di bronzo alla Finale Grand Prix 2004\u201305 e successivamente partecipa alle Olimpiadi di Torino 2006 classificandosi quinta. Durante il quadriennio seguente colleziona una medaglia di bronzo e due argenti ai Campionati dei Quattro continenti, oltre alla medaglia d'argento vinta ai campionati mondiali di Los Angeles 2009 dietro la sudcoreana Yuna Kim e davanti alla giapponese Miki And\u014d superata di 0,91 punti. \nLa partecipazione di Rochette alle Olimpiadi di Vancouver 2010 viene funestata dall'improvvisa scomparsa della madre Th\u00e9r\u00e8se che, recatasi a Vancouver due giorni prima dell'inizio del programma corto di pattinaggio per assistere alla gara della figlia, muore a causa di un attacco cardiaco all'et\u00e0 di 55 anni. Rochette decide di continuare la competizione in onore della madre, che la inizi\u00f2 al pattinaggio all'et\u00e0 di soli due anni, piazzandosi al terzo posto, posizione poi mantenuta anche dopo il programma libero. Durante la cerimonia funebre della madre ha riposto la medaglia di bronzo sopra la sua bara.\nNel 2016 Rochette intraprende gli studi in medicina presso l'Universit\u00e0 McGill."}
{"id": "6352724", "revid": "6923", "url": "https://it.wikipedia.org/wiki?curid=6352724", "title": "Grasshopper Manufacture", "text": "Grasshopper Manufacture \u00e8 una azienda giapponese di videogiochi. Fondata nel 1998 da G\u014dichi Suda, ha prodotto diversi titoli tra cui \"The Silver Case\", \"Flower, Sun, and Rain\", \"Shining Soul\", \"Killer7\", \"No More Heroes\" e \"Shadows of the Damned\". Dal 2013 fa parte di GungHo."}
{"id": "6352726", "revid": "1498232", "url": "https://it.wikipedia.org/wiki?curid=6352726", "title": "D8 (rete televisiva)", "text": ""}
{"id": "6352727", "revid": "339392", "url": "https://it.wikipedia.org/wiki?curid=6352727", "title": "D17 (rete televisiva)", "text": ""}
{"id": "6352728", "revid": "1498232", "url": "https://it.wikipedia.org/wiki?curid=6352728", "title": "CStar (rete televisiva)", "text": ""}
{"id": "6352732", "revid": "104458", "url": "https://it.wikipedia.org/wiki?curid=6352732", "title": "Breil/Brigels", "text": ""}
{"id": "6352749", "revid": "1543377", "url": "https://it.wikipedia.org/wiki?curid=6352749", "title": "Minamoto no Tametomo", "text": "Tametomo \u00e8 noto nelle cronache epiche come un potente arciere e si dice che una volta abbia affondato un'intera nave dei Taira con una sola freccia perforandone la chiglia sotto la linea di galleggiamento. In molte leggende si aggiunge anche che il suo braccio sinistro fosse circa 10\u00a0cm pi\u00f9 lungo di quello destro, permettendogli una trazione pi\u00f9 lunga della freccia e colpi pi\u00f9 potenti. Combatt\u00e9 per difendere Shirakawa-den, a fianco di suo padre, contro le forze di Taira no Kiyomori e Minamoto no Yoshitomo, suo fratello. Il palazzo fu dato alle fiamme, e Tametomo fu costretto a fuggire.\nDopo la ribellione di H\u014dgen, i Taira tagliarono i tendini del braccio sinistro di Tametomo, limitando l'uso del suo arco, e fu poi esiliato nell'isola di \u014cshima nelle Isole Izu. Tametomo alla fine si uccise squarciandosi l'addome, ovvero commettendo \"seppuku\". \u00c8 alquanto probabile che egli sia il primo guerriero a commettere \"seppuku\" nelle cronache.\n\"Ch\u016bzan Seikan\".\nNel \"Ch\u016bzan Seikan\" (1650) di Sh\u014d Sh\u014dken, la prima storia di Ry\u016bky\u016b, si menziona che durante il suo esilio scese a Okinawa e gener\u00f2 il primo capo conosciuto di Ch\u016bzan, Shunten.\nScritta dopo l'invasione di Ry\u016bky\u016b (1609), questa narrazione fu probabilmente costruita per collegare e legittimare il rapporto della famiglia imperiale giapponese con le Isole Ry\u016bky\u016b. Durante il periodo Meiji il mito era considerato come un fatto ufficiale e storico per la \"legittimit\u00e0\" e il \"diritto sovrano\" dell'annessione del Regno delle Ry\u016bky\u016b nel 1879."}
{"id": "6352750", "revid": "104458", "url": "https://it.wikipedia.org/wiki?curid=6352750", "title": "Disentis/Must\u00e9r", "text": ""}
{"id": "6352753", "revid": "481666", "url": "https://it.wikipedia.org/wiki?curid=6352753", "title": "General Babka", "text": ""}
{"id": "6352754", "revid": "104458", "url": "https://it.wikipedia.org/wiki?curid=6352754", "title": "Waltensburg/Vuorz", "text": ""}
{"id": "6352755", "revid": "671029", "url": "https://it.wikipedia.org/wiki?curid=6352755", "title": "Regione Surselva", "text": "La regione Surselva \u00e8 una regione del Canton Grigioni, in Svizzera, istituita il 1\u00ba gennaio 2016 quando nel cantone le funzioni dei distretti e quelle dei circoli, entrambi soppressi, sono stati assunti dalle nuove regioni; il territorio della nuova regione Surselva coincide con quello del vecchio distretto di Surselva.\nLa regione confina con le regioni Imboden e Viamala a est e sud-est, con il Canton Ticino (distretti di Blenio a sud e di Leventina a sud-ovest), con il Canton Uri a ovest e nord-ovest e con il Canton Glarona a nord. Il capoluogo \u00e8 Ilanz.\nGeografia fisica.\nLa massima elevazione della regione \u00e8 il T\u00f6di (3\u00a0614\u00a0m). Altre cime principali comprendono il Piz Durschin (3\u00a0421\u00a0m), l'Adula (3\u00a0402\u00a0m), il G\u00fcferhorn (3\u00a0383\u00a0m), il Piz Urlaun (3\u00a0359\u00a0m) e l'Oberalpstock (Piz Tgietschen in romancio) (3\u00a0328\u00a0m).\nIl fiume principale della regione \u00e8 il Reno Anteriore (Vorderrhein in tedesco), che rappresenta uno dei due rami del Reno, insieme al Reno Posteriore. Ha come tributari i torrenti Rabiusa (Val Safien), Glenner (Val Lumnezia), con l'affluente Valser Rhein (Valsertal), e Froda (Val Medel).\nNella regione si trovano alcuni laghi artificiali: il lago di Zervreila (comune di Vals), il lago di Santa Maria (Medel), il Lai da Nalps, il Lai da Curnera (Tujetsch) e il bacino formato dalla diga di Barcuns.\nInfrastrutture e trasporti.\nStrade.\nLa strada principale 19 attraversa il fondovalle dal Passo dell'Oberalp (\"Oberalppass\") a Laax passando per il capoluogo Ilanz. Da Disentis parte la strada principale 416 per il passo del Lucomagno e quindi per il Canton Ticino, che finisce a Biasca, mentre da Ilanz partono le strade della Val Lumnezia e della Valsertal.\nFerrovia.\nLa regione \u00e8 servito dalla linea ferroviaria Reichenau-Disentis, con stazioni a Oberalppassh\u00f6he-Calmot, Tschamut-Selva, Dieni, Rueras, Sedrun, Bugnei, Momp\u00e9 Tujetsch, Segnas, Acla da Fontauna, Disentis, Sumvitg-Cumpadials, Rabius-Surrein, Trun, Tavanasa-Brigels, Waltensburg, Rueun, Ilanz, Castrisch, Valendas-Sagogn e Versam-Safien.\nSuddivisione amministrativa.\nLa regione Surselva \u00e8 divisa in 15 comuni, elencati di seguito in ordine alfabetico:\nNota bene: la lingua tedesca e la lingua romancia sono co-ufficiali in tutti i comuni tranne in quelli di Safiental e di Vals, dove \u00e8 invece ufficiale solo la lingua tedesca"}
{"id": "6352762", "revid": "729019", "url": "https://it.wikipedia.org/wiki?curid=6352762", "title": "KN-11", "text": "Il Pukkuksong-1 (; letteralmente: \"Stella Polare\") o KN-11 (secondo la classificazione NATO) \u00e8 un missile balistico lanciabile da sottomarino (SLBM, \"submarine-launched ballistic missile\") progettato per essere utilizzato dalla classe di battelli nordcoreani Korae."}
{"id": "6352763", "revid": "132266", "url": "https://it.wikipedia.org/wiki?curid=6352763", "title": "Pukkuksong-1", "text": ""}
{"id": "6352764", "revid": "481666", "url": "https://it.wikipedia.org/wiki?curid=6352764", "title": "Zwei in einem Auto", "text": ""}
{"id": "6352765", "revid": "1305772", "url": "https://it.wikipedia.org/wiki?curid=6352765", "title": "Mouse Trap (videogioco 1986)", "text": "Mouse Trap, scritto anche Mousetrap, \u00e8 un videogioco a piattaforme con un topo antropomorfo come protagonista, pubblicato nel 1986 per Acorn Electron e BBC Micro dalla Tynesoft e nel 1987 per Amiga, Atari 8-bit, Atari ST e Commodore 64 dalla Micro Value, un marchio a minor costo appartenente alla stessa Tynesoft. In Nord America usc\u00ec anche con il titolo Mouse Quest.\nModalit\u00e0 di gioco.\nIl gioco \u00e8 un tipico platform nello stile di \"Manic Miner\", semplice nel funzionamento, ma non facile da vincere. Il giocatore controlla il topo Melvin attraverso una serie di livelli a schermata fissa, con vista di profilo e stile grafico da cartone animato. Ogni livello \u00e8 composto da una diversa struttura di piattaforme di vario tipo, a volte anche mobili, che possono richiedere una certa strategia per essere attraversate.\nMelvin pu\u00f2 soltanto camminare in orizzontale e saltare e per completare un livello deve raccogliere tutti gli oggetti buoni sparsi per lo schermo, che possono essere formaggio, frutta, torte o altro. Dopo aver raccolto tutto bisogna raggiungere la porticina di uscita, di solito posta in un punto difficile da accedere.\nI nemici sono vari tipi di creature o di oggetti di ogni genere, comprese stranezze come uova al tegamino e rotoli di carta igienica volanti, che si muovono secondo schemi predefiniti. Si perde una vita in caso di contatto con uno qualsiasi dei pericoli, di cadute da altezze eccessive, o di esaurimento del tempo a disposizione per il livello."}
{"id": "6352766", "revid": "1498232", "url": "https://it.wikipedia.org/wiki?curid=6352766", "title": "RTP (azienda)", "text": ""}
{"id": "6352768", "revid": "336528", "url": "https://it.wikipedia.org/wiki?curid=6352768", "title": "Regione Viamala", "text": "La regione Viamala \u00e8 una regione del Canton Grigioni, in Svizzera, istituita il 1\u00ba gennaio 2016 quando nel cantone le funzioni dei distretti e quelle dei circoli, entrambi soppressi, sono stati assunti dalle nuove regioni; il territorio della nuova regione Viamala coincide con quello del vecchio distretto di Hinterrhein. \nPrende il nome dalla Via Mala e il capoluogo \u00e8 Thusis.\nGeografia fisica.\nLa massima elevazione della regione \u00e8 l'Adula (3 402 m s.l.m.). Le altre cime principali sono il G\u00fcferhorn (3 383 m), il Pizzo Tamb\u00f2 (3 279 m), il Piz Grisch (3 062 m), il Piz Beverin (2 998 m) e il Piz Curv\u00e9r (2 972 m).\nI corsi d'acqua principali della regione sono il Reno Posteriore (in tedesco: \"Hinterrhein\"), con gli affluenti Albula e Reno di Ferrera (Val Ferrera), formato dalla confluenza del Reno di Avers (Val d'Avers) e del Reno di Madris (Val Madris).\nLa regione \u00e8 formata da una valle principale, divisa in tre sezioni, oltre che dalle numerose altre valli tributarie del Reno Posteriore; \nLa regione confina con le regioni Surselva a nord-ovest, Imboden a nord, Plessur a nord-est, Albula a est, Maloja a sud-est e Moesa a sud-ovest, con l'Italia (Provincia di Sondrio in Lombardia) a sud e con il Canton Ticino (distretto di Blenio) a ovest.\nInfrastrutture e trasporti.\nAutostrade.\nIl territorio della regione \u00e8 attraversato dall'autostrada A13/E43 Sankt Margrethen-Bellinzona, che collega il nord-est della Svizzera con il Canton Ticino attraverso Coira ed il San Bernardino. L'autostrada ha uscite nella regione a Rothenbrunnen, Thusis nord, Thusis sud, Viamala, Zillis, Andeer, Rofla-Avers, Sufers, Spl\u00fcgen, Medels, Nufenen, Hinterrhein e Passo del San Bernardino.\nStrade principali.\nNella regione sono presenti 4 strade principali:\nFerrovie.\nLa regione \u00e8 servito dalla linea Tiefencastel-Coira della Ferrovia retica, con le stazioni di Thusis, di Cazis, di Rodels-Realta e di Rothenbrunnen. Da Thusis \u00e8 disponibile il servizio di trasporto auto per Samedan.\nValichi di frontiera.\n\u00c8 presente un valico di frontiera tra Svizzera e Italia: il Passo dello Spluga (Spl\u00fcgen/Chiavenna).\nDighe.\nLungo il corso del Reno Posteriore si trova la diga di Sufers.\nSuddivisione amministrativa.\nLa regione Viamala \u00e8 divisa in 19 comuni, elencati di seguito in ordine alfabetico:"}
{"id": "6352769", "revid": "33689", "url": "https://it.wikipedia.org/wiki?curid=6352769", "title": "Mouse Quest", "text": ""}
{"id": "6352771", "revid": "1498232", "url": "https://it.wikipedia.org/wiki?curid=6352771", "title": "TVE (azienda)", "text": ""}
{"id": "6352772", "revid": "1305772", "url": "https://it.wikipedia.org/wiki?curid=6352772", "title": "Iannone", "text": "Iannone, cognome italiano :"}
{"id": "6352777", "revid": "481666", "url": "https://it.wikipedia.org/wiki?curid=6352777", "title": "Der Vogelh\u00e4ndler", "text": "Vedi anche \"Il venditore di uccelli\" (titolo italiano)"}
{"id": "6352778", "revid": "767487", "url": "https://it.wikipedia.org/wiki?curid=6352778", "title": "Soledad de Graciano S\u00e1nchez", "text": "Soledad de Graciano S\u00e1nchez \u00e8 una municipalit\u00e0 dello stato di San Luis Potos\u00ed, nel Messico centrale, il cui capoluogo \u00e8 la omonima localit\u00e0.\nConta 255.015 abitanti (2010) e ha una estensione di 304,86\u00a0km\u00b2."}
{"id": "6352779", "revid": "104458", "url": "https://it.wikipedia.org/wiki?curid=6352779", "title": "Alvaschagn", "text": ""}
{"id": "6352793", "revid": "1793900", "url": "https://it.wikipedia.org/wiki?curid=6352793", "title": "Binh Di", "text": "Il fiume Binh Di, chiamato \"S\u00f4ng B\u00ecnh Di\" in lingua vietnamita, \u00e8 un effluente (o distributario) del Tonle Bassac. Ha inizio all'altezza della cittadina di Long Binh diramandosi verso sud-ovest dalla sponda destra del Bassac e per il suo intero percorso segna il confine tra la Cambogia ed il Vietnam. Termina la sua breve corsa di 12\u00a0km unendosi al fiume Takeo che dopo altri 28\u00a0km diventa tributario del S\u00f4ng H\u1eadu."}
{"id": "6352794", "revid": "486946", "url": "https://it.wikipedia.org/wiki?curid=6352794", "title": "Arfea", "text": ""}
{"id": "6352795", "revid": "104458", "url": "https://it.wikipedia.org/wiki?curid=6352795", "title": "Regioni del Canton Grigioni", "text": "Le regioni del Canton Grigioni, in Svizzera, sono le suddivisioni amministrative intermedie tra il cantone e i comuni; ognuna \u00e8 composta da pi\u00f9 comuni. Sono state istituite il 1\u00ba gennaio 2016 quando nel cantone le funzioni dei distretti e quelle dei circoli, entrambi soppressi, sono stati assunti dalle nuove regioni.\nLe regioni del Canton Grigioni sono (tra parentesi il capoluogo e il vecchio distretto che hanno sostituito):"}
{"id": "6352796", "revid": "481666", "url": "https://it.wikipedia.org/wiki?curid=6352796", "title": "Leinen aus Irland", "text": ""}
{"id": "6352797", "revid": "481666", "url": "https://it.wikipedia.org/wiki?curid=6352797", "title": "Gr\u00fcn ist die Heide", "text": ""}
{"id": "6352808", "revid": "481666", "url": "https://it.wikipedia.org/wiki?curid=6352808", "title": "Meine Schwester und ich", "text": ""}
{"id": "6352814", "revid": "481666", "url": "https://it.wikipedia.org/wiki?curid=6352814", "title": "Der erste Fr\u00fchlingstag", "text": ""}
{"id": "6352816", "revid": "599013", "url": "https://it.wikipedia.org/wiki?curid=6352816", "title": "Adur (Azerbaigian)", "text": ""}
{"id": "6352817", "revid": "765341", "url": "https://it.wikipedia.org/wiki?curid=6352817", "title": "Afurca", "text": "Afurca \u00e8 un comune dell'Azerbaigian situato nel distretto di Quba. Conta una popolazione di 819 abitanti.\nCollegamenti esterni.\nAfurca su GEOnet Names Server"}
{"id": "6352818", "revid": "765341", "url": "https://it.wikipedia.org/wiki?curid=6352818", "title": "A\u011fbil", "text": "A\u011fbil \u00e8 un comune dell'Azerbaigian situato nel distretto di Quba. Conta una popolazione di 959 abitanti.\nCollegamenti esterni.\nA\u011fbil su GEOnet Names Server"}
{"id": "6352819", "revid": "599013", "url": "https://it.wikipedia.org/wiki?curid=6352819", "title": "Al\u0131c", "text": ""}
{"id": "6352820", "revid": "1573940", "url": "https://it.wikipedia.org/wiki?curid=6352820", "title": "Alekseyevka (Quba)", "text": "Alekseyevka \u00e8 un comune dell'Azerbaigian situato nel distretto di Quba. Conta una popolazione di 2.573 abitanti."}
{"id": "6352821", "revid": "767487", "url": "https://it.wikipedia.org/wiki?curid=6352821", "title": "Alpan (Azerbaigian)", "text": "Alpan \u00e8 un comune dell'Azerbaigian situato nel distretto di Quba. Conta una popolazione di 3.070 abitanti."}
{"id": "6352822", "revid": "1543377", "url": "https://it.wikipedia.org/wiki?curid=6352822", "title": "Amsar", "text": "Amsar \u00e8 un comune dell'Azerbaigian situato nel distretto di Quba. Conta una popolazione di 2.475 abitanti.\nCollegamenti esterni.\nAmsar su GEOnet Names Server"}
{"id": "6352823", "revid": "1573940", "url": "https://it.wikipedia.org/wiki?curid=6352823", "title": "Amsarq\u0131\u015flaq", "text": "Amsarq\u0131\u015flaq \u00e8 un comune dell'Azerbaigian situato nel distretto di Quba. Conta una popolazione di 825 abitanti."}
{"id": "6352825", "revid": "1573940", "url": "https://it.wikipedia.org/wiki?curid=6352825", "title": "A\u015fa\u011f\u0131 Atuc", "text": "A\u015fa\u011f\u0131 Atuc \u00e8 un comune dell'Azerbaigian situato nel distretto di Quba. Conta una popolazione di 1.650 abitanti."}
{"id": "6352826", "revid": "765341", "url": "https://it.wikipedia.org/wiki?curid=6352826", "title": "A\u015fa\u011f\u0131 T\u00fcl\u0259k\u0259ran", "text": "A\u015fa\u011f\u0131 T\u00fcl\u0259k\u0259ran \u00e8 un comune dell'Azerbaigian situato nel distretto di Quba. Conta una popolazione di 508 abitanti.\nCollegamenti esterni.\nA\u015fa\u011f\u0131 T\u00fcl\u0259k\u0259ran su GEOnet Names Server"}
{"id": "6352827", "revid": "765341", "url": "https://it.wikipedia.org/wiki?curid=6352827", "title": "A\u015fa\u011f\u0131 Xu\u00e7", "text": "A\u015fa\u011f\u0131 Xu\u00e7 \u00e8 un comune dell'Azerbaigian situato nel distretto di Quba. Conta una popolazione di 904 abitanti.\nCollegamenti esterni.\nA\u015fa\u011f\u0131 Xu\u00e7 su GEOnet Names Server"}
{"id": "6352828", "revid": "599013", "url": "https://it.wikipedia.org/wiki?curid=6352828", "title": "Ashagy Kharasha", "text": ""}
{"id": "6352829", "revid": "599013", "url": "https://it.wikipedia.org/wiki?curid=6352829", "title": "Atuc", "text": ""}
{"id": "6352830", "revid": "599013", "url": "https://it.wikipedia.org/wiki?curid=6352830", "title": "Ayd\u0131nk\u0259nd", "text": ""}
{"id": "6352831", "revid": "599013", "url": "https://it.wikipedia.org/wiki?curid=6352831", "title": "Bad (Azerbaigian)", "text": ""}
{"id": "6352832", "revid": "1573940", "url": "https://it.wikipedia.org/wiki?curid=6352832", "title": "Ba\u011fbanl\u0131 (Quba)", "text": "Ba\u011fbanl\u0131 \u00e8 un comune dell'Azerbaigian situato nel distretto di Quba. Conta una popolazione di 1.562 abitanti."}
{"id": "6352833", "revid": "599013", "url": "https://it.wikipedia.org/wiki?curid=6352833", "title": "Ba\u011f\u00e7al\u0131", "text": ""}
{"id": "6352834", "revid": "1573940", "url": "https://it.wikipedia.org/wiki?curid=6352834", "title": "Barl\u0131", "text": "Barl\u0131 \u00e8 un comune dell'Azerbaigian situato nel distretto di Quba. Conta una popolazione di 1.585 abitanti."}
{"id": "6352835", "revid": "1573940", "url": "https://it.wikipedia.org/wiki?curid=6352835", "title": "B\u0259r\u011fov", "text": "B\u0259r\u011fov \u00e8 un comune dell'Azerbaigian situato nel distretto di Quba. Conta una popolazione di 731 abitanti."}
{"id": "6352836", "revid": "765341", "url": "https://it.wikipedia.org/wiki?curid=6352836", "title": "Birinci N\u00fcg\u0259di", "text": "Birinci N\u00fcg\u0259di \u00e8 un comune dell'Azerbaigian situato nel distretto di Quba. Conta una popolazione di 6.866 abitanti.\nCollegamenti esterni.\nBirinci N\u00fcg\u0259di su GEOnet Names Server"}
{"id": "6352837", "revid": "765341", "url": "https://it.wikipedia.org/wiki?curid=6352837", "title": "Buduq", "text": "Buduq \u00e8 un comune dell'Azerbaigian situato nel distretto di Quba. Conta una popolazione di 516 abitanti.\nCollegamenti esterni.\nBuduq su GEOnet Names Server"}
{"id": "6352840", "revid": "599013", "url": "https://it.wikipedia.org/wiki?curid=6352840", "title": "Cadar\u0131", "text": ""}
{"id": "6352844", "revid": "481666", "url": "https://it.wikipedia.org/wiki?curid=6352844", "title": "Anatol", "text": ""}
{"id": "6352845", "revid": "1573940", "url": "https://it.wikipedia.org/wiki?curid=6352845", "title": "Ca\u011fac\u0131q", "text": "Ca\u011fac\u0131q \u00e8 un comune dell'Azerbaigian situato nel distretto di Quba. Conta una popolazione di 395 abitanti."}
{"id": "6352846", "revid": "765341", "url": "https://it.wikipedia.org/wiki?curid=6352846", "title": "\u00c7art\u0259p\u0259", "text": "\u00c7art\u0259p\u0259 \u00e8 un comune dell'Azerbaigian situato nel distretto di Quba. Conta una popolazione di 706 abitanti.\nCollegamenti esterni.\n\u00c7art\u0259p\u0259 su GEOnet Names Server"}
{"id": "6352847", "revid": "765341", "url": "https://it.wikipedia.org/wiki?curid=6352847", "title": "\u00c7arxa\u00e7u", "text": "\u00c7arxa\u00e7u \u00e8 un comune dell'Azerbaigian situato nel distretto di Quba. Conta una popolazione di 220 abitanti.\nCollegamenti esterni.\n\u00c7arxa\u00e7u su GEOnet Names Server"}
{"id": "6352848", "revid": "599013", "url": "https://it.wikipedia.org/wiki?curid=6352848", "title": "\u00c7ayq\u0131\u015flaq", "text": ""}
{"id": "6352849", "revid": "765341", "url": "https://it.wikipedia.org/wiki?curid=6352849", "title": "\u00c7i\u00e7i", "text": "\u00c7i\u00e7i \u00e8 un comune dell'Azerbaigian situato nel distretto di Quba. Conta una popolazione di 1.131 abitanti.\nCollegamenti esterni.\n\u00c7i\u00e7i su GEOnet Names Server"}
{"id": "6352850", "revid": "765341", "url": "https://it.wikipedia.org/wiki?curid=6352850", "title": "Cimi", "text": "Cimi \u00e8 un comune dell'Azerbaigian situato nel distretto di Quba. Conta una popolazione di 1.082 abitanti.\nCollegamenti esterni.\nCimi su GEOnet Names Server"}
{"id": "6352851", "revid": "599013", "url": "https://it.wikipedia.org/wiki?curid=6352851", "title": "Jek (Quba)", "text": ""}
{"id": "6352852", "revid": "599013", "url": "https://it.wikipedia.org/wiki?curid=6352852", "title": "C\u0131ndar", "text": ""}
{"id": "6352853", "revid": "1573940", "url": "https://it.wikipedia.org/wiki?curid=6352853", "title": "Da\u011fl\u0131 (Quba)", "text": "Da\u011fl\u0131 \u00e8 un comune dell'Azerbaigian situato nel distretto di Quba. Conta una popolazione di 2.243 abitanti."}
{"id": "6352854", "revid": "599013", "url": "https://it.wikipedia.org/wiki?curid=6352854", "title": "Da\u011f\u00fcst\u00fc", "text": ""}
{"id": "6352855", "revid": "599013", "url": "https://it.wikipedia.org/wiki?curid=6352855", "title": "Dalaqo", "text": ""}
{"id": "6352856", "revid": "599013", "url": "https://it.wikipedia.org/wiki?curid=6352856", "title": "Dal\u0131qaya", "text": ""}
{"id": "6352857", "revid": "1573940", "url": "https://it.wikipedia.org/wiki?curid=6352857", "title": "Davudoba", "text": "Davudoba \u00e8 un comune dell'Azerbaigian situato nel distretto di Quba. Conta una popolazione di 510 abitanti."}
{"id": "6352858", "revid": "599013", "url": "https://it.wikipedia.org/wiki?curid=6352858", "title": "D\u0259hn\u0259 (Quba)", "text": ""}
{"id": "6352859", "revid": "1573940", "url": "https://it.wikipedia.org/wiki?curid=6352859", "title": "D\u0259ll\u0259kli (Quba)", "text": "D\u0259ll\u0259kli \u00e8 un comune dell'Azerbaigian situato nel distretto di Quba. Conta una popolazione di 826 abitanti."}
{"id": "6352860", "revid": "599013", "url": "https://it.wikipedia.org/wiki?curid=6352860", "title": "D\u0259rk", "text": ""}
{"id": "6352861", "revid": "765341", "url": "https://it.wikipedia.org/wiki?curid=6352861", "title": "Digah (Quba)", "text": "Digah \u00e8 un comune dell'Azerbaigian situato nel distretto di Quba. Conta una popolazione di 1.760 abitanti.\nCollegamenti esterni.\nDigah su GEOnet Names Server"}
{"id": "6352862", "revid": "599013", "url": "https://it.wikipedia.org/wiki?curid=6352862", "title": "Dzhigli", "text": ""}
{"id": "6352863", "revid": "765341", "url": "https://it.wikipedia.org/wiki?curid=6352863", "title": "\u018flib\u0259yq\u0131\u015flaq", "text": "\u018flib\u0259yq\u0131\u015flaq \u00e8 un comune dell'Azerbaigian situato nel distretto di Quba. Conta una popolazione di 881 abitanti."}
{"id": "6352864", "revid": "580197", "url": "https://it.wikipedia.org/wiki?curid=6352864", "title": "\u018flik", "text": "\u018flik \u00e8 un comune dell'Azerbaigian situato nel distretto di Quba. Conta una popolazione di 1.069 abitanti."}
{"id": "6352865", "revid": "1573940", "url": "https://it.wikipedia.org/wiki?curid=6352865", "title": "\u018flim\u0259mm\u0259doba", "text": "\u018flim\u0259mm\u0259doba \u00e8 un comune dell'Azerbaigian situato nel distretto di Quba. Conta una popolazione di 825 abitanti."}
{"id": "6352866", "revid": "765341", "url": "https://it.wikipedia.org/wiki?curid=6352866", "title": "\u018frm\u0259ki", "text": "\u018frm\u0259ki \u00e8 un comune dell'Azerbaigian situato nel distretto di Quba. Conta una popolazione di 1.582 abitanti.\nCollegamenti esterni.\n\u018frm\u0259ki su GEOnet Names Server"}
{"id": "6352867", "revid": "1573940", "url": "https://it.wikipedia.org/wiki?curid=6352867", "title": "\u018frm\u0259kiq\u0131\u015flaq", "text": "\u018frm\u0259kiq\u0131\u015flaq \u00e8 un comune dell'Azerbaigian situato nel distretto di Quba. Conta una popolazione di 430 abitanti."}
{"id": "6352868", "revid": "765341", "url": "https://it.wikipedia.org/wiki?curid=6352868", "title": "\u018fski \u0130qr\u0131\u011f", "text": "\u018fski \u0130qr\u0131\u011f \u00e8 un comune dell'Azerbaigian situato nel distretto di Quba. Conta una popolazione di 325 abitanti.\nCollegamenti esterni.\n\u018fski \u0130qr\u0131\u011f su GEOnet Names Server"}
{"id": "6352869", "revid": "599013", "url": "https://it.wikipedia.org/wiki?curid=6352869", "title": "\u018fsp\u0259r\u0259sti", "text": ""}
{"id": "6352870", "revid": "1573940", "url": "https://it.wikipedia.org/wiki?curid=6352870", "title": "F\u0259t\u0259li xan", "text": "F\u0259t\u0259li xan \u00e8 un comune dell'Azerbaigian situato nel distretto di Quba."}
{"id": "6352871", "revid": "599013", "url": "https://it.wikipedia.org/wiki?curid=6352871", "title": "F\u0131r\u0131q", "text": ""}
{"id": "6352872", "revid": "481666", "url": "https://it.wikipedia.org/wiki?curid=6352872", "title": "Sette anni di guai", "text": ""}
{"id": "6352873", "revid": "599013", "url": "https://it.wikipedia.org/wiki?curid=6352873", "title": "G\u0259dik", "text": ""}
{"id": "6352874", "revid": "765341", "url": "https://it.wikipedia.org/wiki?curid=6352874", "title": "G\u0259dikq\u0131\u015flaq", "text": "G\u0259dikq\u0131\u015flaq \u00e8 un comune dell'Azerbaigian situato nel distretto di Quba. Conta una popolazione di 627 abitanti.\nCollegamenti esterni.\nG\u0259dikq\u0131\u015flaq su GEOnet Names Server"}
{"id": "6352875", "revid": "1573940", "url": "https://it.wikipedia.org/wiki?curid=6352875", "title": "G\u0259ncl\u0259r", "text": "G\u0259ncl\u0259r \u00e8 un comune dell'Azerbaigian situato nel distretto di Quba. Conta una popolazione di 328 abitanti."}
{"id": "6352876", "revid": "765341", "url": "https://it.wikipedia.org/wiki?curid=6352876", "title": "G\u0259ray", "text": "G\u0259ray \u00e8 un comune dell'Azerbaigian situato nel distretto di Quba. Conta una popolazione di 128 abitanti.\nCollegamenti esterni.\nG\u0259ray su GEOnet Names Server"}
{"id": "6352877", "revid": "599013", "url": "https://it.wikipedia.org/wiki?curid=6352877", "title": "Gilyanov", "text": ""}
{"id": "6352878", "revid": "765341", "url": "https://it.wikipedia.org/wiki?curid=6352878", "title": "G\u00f6m\u00fcrd\u0259hn\u0259", "text": "G\u00f6m\u00fcrd\u0259hn\u0259 \u00e8 un comune dell'Azerbaigian situato nel distretto di Quba. Conta una popolazione di 227 abitanti.\nCollegamenti esterni.\nG\u00f6m\u00fcrd\u0259hn\u0259 su GEOnet Names Server"}
{"id": "6352879", "revid": "599013", "url": "https://it.wikipedia.org/wiki?curid=6352879", "title": "G\u00fcrd\u0259h", "text": ""}
{"id": "6352880", "revid": "599013", "url": "https://it.wikipedia.org/wiki?curid=6352880", "title": "Hac\u0131a\u011falar", "text": ""}
{"id": "6352881", "revid": "765341", "url": "https://it.wikipedia.org/wiki?curid=6352881", "title": "G\u00fcl\u0259zi", "text": "G\u00fcl\u0259zi \u00e8 un comune dell'Azerbaigian situato nel distretto di Quba. Conta una popolazione di 1.375 abitanti.\nCollegamenti esterni.\nG\u00fcl\u0259zi su GEOnet Names Server"}
{"id": "6352882", "revid": "400694", "url": "https://it.wikipedia.org/wiki?curid=6352882", "title": "G\u00fclt\u0259p\u0259", "text": "G\u00fclt\u0259p\u0259 \u00e8 un comune dell'Azerbaigian situato nel distretto di Quba. Conta una popolazione di 414 abitanti."}
{"id": "6352883", "revid": "599013", "url": "https://it.wikipedia.org/wiki?curid=6352883", "title": "G\u00fcneym\u0259hl\u0259", "text": ""}
{"id": "6352884", "revid": "1305772", "url": "https://it.wikipedia.org/wiki?curid=6352884", "title": "Hac\u0131h\u00fcseynli", "text": "Hac\u0131h\u00fcseynli \u00e8 un comune dell'Azerbaigian situato nel distretto di Quba. Conta una popolazione di 1.731 abitanti."}
{"id": "6352885", "revid": "765341", "url": "https://it.wikipedia.org/wiki?curid=6352885", "title": "Hac\u0131qaib", "text": "Hac\u0131qaib \u00e8 un comune dell'Azerbaigian situato nel distretto di Quba. Conta una popolazione di 1.310 abitanti.\nCollegamenti esterni.\nHac\u0131qaib su GEOnet Names Server"}
{"id": "6352886", "revid": "599013", "url": "https://it.wikipedia.org/wiki?curid=6352886", "title": "Haput", "text": ""}
{"id": "6352887", "revid": "599013", "url": "https://it.wikipedia.org/wiki?curid=6352887", "title": "\u0130brahimhap\u0131t", "text": ""}
{"id": "6352888", "revid": "599013", "url": "https://it.wikipedia.org/wiki?curid=6352888", "title": "\u0130drisq\u0131\u015flaq", "text": ""}
{"id": "6352889", "revid": "47767", "url": "https://it.wikipedia.org/wiki?curid=6352889", "title": "K\u00fcsn\u0259tqazma", "text": ""}
{"id": "6352890", "revid": "765341", "url": "https://it.wikipedia.org/wiki?curid=6352890", "title": "\u0130kinci N\u00fcg\u0259di", "text": "\u0130kinci N\u00fcg\u0259di \u00e8 un comune dell'Azerbaigian situato nel distretto di Quba. Conta una popolazione di 7.952 abitanti.\nCollegamenti esterni.\n\u0130kinci N\u00fcg\u0259di su GEOnet Names Server"}
{"id": "6352891", "revid": "765341", "url": "https://it.wikipedia.org/wiki?curid=6352891", "title": "\u0130qr\u0131\u011f", "text": "\u0130qr\u0131\u011f \u00e8 un comune dell'Azerbaigian situato nel distretto di Quba. Conta una popolazione di 1.502 abitanti.\nCollegamenti esterni.\n\u0130qr\u0131\u011f su GEOnet Names Server"}
{"id": "6352892", "revid": "1573940", "url": "https://it.wikipedia.org/wiki?curid=6352892", "title": "\u0130snov", "text": "\u0130snov \u00e8 un comune dell'Azerbaigian situato nel distretto di Quba. Conta una popolazione di 1.014 abitanti."}
{"id": "6352893", "revid": "1573940", "url": "https://it.wikipedia.org/wiki?curid=6352893", "title": "\u0130snovq\u0131\u015flaq", "text": "\u0130snovq\u0131\u015flaq \u00e8 un comune dell'Azerbaigian situato nel distretto di Quba. Conta una popolazione di 871 abitanti."}
{"id": "6352894", "revid": "765341", "url": "https://it.wikipedia.org/wiki?curid=6352894", "title": "\u0130spik", "text": "\u0130spik \u00e8 un comune dell'Azerbaigian situato nel distretto di Quba. Conta una popolazione di 1.242 abitanti.\nCollegamenti esterni.\n\u0130spik su GEOnet Names Server"}
{"id": "6352895", "revid": "599013", "url": "https://it.wikipedia.org/wiki?curid=6352895", "title": "Izzhor", "text": ""}
{"id": "6352896", "revid": "599013", "url": "https://it.wikipedia.org/wiki?curid=6352896", "title": "Karakyz", "text": ""}
{"id": "6352897", "revid": "599013", "url": "https://it.wikipedia.org/wiki?curid=6352897", "title": "Kardash", "text": ""}
{"id": "6352898", "revid": "765341", "url": "https://it.wikipedia.org/wiki?curid=6352898", "title": "K\u00fcsn\u0259t (Quba)", "text": "K\u00fcsn\u0259t \u00e8 un comune dell'Azerbaigian situato nel distretto di Quba. Conta una popolazione di 233 abitanti.\nCollegamenti esterni.\nK\u00fcsn\u0259t su GEOnet Names Server"}
{"id": "6352899", "revid": "599013", "url": "https://it.wikipedia.org/wiki?curid=6352899", "title": "Kazmabudug", "text": ""}
{"id": "6352900", "revid": "599013", "url": "https://it.wikipedia.org/wiki?curid=6352900", "title": "K\u0259l\u0259baq", "text": ""}
{"id": "6352901", "revid": "599013", "url": "https://it.wikipedia.org/wiki?curid=6352901", "title": "K\u0259l\u0259nov", "text": ""}
{"id": "6352902", "revid": "1543377", "url": "https://it.wikipedia.org/wiki?curid=6352902", "title": "Khinalug", "text": "Khinalug (in lingua khinalig - X\u0131nalik, in azero - X\u0131nal\u0131q, in precedenza Khinalug) \u00e8 un villaggio nel distretto di Guba dell'Azerbaigian, situato ad un'altitudine di 2100-2200 metri sul livello del mare sopra il fiume Cudialciay. \u00c8 famoso per la sua lingua, i costumi e le tradizioni particolari. Oggi, circa pi\u00f9 di duemila persone vivono a Khinalug. Quasi l'intera popolazione del villaggio \u00e8 indigena.\nX\u0131nal\u0131ql\u0131lar - sono discendenti della popolazione dell'antica Albania caucasica. La prima menzione di essi in fonti scritte si riferisce al XVIII secolo. Fino al diciannovesimo secolo, Khinalug faceva parte del khanato di Shamakhi, dalla seconda met\u00e0 del XVIII secolo - la parte del khanato di Guba.\nSi trova in una zona difficile da raggiungere nel sud-ovest della regione del Guba, sul pendio del monte Kizilkaya sul versante settentrionale del Caucaso, di fronte al monte di Khinalig con lo stesso nome del villaggio. Con la sua inaccessibilit\u00e0, il linguaggio unico, l'aspetto architettonico e la cultura particolare, il villaggio attrae turisti e viaggiatori. Qui si trovano il tempio degli adoratori del fuoco appartenente al Medioevo, la tomba di Khidyr Nebi, la moschea Sheikh Shalbuz e di Abu Muslim, le grotte e numerosi siti archeologici inesplorati.\nSecondo l'ordine del presidente dell'Azerbaigian Ilham Aliyev del 19 dicembre 2007, il territorio storico del villaggio di Khinalug \u00e8 stato dichiarato come la riserva nazionale statale, storico-architettonica ed etnografica di \"X\u0131nal\u0131q\". Gran parte di questo territorio \u00e8 occupato da prati subalpini e alpini.\nA Khinalug dal centro del distretto di Guba conduce una strada asfaltata. C'\u00e8 un posto di confine e uno degli ingressi al Parco nazionale di Shahdag.\nL'intera area montuosa intorno a Khinalug fa parte del Parco Nazionale di Shahdag.\nReligione.\nPrima della fede islamica, il popolo di Khinalug erano adoratori del fuoco. Il fuoco qui \u00e8 ancora oggetto di rispetto speciale. A ovest di Khinalug, ad un'altitudine di ~ 3000 m sul livello del mare, si trova il pi\u00f9 alto ateshgah del mondo (il Ch'ai yuwur Jigaj, letteralmente in lingua di Khinalug - \"posto dove il fuoco sta bruciando\") - un tempio di fuoco zoroastriano con fiamme naturali. Il tempio \u00e8 stato restaurato sul sito di antiche rovine grazie agli sforzi dell'Organizzazione mondiale della zoroastria e del Ministero della cultura e del turismo dell'Azerbaigian nel 2016. L'Atashgah era conosciuto nel Medioevo e si trovava verso l'estrema parte settentrionale dell'impero sassanide. La leggenda locale menziona che Pir Jomard \"che visse 1000 anni fa\" (nel IX-X secolo) fu l'ultimo sacerdote conosciuto dell'Atashgah.\nArchitettura.\nLe case, fatte di ciottoli e che si estendono su per la collina, assomigliano agli edifici a pi\u00f9 piani. Nel ricordo di \"Memorie nel Villaggio di Khinalug\", Rasul Rza aveva l'abitudine di confrontare queste case con un'intera gamma di nidi d'aquila. Khinalug \u00e8 stato designato come riserva naturale e quindi la costruzione \u00e8 vietata nella zona.\nAttualmente, il villaggio ha 380 case. Il tetto di ogni casa serve come un piccolo cortile per un altro costruito a un livello pi\u00f9 alto. Queste case sono state costruite densamente insieme perch\u00e9 le colline sono molto ripide. Piccoli giardini sono costruiti all'interno dei cortili. Le case hanno 200-300 anni e ci sono molte rovine di vecchi edifici nel villaggio. Khinalug ha conservato il suo particolare stile architettonico. Quando ci si avvicina al villaggio, si apre un panorama pittoresco. La vista dai tetti e dai cortili \u00e8 accattivante - e ti fa sentire come un uccello che spande le ali nel cielo. Tutte le case sono fatte di ciottoli e tutte hanno una struttura interna dallo stesso tipo. C'\u00e8 persino un certo odore che \u00e8 lo stesso in tutte le case. Ovunque si cammini, ci sono tappeti multicolori e decorati sotto i piedi.\nLinguaggio.\nLe persone di Khinalug parlano una lingua distinta che \u00e8 un isolato nelle lingue caucasiche del Nordest; potrebbe essere pi\u00f9 strettamente correlato alle lingue lesghi rispetto ad altri gruppi del Caucaso nord-orientale, ma tale relazione non \u00e8 stata provata. La prima descrizione della lingua di Khinalug \u00e8 fornita negli scritti di R.F. von Erkert. Nel suo libro \"Lingue di origini caucasiche\", pubblicato in tedesco a Vienna nel 1895, descrive la grammatica e la fraseologia della lingua di Khinalug. Per apprendere la lingua di Khinalug, nel 20 \u00b0 secolo fu istituito un ramo speciale dell'Istituto di Linguistica dell'URSS. I linguisti che hanno lavorato l\u00ec hanno compilato l'intero alfabeto di questo linguaggio di scrittura latina, che contiene settantadue lettere. Le persone di Khinalug chiamano il loro villaggio Ketsh, loro stessi Kettid, e la loro lingua Ketshmits. Il nome \"Khinalug\" inizi\u00f2 ad essere usato negli anni '50 e '60. Deriva dal colore dell'henn\u00e8 delle rocce circostanti o dal nome di una trib\u00f9 degli Unni. Lo stile dei capelli, che in passato era popolare tra gli unni e i guerrieri turchi, rimane di moda. Non si pu\u00f2 mai vedere lo stesso in nessun altro posto in Azerbaigian. Stili simili sono oggi conservati solo in Siberia e in Mongolia, sebbene possano essere visti anche nei film di storia. Questi film mostrano giovani ragazzi con la testa completamente rasata tranne che per una treccia lunga intrecciata che pende dall'alto. I giovani ragazzi vivevano con questa ciocca fino alla loro adolescenza, quando furono obbligati a tagliarli quando furono arruolati nell'esercito.\nOrigine etnica.\nLa gente di Khinalug \u00e8 imparentata con il gruppo etnico di Shahdagh. Hanno per lo pi\u00f9 capelli castani, con occhi marroni o blu, non molto alti e piuttosto corpulenti.\nErano certamente tra le 26 trib\u00f9 che vivevano nell'Albania caucasica che il filosofo greco Strabo menzion\u00f2 in Geografia.\nOtto antichi cimiteri circondano il villaggio, coprendo un'area molto pi\u00f9 grande di quella del villaggio. La maggior parte delle tombe nasconde tre o quattro strati di sepoltura. Le iscrizioni delle pietre tombali sono scritte in vari alfabeti. Per difendersi nel decimo secolo contro varie trib\u00f9 nomadi, a Khinalug furono costruite strutture speciali di difesa, tra cui una fortezza: la torre di guardia principale comprendeva anche il Tempio zoroastriano. Gli anziani locali riferiscono che il sacerdote che viveva in questo tempio era chiamato \"Piajomard\" e che era solito osservare una fiamma eterna che si bruciava l\u00ec.\nCultura e tradizioni.\nGli abitanti di Khinalug hanno conservato il loro modo di vita tradizionale. Matrimoni e altre cerimonie si svolgono in stretta conformit\u00e0 con i riti ereditati da una generazione all'altra. Questa zona \u00e8 abbondante con le tradizioni pi\u00f9 ricche legate alla pioggia e alla coltivazione della terra, oltre a un atteggiamento speciale verso gli animali domestici, i matrimoni e i funerali, nonch\u00e9 ai corpi celesti. I riti e le tradizioni che sono diventati parte integrante della vita e sono strettamente legati al fenomeno naturale. Gli abitanti del villaggio sono principalmente coinvolti nell'allevamento ovino. Una tecnica di tessitura diversa \u00e8 anche ben nota qui. Gli scialli tessuti con lana a Khinalug sono famosi in tutta la regione di Guba. Gli abitanti dei villaggi vicini comprano questa materia prima per fare vestiti esterni. In passato, il chukha, uno scialle di lana, era un costume nazionale indossato dai pi\u00f9 ricchi nei villaggi. Le calze di lana che assomigliano a un mini tappeto di molti colori sono ampiamente indossate perch\u00e9 \u00e8 impossibile immaginare che i residenti di Khinalug non lo indossino in inverno. Una delle attivit\u00e0 principali svolte anche dalle popolazioni locali \u00e8 la raccolta e la preparazione di erbe curative. Sono raccolte ed essiccate per un successivo utilizzo nella produzione di alimenti e vendute ai turisti.\nL'Agosto segna l'inizio della stagione del miele a Khinalug. Il miele locale differisce per il suo sapore e odore indimenticabile. La gente del posto dice che il miele \u00e8 un rimedio per curare settanta malattie. In autunno, celebrano la stagione della carne di capra che si differenzia anche per il suo gusto speciale.\nPer essere onesti, \u00e8 raro trovare un carburante cos\u00ec ecologico. Mentre a Khinalug, si pu\u00f2 notare una pila di cubi o mattoni chiamati tezek in azerbaigiano fatti di letame. In passato, questo tipo di biocarburante era ampiamente utilizzato in Azerbaigian. Il letame \u00e8 ammucchiato e mescolato con fieno, formato in forme speciali e poi pressato. I mattoni formati vengono essiccati al sole e poi usati per costruire alte mura. I mattoni sono il principale combustibile utilizzato dagli abitanti di Khinalug: sono materiali di alta qualit\u00e0 e non comportano costi aggiuntivi.\nArca di No\u00e8.\nAlcuni nativi dicono che questa terra \u00e8 legata a No\u00e8, come la leggenda racconta che, avendo visto questo altopiano piatto, ha poi gettato l'ancora dell'Arca e detto a tutti a bordo di sbarcare.\n\u00c8 anche riferito che i sopravvissuti di un forte terremoto, che distrusse il villaggio di Ketsh situato sul fianco della collina, si erano trasferiti sugli altipiani del monte Damdam e l\u00ec hanno iniziato a coltivare l'henn\u00e9. Da allora, il villaggio inizi\u00f2 ad essere chiamato 'Khinalug'. Il popolo di Khinalug, avendo conservato quasi tutto il loro antico stile di vita, si considerano \"I nipoti di No\u00e8\".\nSecondo le loro credenze, il loro villaggio era situato sul Monte Ketsh durante il diluvio. Pi\u00f9 tardi, all'indomani di un forte terremoto, nessuna casa fu lasciata in piedi e la maggior parte della popolazione era stata uccisa. I sopravvissuti avevano attraversato il fiume e risalirono le pendici e stabilirono l'attuale villaggio di Khinalug. I residenti locali riferiscono che dopo il diluvio, due dei figli di No\u00e8 - Sim e Kham - si trasferirono in altre zone, mentre Lafet decise di rimanere l\u00ec con i suoi figli, che divennero gli antenati del popolo caucasico. Conchiglie e resti fossili di pesci scoperti in questa regione situata a 2300 metri sul livello del mare dimostrano che l'area era stata sott'acqua in passato.\nClima.\nRigido, clima di montagna. La temperatura media di luglio \u00e8 di +12 gradi. La temperatura media mensile nel gennaio \u00e8 -14. Il minimo assoluto \u00e8 -41 gradi. Secondo i dati delle osservazioni a lungo termine, le prime nevicate sono state osservate gi\u00e0 ai primi di ottobre, ma una copertura nevosa costante si \u00e8 stabilita tra fine ottobre e inizio novembre. In media, il velo nevoso \u00e8 fissato il 1\u00ba novembre, ma si spegne per il 29 aprile."}
{"id": "6352903", "revid": "599013", "url": "https://it.wikipedia.org/wiki?curid=6352903", "title": "Leyti-Kazma", "text": ""}
{"id": "6352904", "revid": "765341", "url": "https://it.wikipedia.org/wiki?curid=6352904", "title": "K\u00fcrk\u00fcn", "text": "K\u00fcrk\u00fcn \u00e8 un comune dell'Azerbaigian situato nel distretto di Quba. Conta una popolazione di 283 abitanti.\nCollegamenti esterni.\nK\u00fcrk\u00fcn su GEOnet Names Server"}
{"id": "6352905", "revid": "1573940", "url": "https://it.wikipedia.org/wiki?curid=6352905", "title": "K\u00fcp\u00e7alq\u0131\u015flaq", "text": "K\u00fcp\u00e7alq\u0131\u015flaq \u00e8 un comune dell'Azerbaigian situato nel distretto di Quba. Conta una popolazione di 352 abitanti."}
{"id": "6352906", "revid": "765341", "url": "https://it.wikipedia.org/wiki?curid=6352906", "title": "K\u00fcp\u00e7al", "text": "K\u00fcp\u00e7al \u00e8 un comune dell'Azerbaigian situato nel distretto di Quba. Conta una popolazione di 471 abitanti.\nCollegamenti esterni.\nK\u00fcp\u00e7al su GEOnet Names Server"}
{"id": "6352907", "revid": "599013", "url": "https://it.wikipedia.org/wiki?curid=6352907", "title": "Kunx\u0131rt", "text": ""}
{"id": "6352908", "revid": "765341", "url": "https://it.wikipedia.org/wiki?curid=6352908", "title": "K\u00fc\u00e7eyi", "text": "K\u00fc\u00e7eyi \u00e8 un comune dell'Azerbaigian situato nel distretto di Quba. Conta una popolazione di 974 abitanti.\nCollegamenti esterni.\nK\u00fc\u00e7eyi su GEOnet Names Server"}
{"id": "6352909", "revid": "599013", "url": "https://it.wikipedia.org/wiki?curid=6352909", "title": "Mahmudq\u0131\u015flaq", "text": ""}
{"id": "6352910", "revid": "599013", "url": "https://it.wikipedia.org/wiki?curid=6352910", "title": "Mehdiq\u0131\u015flaq", "text": ""}
{"id": "6352911", "revid": "599013", "url": "https://it.wikipedia.org/wiki?curid=6352911", "title": "M\u0259\u00e7k\u0259-Xac\u0259", "text": ""}
{"id": "6352912", "revid": "765341", "url": "https://it.wikipedia.org/wiki?curid=6352912", "title": "Mirz\u0259m\u0259mm\u0259dk\u0259nd", "text": "Mirz\u0259m\u0259mm\u0259dk\u0259nd \u00e8 un comune dell'Azerbaigian situato nel distretto di Quba. Conta una popolazione di 710 abitanti.\nCollegamenti esterni.\nMirz\u0259m\u0259mm\u0259dk\u0259nd su GEOnet Names Server"}
{"id": "6352913", "revid": "599013", "url": "https://it.wikipedia.org/wiki?curid=6352913", "title": "Mirz\u0259qas\u0131m", "text": ""}
{"id": "6352914", "revid": "765341", "url": "https://it.wikipedia.org/wiki?curid=6352914", "title": "Mirz\u0259q\u0131\u015flaq", "text": "Mirz\u0259q\u0131\u015flaq \u00e8 un comune dell'Azerbaigian situato nel distretto di Quba. Conta una popolazione di 517 abitanti.\nCollegamenti esterni.\nMirz\u0259q\u0131\u015flaq su GEOnet Names Server"}
{"id": "6352915", "revid": "765341", "url": "https://it.wikipedia.org/wiki?curid=6352915", "title": "M\u00f6h\u00fcc", "text": "M\u00f6h\u00fcc \u00e8 un comune dell'Azerbaigian situato nel distretto di Quba. Conta una popolazione di 1.215 abitanti.\nCollegamenti esterni.\nM\u00f6h\u00fcc su GEOnet Names Server"}
{"id": "6352916", "revid": "765341", "url": "https://it.wikipedia.org/wiki?curid=6352916", "title": "Mu\u00e7u", "text": "Mu\u00e7u \u00e8 un comune dell'Azerbaigian situato nel distretto di Quba. Conta una popolazione di 437 abitanti.\nCollegamenti esterni.\nMu\u00e7u su GEOnet Names Server"}
{"id": "6352917", "revid": "599013", "url": "https://it.wikipedia.org/wiki?curid=6352917", "title": "Nohurd\u00fcz\u00fc", "text": ""}
{"id": "6352918", "revid": "599013", "url": "https://it.wikipedia.org/wiki?curid=6352918", "title": "Novonikolayevka (Azerbaigian)", "text": ""}
{"id": "6352919", "revid": "765341", "url": "https://it.wikipedia.org/wiki?curid=6352919", "title": "N\u00f6yd\u00fcn", "text": "N\u00f6yd\u00fcn \u00e8 un comune dell'Azerbaigian situato nel distretto di Quba. Conta una popolazione di 300 abitanti.\nCollegamenti esterni.\nN\u00f6yd\u00fcn su GEOnet Names Server"}
{"id": "6352920", "revid": "765341", "url": "https://it.wikipedia.org/wiki?curid=6352920", "title": "N\u00fct\u0259h", "text": "N\u00fct\u0259h \u00e8 un comune dell'Azerbaigian situato nel distretto di Quba. Conta una popolazione di 155 abitanti.\nCollegamenti esterni.\nN\u00fct\u0259h su GEOnet Names Server"}
{"id": "6352921", "revid": "765341", "url": "https://it.wikipedia.org/wiki?curid=6352921", "title": "\u00d6rd\u00fcc", "text": "\u00d6rd\u00fcc \u00e8 un comune dell'Azerbaigian situato nel distretto di Quba. Conta una popolazione di 200 abitanti.\nCollegamenti esterni.\n\u00d6rd\u00fcc su GEOnet Names Server"}
{"id": "6352922", "revid": "599013", "url": "https://it.wikipedia.org/wiki?curid=6352922", "title": "Orta Xu\u00e7", "text": ""}
{"id": "6352923", "revid": "1573940", "url": "https://it.wikipedia.org/wiki?curid=6352923", "title": "Pa\u015faoba", "text": "Pa\u015faoba \u00e8 un comune dell'Azerbaigian situato nel distretto di Quba. Conta una popolazione di 993 abitanti."}
{"id": "6352924", "revid": "765341", "url": "https://it.wikipedia.org/wiki?curid=6352924", "title": "Pirvahid", "text": "Pirvahid \u00e8 un comune dell'Azerbaigian situato nel distretto di Quba. Conta una popolazione di 1.293 abitanti.\nCollegamenti esterni.\nPirvahid su GEOnet Names Server"}
{"id": "6352925", "revid": "599013", "url": "https://it.wikipedia.org/wiki?curid=6352925", "title": "Pu\u00e7uq", "text": ""}
{"id": "6352926", "revid": "765341", "url": "https://it.wikipedia.org/wiki?curid=6352926", "title": "Qacar Zeyid", "text": "Qacar Zeyid \u00e8 un comune dell'Azerbaigian situato nel distretto di Quba. Conta una popolazione di 781 abitanti.\nCollegamenti esterni.\nQacar Zeyid su GEOnet Names Server"}
{"id": "6352927", "revid": "765341", "url": "https://it.wikipedia.org/wiki?curid=6352927", "title": "P\u00fcst\u0259qas\u0131m", "text": "P\u00fcst\u0259qas\u0131m \u00e8 un comune dell'Azerbaigian situato nel distretto di Quba. Conta una popolazione di 1.841 abitanti.\nCollegamenti esterni.\nP\u00fcst\u0259qas\u0131m su GEOnet Names Server"}
{"id": "6352928", "revid": "599013", "url": "https://it.wikipedia.org/wiki?curid=6352928", "title": "Qalayxudat", "text": ""}
{"id": "6352929", "revid": "765341", "url": "https://it.wikipedia.org/wiki?curid=6352929", "title": "Qamqam", "text": "Qamqam \u00e8 un comune dell'Azerbaigian situato nel distretto di Quba. Conta una popolazione di 2.080 abitanti.\nCollegamenti esterni.\nQamqam su GEOnet Names Server"}
{"id": "6352930", "revid": "599013", "url": "https://it.wikipedia.org/wiki?curid=6352930", "title": "Qarabulaq (Quba)", "text": ""}
{"id": "6352941", "revid": "114254582", "url": "https://it.wikipedia.org/wiki?curid=6352941", "title": "Lorenzo Arruga", "text": "Biografia.\nLorenzo Arruga si laure\u00f2 presso la facolt\u00e0 di lettere e filosofia dell'Universit\u00e0 cattolica di Milano sotto la guida di Mario Apollonio. Svolse attivit\u00e0 giornalistica sia su giornali e riviste, sia per radio e televisione. \nNel 1977 fond\u00f2 la rivista Musica Viva di cui fu direttore fino alla chiusura nel 1994. Scrisse numerosi libri, sia saggi di argomento musicale e di teatro musicale, sia romanzi sia traduzioni.\nCompose alcune opere musicali e riscrisse numerose versioni ritmiche di opere altrui.\nVisse a Milano con la moglie, la musicologa Franca Cella."}
{"id": "6352947", "revid": "83531", "url": "https://it.wikipedia.org/wiki?curid=6352947", "title": "San Vicente Tancuayalab", "text": "San Vicente Tancuayalab \u00e8 una municipalit\u00e0 dello stato di San Luis Potos\u00ed, nel Messico centrale, il cui capoluogo \u00e8 la omonima localit\u00e0.\nConta 14.958 abitanti (2010) e ha una estensione di 517,97\u00a0km\u00b2."}
{"id": "6352948", "revid": "260676", "url": "https://it.wikipedia.org/wiki?curid=6352948", "title": "Cedronella mexicana", "text": ""}
{"id": "6352957", "revid": "262457", "url": "https://it.wikipedia.org/wiki?curid=6352957", "title": "Shakyamuni", "text": ""}
{"id": "6352971", "revid": "287204", "url": "https://it.wikipedia.org/wiki?curid=6352971", "title": "Riviera di Lecco", "text": "La Riviera di Lecco \u00e8 stata un contado del ducato di Milano, esistito dal 1537 al 1788, attribuito a Francesco Sfondrati e ai suoi discendenti.\nFormazione del feudo.\nInfeudazioni delle terre della sponda orientale del Lario si ebbero gi\u00e0 dal XIII secolo sotto il dominio dell'arcivescovo di Milano; Giacomo Andreani nel 1271 fu reinvestito a titolo feudale dall'arcivescovo Ottone Visconti della \u00abmet\u00e0 di sette parti della decima della frutta e della terza parte della giurisdizione della pieve di Dervio, nonch\u00e9 della met\u00e0 dei sette decimi di un quarto delle decime del Monte di Varenna\u00bb; l'investitura fu riconfermata ai discendenti almeno fino al 1355.\nIl 18 giugno 1364 Galeazzo II Visconti fu nominato dall'arcivescovo protettore, governatore e rettore delle terre di Bellano, Dervio, Teglio, Valsassina (esclusi Taleggio e Averara), Galliate, Valsolda, Lesa e Vergante. Con la riorganizzazione del territorio si ebbe la separazione dei \"monti\" dai capopieve affacciati sul lago e la loro unione alla Valsassina come \"Squadra dei Monti\", come descritto dagli Statuti della Valsassina del 1393.\nPer notizie di altri feudatari si deve arrivare alla seconda met\u00e0 del XV secolo: nel 1467 i Malacrida erano indicati come feudatari di Corenno, Dervio, Varenna e Bellano; nel 1469 il feudo di Mandello fu assegnato a Tomaso Tebaldi dal duca Galeazzo Maria Sforza. Gi\u00e0 nel 1472 Lorenzo da Pesaro venne investito del feudo di Varenna, Bellano, Dervio e Corenno, nonostante Varenna e Bellano avessero preteso l'approvazione di alcune richieste per giurare fedelt\u00e0 al nuovo feudatario.\nL'unificazione del feudo delle terre della sponda orientale del lago di Como si ebbe con il conte Pietro II Dal Verme: nel 1480, dopo le nozze con Chiara Sforza, ottenne il feudo con Mandello, Bellano e Varenna e l'anno successivo si aggiunsero Dervio, Corenno e Monte Introzzo. Nel 1485, alla morte del Dal Verme, il feudo fu confermato alla vedova.\nCreazione del contado.\nIl contado della Riviera venne istituito con atto del 23 ottobre 1537 con diploma dell'imperatore Carlo V d'Asburgo e comprendeva le terre di Mandello, Varenna, Bellano, Dervio, Corenno e Monte Introzzo."}
{"id": "6352973", "revid": "74801", "url": "https://it.wikipedia.org/wiki?curid=6352973", "title": "Ferenc Do\u00f3r", "text": "Vita.\nNacque a Petrilla, Transilvania il 14 giugno 1918. Fra il 1938 ed il 1941 frequenta a Budapest l'Universit\u00e0 ungherese delle belle arti sotto la direzione di Istv\u00e1n Sz\u0151nyi. Dopo Seconda guerra mondiale viene deportato in Siberia per tre anni in uno stato di schiavit\u00f9. Una volta terminati i suoi studi nel 1949, entra nell'attivit\u00e0 artistica ungherese in qualit\u00e0 di assistente del professore di pittura Sz\u0151nyi. Nel 1957 diventa membro dell'Associazione del fondo artistico delle belle arti.\nSegue le lezioni di pittura a Nagyb\u00e1nya. Il suo talento lo indirizza verso i temi naturali e la pittura di figure umane con colori intensi. Il principale elemento della sua espressione nella pittura ad olio e ad acquarello si esprime attraverso un perfetto equilibrio fra luce e colore. \nDelle sue opere, scrive: \"Ho cercato di seguire fedelmente il mio istinto al fine di catturare la potenzialit\u00e0 delle immagini della bellezza, della gioia, e del dolore, della vita quotidiana del nostro tempo, attraverso il cambiamento dei destini dell'uomo, nell'immutabile paesaggio ungherese\".\n\u00c8 morto in casa sua, a Szentendre, all'et\u00e0 di 97 anni il 10 luglio 2015.\nEsibizioni.\nNumerose le sue mostre, sia in Ungheria e all'estero. Ha lavorato per decenni sia a Szentendre, che nella comunit\u00e0 creativa delle case degli artisti in Szigliget, Kecskem\u00e9t, H\u00f3dmez\u0151v\u00e1s\u00e1rhely e M\u00e1rt\u00e9ly. Dal 1950 \u00e8 anche presente presso sia presso la Galleria d'arte M\u0171csarnok, che in diversi spazi espositivi ungheresi.\nPremi.\nNel 2011, viene nominato cavaliere della \"Croce d'Oro al Merito dell'Ungheria\"."}
{"id": "6352978", "revid": "181699", "url": "https://it.wikipedia.org/wiki?curid=6352978", "title": "Beinecke Rare Book and Manuscript Library", "text": "La Beinecke Rare Book and Manuscript Library (biblioteca Beinecke di manoscritti e libri rari) \u00e8 la sezione della biblioteca dell'Universit\u00e0 Yale che raccoglie i manoscritti e i libri rari e antichi, situata a New Haven, in Connecticut. L'edificio \u00e8 stato progettato da Gordon Bunshaft, dello studio Skidmore, Owings and Merrill, ed \u00e8 stato completato nel 1963.\nCollegamenti esterni.\nSito ufficiale"}
{"id": "6352979", "revid": "755885", "url": "https://it.wikipedia.org/wiki?curid=6352979", "title": "Money (Marracash e Gu\u00e9 Pequeno)", "text": "Money \u00e8 un brano musicale dei rapper italiani Marracash e Gu\u00e9 Pequeno, estratto dall'album in studio \"Santeria\" e pubblicato il 7 giugno 2016.\nSebbene non sia stato estratto come singolo, il brano \u00e8 stato certificato disco d'oro dalla FIMI per aver venduto oltre 25.000 copie.\nIl brano.\n\"Money\" \u00e8 un brano che rimanda all'hip hop degli anni '90 con un ritornello costituito da una voce modificata nello stile degli Alvin and the Chipmunks."}
{"id": "6353004", "revid": "1318658", "url": "https://it.wikipedia.org/wiki?curid=6353004", "title": "Teatro giapponese", "text": "Il teatro giapponese (\u65e5\u672c\u4f1d\u7d71\u82b8\u80fd), sviluppatosi in et\u00e0 pi\u00f9 tarda rispetto ad altri paesi come la Grecia, l'India o la Cina, affonda le sue radici nelle primitive credenze sciamaniche e magiche, nei riti, musiche e danze diffuse nell'Asia nord-orientale, sotto l'influsso delle due principali eredit\u00e0 della tradizione, lo shintoismo (dalle origini al VI secolo d.C.) e il buddismo (dal VI secolo in poi).\nOltre all'origine rituale che lo connota come luogo di incontro con la divinit\u00e0, rientrano fra le caratteristiche del teatro giapponese la compresenza di diversi linguaggi e arti (parola, canto, musica e danza) tale da avvicinarlo alla dimensione di \"teatro totale\", l'esibizione dell'uso della finzione (la maschera dell'attore del n\u014d, la visibilit\u00e0 dei ruoli del burattinaio/burattino nel \"ningy\u014d j\u014druri\", la riconoscibilit\u00e0 dell'attore nel kabuki), la particolarit\u00e0 del testo verbale, costituito pi\u00f9 di narrazioni in terza persona che di dialoghi, il ruolo di medium dell'attore, artista completo che tramanda la sua arte ed \u00e8 depositario delle tecniche proprie di tutte le componenti del testo scenico, e che anche per questo rende unico e irripetibile l'evento spettacolo.\nLa storia del teatro giapponese pu\u00f2 essere suddivisa in tre periodi. Le sue origini, dall'antichit\u00e0 fino al XIV secolo, vanno ricercate nelle danze rituali shinto o buddhiste, nelle feste e nei divertimenti popolari, come le farse e le pantomime. Il secondo periodo \u00e8 quello del teatro classico, definito da quattro generi: il gagaku, ovvero danze accompagnate da musiche; il n\u014d, forma di teatro in cui vengono usate maschere caratteristiche; il bunraku o \"ningy\u014d j\u014druri\", cio\u00e8 il teatro delle marionette; il kabuki, spettacolo drammatico per la classe media. Il terzo periodo copre il teatro moderno, prima dell'apertura del Giappone al resto del mondo in periodo Meiji. I giapponesi ruppero con il periodo classico dapprima attraverso lo \"shingeki\", ovvero il teatro sperimentale all'occidentale, poi con l'affermazione dell'avanguardia.\nNel periodo classico e moderno si sono distinti importanti drammaturghi che hanno fatto la storia dell'arte teatrale giapponese, come Zeami, teorico del n\u014d, Chikamatsu, promotore di un'arte drammatica realistica, Kawatake Mokuami, rinnovatore del kabuki prima dell'apertura del paese, e Kaoru Osanai, che diede inizio allo sviluppo del teatro moderno.\nAi giorni nostri, l'arte del teatro giapponese \u00e8 riconosciuta a livello mondiale per la sua qualit\u00e0, con i suoi quattro generi classici riconosciuti dall'UNESCO patrimonio culturale dell'umanit\u00e0.\nStoria.\nOrigini del teatro giapponese.\nIl teatro giapponese colloca le sue origini nelle antiche credenze e nei rituali religiosi, nelle feste, danze e musiche praticate all'interno delle comunit\u00e0 agricole primitive, e successivamente, durante il processo di unificazione del paese, organizzate e centralizzate dal sistema imperiale negli spettacoli di corte.\nQuesto processo di folclorizzazione dell'insieme eterogeneo di danze, farse e pantomime, si compie del tutto nel XIV secolo con la nascita di una forma di teatro elaborata puramente giapponese.\nLe danze rituali, originariamente molto rudimentali, hanno la particolarit\u00e0 di avere origini autoctone e continentali asiatiche. Tra i riti autoctoni figurano i \"kagura\" (\"Divertimenti degli dei\") e le danze contadine dei villaggi di campagna. Dalla Cina e dalla Corea vengono diverse forme di spettacolo e coreografie, come i \"gigaku\", i \"bugaku\" e le danze buddhiste.\nLe danze rituali autoctone (\"kagura\", \"ta-mai\", \"dengaku\").\nNell'et\u00e0 primitiva (\"genshi\" \u539f\u59cb) che va dalle origini al 710 d.C., tracce di antiche forme d'arte di spettacolo sarebbero testimoniate da figure di terracotta legate a riti funerari o a culti di fertilit\u00e0, che rappresentano danze, stati di estasi e riti sciamanici. Informazioni sulle danze e sui riti religiosi praticati all'epoca si trovano anche nelle fonti storiche pi\u00f9 antiche del Giappone: nel Kojiki \u00e8 citato l'episodio della danza compiuta da Amenouzume per far uscire la dea del sole Amaterasu dalla grotta nella quale si era rinchiusa, offesa dai comportamenti ingiuriosi del fratello Susanoo. La danza di Uzume, che in stato di possessione divina si denuda il seno e mostra i genitali, provocando le risa del pubblico, \u00e8 stata interpretata come la versione giapponese della danza estatico-erotica della sciamana (\"miko\"), detta \"kagura\".\nI \"kagura\" sono i riti shinto compiuti per il \"divertimento degli dei\", come indicano i kanji che ne compongono il nome. Dall'VIII secolo, sono state identificate due forme principali di \"kagura\" nella tradizione shinto: le danze di chi \u00e8 posseduto da una divinit\u00e0, e le farse fatte per placare una divinit\u00e0 facendola ridere. Vi \u00e8 un'ulteriore distinzione tra le danze compiute alla corte imperiale o nei grandi santuari e le altre. Le prime assunsero il nome di \"mikagura\" (il prefisso \"mi\" \u00e8 onorifico) e si differenziavano per la loro alta \"espressione artistica ed estetica\", poich\u00e9 furono canonizzate dalla corte. I kagura svolti al di fuori della corte erano invece chiamati \"sato kagura\" o \"minkan kagura\", i pi\u00f9 famosi dei quali avevano origine dalle tradizioni dei grandi santuari shinto.\nLe danze contadine (\"ta\"-\"mai\") hanno conservato pi\u00f9 a lungo il loro carattere primitivo, i rituali e i luoghi. I due tipi principali di danze contadine sono il \"ta-ue\" (danza per il trapianto del riso) e l\"'ama-goi\" (preghiera per la pioggia), ai quali si aggiungono altri riti come le danze per ringraziare gli dei, per proteggere i raccolti o per scongiurare epidemie. La danza del trapianto del riso era tradizionalmente riservata alle giovani donne che si muovevano al ritmo di tamburi e flauti suonati dagli uomini, rituale forse precursore delle danze \"kagura\". Localmente, le danze contadine sono ancora praticate ai giorni nostri, ma nel corso della storia hanno sub\u00ecto come tutti i \"kagura\" un'armonizzazione secondo i canoni della corte. Dal XII secolo, queste danze dei campi vennero organizzate dentro i grandi templi delle citt\u00e0 e soprattutto a Kyoto, la capitale imperiale; i cittadini le chiamavano \"dengaku\".\nPopolarissimi durante le feste stagionali shinto, questi rituali dagli intenti magici divennero a poco a poco spettacoli, con attori che interpretavano i ruoli di contadini o proprietari terrieri. Questo primo elemento drammatico trasform\u00f2 velocemente il \"dengaku\" in \"farse paesane d'intrattenimento\" Verso il 1250, queste farse vennero chiamate \"dengaku n\u014d\", per distinguerle dalle danze primitive e provinciali, e nell'arco di un secolo, verso il 1350, i \"dengaku n\u014d\" furono tenuti all'esterno dei templi, come rappresentazioni profane popolari tra cittadini e nobili, prima di essere in concorrenza e poi soppiantate dai \"sarugaku\" e in seguito dal \"n\u014d\" (chiamato in origine \"sarugaku n\u014d\").\nDanze importate dal continente e rituali buddhisti (\"gigaku\", \"bugaku\", \"sangaku\").\nI giapponesi, oltre alle danze primitive autoctone, seppero adattare e armonizzare anche i vari rituali importati dal continente, principalmente dalla Cina e dalla Corea. Questi elementi, privati poco a poco del loro carattere magico e religioso e integrati nel folklore, portarono alla formazione di un teatro giapponese elaborato.\nTra i pi\u00f9 antichi spettacoli importati dall'Asia figura il \"gigaku\", che secondo la tradizione fu introdotto dalla Corea nel 612. Si trattava in realt\u00e0 di un insieme eterogeneo di divertimenti in voga in Cina e Corea, che mescolavano processioni, danze, farse e pantomime. In Giappone, gli spettacoli \"gigaku\" vennero inizialmente tenuti in occasione di feste buddhiste, e in seguito integrati tra le cerimonie della corte.Tratti caratteristici del genere sono gli attori che indossano grandi maschere dipinte di lacca a secco o di legno, con espressioni caricaturali di personaggi bizzarri ed esotici per i giapponesi di allora. Il gigaku spar\u00ec abbastanza rapidamente dai grandi centri, e dal X secolo in poi divenne marginale. L'abbandono di questa tradizione potrebbe esser avvenuto a causa del carattere spesso grossolano del gigaku, riscontrabile ad esempio nella danza \"mara-furi\" (\"agitare il fallo\"), in cui un danzatore interpretava un fallo. Fra le fonti rimaste a testimonianza di questo genere viene annoverato il \"Ky\u014dkunsh\u014d\" scritto nel 1233 da Koma Chikazane.\nArrivato in Asia tra il VI e VIII secolo, il \"bugaku\" raggruppa tutte le danze asiatiche antiche conservate dalla corte imperiale dall'Ufficio della Musica. In Giappone, il \"bugaku\" \u00e8 strettamente legato alla corte e ai templi della regione di Kyoto: \u00e8 un genere raffinato e la sua musica, chiamata \"gagaku\", \u00e8 molto elaborata. Il \"gagaku\" ha contribuito a forgiare i canoni musicali aristocratici. Rapidamente, a corte, si costitu\u00ec un repertorio di musiche e danze religiose meno arcaiche, fortemente ispirate da quelle continentali ma che conservavano un legame con i riti tradizionali.\nSe le rappresentazioni dei \"bugaku\" vennero riservate all'\u00e9lite aristocratica e religiosa, lo stesso non avvenne per quelle dei sangaku, introdotti dalla Corea e dalla Cina tra il VII e l'VIII secolo. I \"sangaku,\" meno raffinati e dall'essenza puramente popolare, raramente venivano associati a cerimonie religiose, poich\u00e9 si trattava di \"spettacoli da fiera, [...] pantomime comiche, farse, spettacoli di marionettisti, cantastorie ambulanti o danzatori che gesticolavano per scacciare i demoni\". Dal X secolo i \"sangaku\" cinesi si chiamarono \"sarugaku\" in Giappone, e, a contatto con la gente, si arricchirono di mimiche e scenette comiche. Gli spettacoli eterogenei dei \"sarugaku\" sono molto simili a quelli autoctoni dei \"dengaku\" del XIII secolo. Come questi ultimi, i \"sarugaku\" e il \"sarugaku\" \"n\u014d,\" molto popolari, profani e talvolta volgari, sono stati di grande importanza per la nascita del teatro giapponese. Kan'ami e Zeami, i due fondatori del \"n\u014d\" (il primo vero genere del teatro classico giapponese) furono a capo di un gruppo di \"sarugaku\". In questo senso, il n\u014d pu\u00f2 essere descritto come \"l'ultima fase dell'evoluzione del \"sarugaku\"\".\nPer i giapponesi del VI e del VII secolo, la danza e la religione erano cos\u00ec strettamente collegate che anche le danze e il buddhismo importati dal continente (\"gigaku\", \"bugaku\", \"sangaku\") nello stesso periodo vennero messi fra loro in relazione. Questo accadeva anche negli altri paesi asiatici, ma se le danze avevano certamente un valore religioso, non era necessariamente riferito al buddhismo. Al contrario, il buddhismo non contemplava rituali di danze o rappresentazioni sacre. I monaci giapponesi dovettero inventare tutta una serie di danze rituali per soddisfare i loro fedeli: processioni ispirate ai \"gigaku\", farse, pantomime e cos\u00ec via importate dalla Cina e originarie dall'India e dall'Asia e danze esorciste \"(zushi\" o \"noronji)\", incorporate nei \"sarugaku\". Di danza puramente buddhista esiste solo l\"'odori-nenbutsu\" (danza d'invocazione), concepita da Ippen, il fondatore della scuola \"Ji sh\u016b\" del buddhismo della Terra Pura nel XIII secolo. Ippen, per rendere questa pratica pi\u00f9 attraente, immagin\u00f2 un rituale di recitazione danzata e cantata, dall'atmosfera estatica, con un ritmo scandito da percussioni.\nPoco a poco, come altre danze liturgiche giapponesi, queste danze persero il loro significato religioso per divenire piccole rappresentazioni mimate o parlate, entrando a far parte infine del folklore e del profano.\nTeatro Classico.\nTeatro sotto lo shogunato Ashikaga (\"N\u014d, Ky\u014dgen\").\nLe prime forme compiute di teatro giapponese, il n\u014d ed il \"ky\u014dgen\", si sviluppano dalle diverse danze e pantomime religiose via via incorporate nel folklore, ossia nel mondo profano, e sono svolte da compagnie teatrali che si professionalizzano ed evolvono la loro arte..\nPrima del XIV secolo, varie tipologie di spettacoli, chiamati n\u014d, vennero integrati ed interpretati sia per le cerimonie religiose che per quelle profane, da monaci o da compagnie professionali, come la \"sarugaku n\u014d\", la \"dengaku n\u014d\", l\"ennen n\u014d,\" la \"shugen n\u014d\", ecc.\nDi particolare importanza per lo sviluppo teatrale giapponese saranno proprio il \"sarugaku n\u014d\", dalla quale avr\u00e0 origine il teatro n\u014d, ed il \"dengaku n\u014d\", dalla quale si svilupper\u00e0 il teatro \"ky\u014dgen\".\nL'ultimo passo prima della formazione di un vero e proprio spettacolo drammatico \u00e8 la comparsa del dialogo. \u00c8 presente principalmente nelle feste popolari, i \"matsuri\", nelle quali i ballerini interagiscono oralmente. In particolare le compagnie di \"sarugaku\" adattano leggende tradizionali delle cerimonie religiose dell'anno nuovo in spettacoli nei quali molteplici personaggi conversano fra di loro; in epoca Kamakura, le compagnie di \"sarugaku\" interpretano queste rappresentazioni davanti al popolo nei templi giapponesi.\nVerso il 1350, il \"dengaku n\u014d\" \u00e8 apprezzato dall'\u00e9lite per la sua tradizione poetica e letteraria, mentre il \"sarugaku n\u014d\" \u00e8 percepito come una forma teatrale pi\u00f9 popolare, grottesca e volgare. Al suo culmine, i programmi del \"dengaku n\u00f4\" sono molto elaborati (numeri drammatici, danze, acrobazie, accompagnamenti musicali) e toccano un pubblico molto vasto, dagli imperatori fino agli spettatori delle feste rurali. Tale situazione conobbe un'evoluzione nel 1374, quando lo shogun Ashikaga Yoshimitsu, dopo aver assistito ad una rappresentazione di \"sarugaku n\u014d,\" fu colpito dall'interpretazione dell'attore Kan'ami e del figlio Zeami, e li invit\u00f2 a palazzo, ponendoli sotto la sua protezione, malgrado la reticenza della sua corte.\nKan'ami ha guadagnato un certo riconoscimento per aver sviluppato la sua pratica del teatro \"sarugaku\" prendendo in prestito degli elementi del \"dengaku\", creando ci\u00f2 che pi\u00f9 tardi verr\u00e0 chiamato il \"n\u014d\". Il \"dengaku n\u014d\" mette al disopra di tutto la ricerca di un estetismo molto raffinato che i giapponesi chiamano \"y\u016bgen\", il \u00abfascino segreto\u00bb. Questa ricerca dello \"y\u016bgen\" condusse rapidamente il genere ad un manierismo estremo privo d'originalit\u00e0. Kan'ami nei suoi drammi lirici ebbe l'idea di combinare lo \"y\u016bgen\" con la mimica drammatica (\"monomane\") del \"sarugaku\", pi\u00f9 rude ed impetuosa, adatta alla messa in scena di personaggi violenti come guerrieri e demoni. Svilupp\u00f2 inoltre la musica ed il canto, ispirandosi alla musica popolare e ritmica \"kusemai.\" Questi sviluppi, perseguiti e teorizzati da suo figlio Zeami, mettono fine definitivamente alla tradizione che pone i vincoli rituali e cerimoniali prima della bellezza dello spettacolo: ormai conta solamente l'arte teatrale e l'estetismo, che non devono piegarsi alle esigenze religiose.\nQuesto stile teatrale conobbe un grande successo presso la corte shogunale. Kan'ami diresse una delle sette confraternite (\"za\") di attori sarugaku chiamata \"Y\u016bzaki\": sembra che le altre sei confraternite, e le due confraternite \"dengaku\" esistenti ai suoi tempi, siano scomparse in breve tempo, o abbiano copiato il suo \"n\u014d\".\nKan'ami mor\u00ec nel 1384. Sar\u00e0 il figlio Zeami, elevato alla corte dello shogun, a continuare il lavoro del padre a palazzo, contribuendo ad affermare definitivamente l'importanza del n\u014d e, pi\u00f9 in generale, del teatro giapponese.\nCon il padre, Zeami fu il fondatore della scuola per attori \"n\u014d Kanze (Kanze-ry\u016b)\". Non accontentandosi del repertorio del padre, egli ne riscrisse e riarrangi\u00f2 le opere, e con lo stesso intento selezion\u00f2 il repertorio del \"dengaku\". Nel suo teatro diede un'importanza crescente e successivamente dominante ad un principio che egli chiam\u00f2 \"s\u014d\u014d,\" ossia l' \u00abarmonia\u00bb tra l'autore e la sua epoca, tra l'autore e l'attore e tra l'autore ed il suo pubblico. Zeami non si limit\u00f2 solamente a riscrivere tutti gli spettacoli passati a suo piacimento, ma incoraggi\u00f2 anche gli autori a scrivere o ad improvvisare in modo da soddisfare il pubblico, divenuto diverso ed esigente. Storicamente, Zeami fu l'autore pi\u00f9 prolifico di opere n\u014d: \u00e8 di sua produzione quasi la met\u00e0 del repertorio conosciuto, rappresentato ancora ai nostri giorni. Ha anche lasciato in eredit\u00e0 i suoi \"Trattati\" che teorizzano il n\u014d cos\u00ec come lui lo ha praticato.\nZeami mantenne il suo prestigio alla corte degli shogun Ashikaga Yoshimitsu, Ashikaga Yoshimochi ed Ashikaga Yoshikazu. Tuttavia, una volta diventato troppo vecchio, lo shogun Ashikaga Yoshinori lo licenzi\u00f2 ed imped\u00ec l'accesso a palazzo sia a lui che ai suoi figli. Tra i potenziali successori di Zeami ci furono il figlio Motosama, molto dotato ma scomparso prematuramente nel 1432, il suo allievo e genero Komparu Zenchiku e il nipote On'ami. Fu quest'ultimo, abile attore e cortigiano, ad ottenere il posto a palazzo che fu di Zeami.\nZeami, prima della morte del figlio, scelse come suo successore Komparu Zenchiku, uno dei maestri n\u014d dallo stile complesso, autore di molte opere e trattati di tecnica teatrale. Zenchiku si rivel\u00f2 un attore meno brillante di On'ami, ma pi\u00f9 erudito, esperto di poesia tradizionale e teologia buddhista.\nLa decisione di Zeami, che non privilegiava n\u00e9 i legami di sangue n\u00e9 la preferenza dello shogun, provoc\u00f2 una frattura tra la scuola \"Kanze\" guidata da On'ami e quella di Komparu. Zeami fu esiliato nel 1334 e mor\u00ec nel 1444, a Kyoto, luogo in cui si era ritirato poco prima di morire. Sotto la direzione della scuola \"Kanze\" di On'ami, le rappresentazioni \"n\u014d\" rimasero molto apprezzate: il suo stile molto vivace era adatto al gusto dell'epoca.\nQualche altro autore continu\u00f2 a scrivere opere \"n\u014d\", ancora popolari, nel XV e XVI secolo, ma con meno talento rispetto ai predecessori. Le nuove opere avevano un repertorio pi\u00f9 drammatico e comprensibile, tuttavia il genere fin\u00ec per sparire dagli spazi pubblici durante il periodo Edo. Toyotomi Hideyoshi ne fu l'ultimo protettore. Il \"n\u014d\" divenne la forma d'arte ufficiale delle cerimonie dei \"daimy\u014d\". Appoggiato dallo shogunato Tokugawa e rappresentato nei castelli, assunse un ritmo pi\u00f9 lento, austero e sottomesso al tradizionalismo. Questa fase di classicismo senza la creativit\u00e0 del \"n\u014d\" rifletteva lo spirito del tempo, quello dello shogunato Tokugawa e delle sue cerimonie solenni separate dall'intrattenimento del popolo, tanto che ogni innovazione venne messa fuori legge. \u00c8 questa tipologia di \"n\u014d\" dal ritmo molto lento che \u00e8 conosciuta oggi, molto lontana dalle opere di Zeami.\nIl \"ky\u014dgen\", teatro comico, \u00e8 un genere che si svilupp\u00f2 nel XIV secolo, le cui rappresentazioni sono spesso legate a quelle del n\u014d. L'insieme di questi due generi \u00e8 chiamato teatro \"n\u014dgaku,\" perch\u00e9 il \"ky\u014dgen\" s'intreccia con le opere del teatro n\u014d. Il \"ky\u014dgen\" ha origine dal \"dengaku n\u014d\" e ne conserva l'aspetto popolare e l'improvvisazione, nonostante i primi sviluppi di tale genere siano poco documentati. Nella tradizione, forse a partire dallo stesso Zeami, un'opera \"ky\u014dgen\" \u00e8 sempre rappresentata tra due spettacoli n\u014d per far riposare gli spettatori. Alla fine del XVI secolo, lo shogunato Tokugawa patrocina le tre principali scuole di \"ky\u014dgen\" (\u00d4kura, Sagi e Izumi).\nTeatro in epoca Edo (bunraku, kabuki).\nDurante il periodo Edo, gli spettacoli del teatro n\u014d erano destinato alla classe dirigente dello shogunato Tokugawa. Tuttavia una nuova classe benestante lascer\u00e0 la propria impronta nella cultura giapponese pre-moderna: la classe \"ch\u014dnin,\" ovvero i borghesi, abitanti nei grandi centri urbani di Edo (Tokyo), Kyoto ed Osaka.\nNel teatro, emersero due nuovi generi: il teatro delle marionette (\"ningy\u014d j\u014druri\" o \"bunraku\") ed il teatro \"kabuki,\" che riscontreranno un successo straordinario. \nIl Giappone medioevale ha una lunga tradizione di marionette e cantastorie itineranti, che inizialmente creavano i propri rituali sciamanici per le feste religiose o profane. Nel XV e XVI secolo, gli spettacoli di marionette riprendono il repertorio del n\u014d o le storie dei cantastorie medievali, facendo emergere un nuovo repertorio dai ritmi pi\u00f9 vivaci, accompagnati da \"shamisen\", uno strumento musicale importato in Giappone nel XVI secolo. Questo genere di spettacolo prese il nome di \"ningy\u014d j\u014druri,\" oggi conosciuto con il nome di \"bunraku\", che si impose come il teatro di marionette tradizionale del Giappone alla fine del XVII secolo.\nIl bunraku mette insieme molti generi di intrattenimento: le marionette, la tradizione dei cantastorie medioevali (\"j\u014druri\") e la musica dello \"shamisen\" che accompagna i \"j\u014druri\". Vari documenti attribuiscono i primi spettacoli di \"bunraku\" a Menuyaki Ch\u014dsabur\u014d un cantastorie di provincia, attorno l'anno 1580. All'inizio del periodo Edo, gli spettacoli allora in voga avevano una trama narrativa semplice ed erano basati sulle leggende epiche o sugli eroi del passato.\n\u00c8 ad Osaka che il nuovo bunraku, arte elaborata e raffinata, si svilupp\u00f2 a partire dall'anno 1680, nel cuore del teatro Takemoto-za, grazie alla collaborazione tra tre artisti: il cantastorie Takemoto Giday\u016b, il drammaturgo Chikamatsu Monzaemon ed il marionettista Hachirobei. Giday\u016b instaur\u00f2 la struttura tipica degli spettacoli teatrali di marionette in cinque atti e riusc\u00ec ad assicurare la voce di tutti i personaggi sia nel canto che nei dialoghi e nelle poesie. A differenza dei cantastoria medievali, il suo metodo di recitazione, chiamato \"Giday\u016b-bushi\" in suo onore, \u00e8 nettamente pi\u00f9 variegato: la sua fama riusc\u00ec a sorpassare tutti i suoi rivali ad Osaka. Le rappresentazioni di Giday\u016b ebbero molto successo anche grazie a Chikamatsu, uno dei pi\u00f9 grandi drammaturghi del Giappone, che fond\u00f2 le basi del repertorio bunraku (largamente ripreso nel kabuki) e del teatro giapponese in generale. Egli rielabor\u00f2 le opere tradizionali ed approfond\u00ec \"il realismo delle situazioni e dei sentimenti\", rinnovando la messa in scena di situazioni comuni nella vita quotidiana nelle sue tragedie borghesi. Chikamatsu scrisse intensamente per Giday\u016b ed in seguito per il figlio di quest'ultimo, Masaday\u016b, fino alla sua morte avvenuta nel 1714. Tra gli altri drammaturghi importanti nei primi due decenni del XVIII secolo, si pu\u00f2 menzionare Ki no Kaion, un emulo di Chikamatsu nei teatri di Osaka.\nFra la fine del XVII e l'inizio del XVIII secolo il bunraku venne perfezionato: gli spettacoli divennero pi\u00f9 lunghi, lo scenario divent\u00f2 pi\u00f9 complesso e sontuoso e le marionette vennero perfezionate. L'innovazione pi\u00f9 importante fu condotta da Yoshida Bunzabur\u014d, che cre\u00f2 nel 1730 delle marionette di grande dimensione, controllate da tre marionettisti. Il burattinaio, l'unico a volto scoperto, controllava la parte superiore e il braccio destro della marionetta; uno dei suoi due assistenti, vestiti completamente di nero, controllava il braccio e la mano sinistra mentre l'altro sosteneva il corpo della marionetta. L'epoca d'oro del bunraku prosegu\u00ec dopo Chikamatsu con artisti come Takeda Izumo II, Miyoshi Sh\u014draku e Namiri Senry\u016b. Nella seconda met\u00e0 del XVIII secolo, a causa delle difficolt\u00e0 economiche e della concorrenza del teatro kabuki, il genere declin\u00f2, e chiusero due importanti teatri di Osaka: il Toyotake-za nel 1756 ed il Takemoto-za nel 1772.\nNel corso del XX secolo, solamente due importanti sale hanno ospitato regolarmente degli spettacoli di marionette: il Bunraku-za (aperto nel 1872), ed il Teatro nazionale del Giappone (aperto nel 1966).\nAll'inizio del periodo Edo, nello stesso periodo del bunraku, nasce un'altra tipologia di teatro: il teatro kabuki. La sua fondatrice \u00e8 una ballerina itinerante, Izumo no Okuni, che ebbe l'idea di creare uno spettacolo ispirato alle danze delle feste popolari come i \"f\u016bry\u016b\", i \"nenbutsu odori\" (danze buddhista), gli \"yakako odori\" (danze di giovani ragazze) e agli spettacoli delle compagnie n\u014d femminili, utilizzando la musica n\u014d come sottofondo, il tutto con il ricorso a dei travestimenti e ad una gestualit\u00e0 incline all'erotismo.. Il termine kabuki (eccentrico, stravagante) usato per designare questa tipologia di spettacoli \u00e8 attestato nel 1603 a Kyoto. Il successo ottenuto da Okuni le permise di aprire una sala teatrale ad Edo nel 1604 e allo stesso tempo di recitare davanti alla corte shogunale nel 1607. I suoi primi emulatori si trovano nei bordelli, dove le danze erotiche di Okuni rappresentano situazioni particolarmente suggestive, come l'uscita dal bagno di prostitute accompagnate dal suono dello shamisen che rimpiazza l'orchestra tradizionale n\u00f4. Lo shogunato viet\u00f2 questa tipologia di spettacoli scandalosi, che in seguito si evolsero nell'uso di giovani adolescenti che interpretavano ruoli femminili, a rimpiazzo delle prostitute. Questa nuova tipologia di attori uomini venne chiamata \"onnagata\"\".\" Questi spettacoli vennero apprezzati sia dai samurai che dai borghesi, ma lo shogunato viet\u00f2 anche questo nuovo genere teatrale erotico, ritenendolo un preludio alla prostituzione. Dopo qualche mese d'inattivit\u00e0, lo shogunato autorizz\u00f2 la riapertura degli stabilimenti kabuki con alcune restrizioni, tra cui l'obbligo di presentare uno sviluppo narrativo verosimile nelle rappresentazioni. In realt\u00e0, la fermezza della posizione dello shogunato resta ambigua; il pericolo, pi\u00f9 che nella prostituzione, sembra sia da ricondurre alle occasioni di mescolanza fra le diverse classi sociali indotte dal kabuki, apprezzato sia dai borghesi che dai samurai annoiati.\nNel 1653 l'obbligo d'incorporare nello spettacolo un'azione drammatica promosse l'emergere di drammaturghi professionisti, contribuendo a trasformare il kabuki in un vero genere teatrale. La loro comparsa diede inizio ad una selezione degli attori, scelti per il loro talento scenico e non pi\u00f9 per la loro bellezza, nonostante alcuni di essi provenissero dai quartieri di piacere e continuassero a prostituirsi. Seguendo la vena artistica di Chikamatsu, che scrisse per il teatro kabuki nella prima parte della sua carriera, attori come Sakata T\u014djur\u014d I o Ayame puntarono al realismo nella loro recitazione, per esempio travestendosi quotidianamente per riuscire a delineare meglio i ruoli femminili. Il repertorio kabuki si arricch\u00ec anche grazie agli adattamenti sistematici degli spettacoli bunraku, specialmente i capolavori di Chikamatsu; l'attore-drammaturgo Danj\u016br\u014d II divenne uno dei principali architetti dell'adattamento di spettacoli di marionette. Dopo un periodo di declino durato una cinquantina d'anni a causa di nuovi divieti da parte dello Stato, a partire dall'ultimo quarto del XVIII secolo il kabuki soppianta in popolarit\u00e0 il teatro delle marionette, dopo aver ripreso una buona parte del suo repertorio e con la comparsa di nuove opere. Il kabuki continuer\u00e0 ad ottenere successo per tutto il periodo Meiji fino ai giorni nostri. Nel XIX secolo, due drammaturghi permisero al kabuki di liberarsi dall'ormai classico repertorio del bunraku: Tsuruya Nanboku grazie ai suoi drammi fantastici, e soprattutto Kawatake Mokuami con le sue scene popolari, giudicate immorali, che rinnoveranno il genere ormai giunto ai suoi limiti. Ancora oggi sono rappresentati principalmente quattro tipologie di teatro kabuki: il \"jadaimon\" (o \"jidaiky\u014dgen\") le cui rappresentazioni si basano principalmente su leggende storiche giapponesi, il \"sewamono\" (o \"sewaky\u014dgen\") risalente al XVIII secolo il cui soggetto principale \u00e8 la quotidianit\u00e0 della gente comune, lo \"shinkabuki\" (nuovo kabuki) dai testi moderni e infine lo \"shosagoto\" in cui la danza e la musica sono considerate il cuore dello spettacolo.\nCaratteristiche dei generi principali.\nN\u014d: dramma lirico.\nRecitazione e repertorio.\nAi giorni nostri, il n\u014d (chiamato fino all'epoca Meiji col suo nome antico sarugaku n\u014d) incarna forse lo stile di teatro giapponese pi\u00f9 tradizionale e pi\u00f9 sorprendente per uno spettatore straniero. Se quest'arte \u00e8 attualmente caratterizzata per la sua lentezza e la sua solennit\u00e0, all'epoca dei suoi fondatori e teorici (di cui il pi\u00f9 importante fu Zeami) non era cos\u00ec.\nIl n\u014d si definisce come un \u00abdramma lirico\u00bb che mescola recitazione, canto, danza e musica, o, pi\u00f9 estesamente, \u00abcome un lungo poema cantato e mimato con un accompagnamento orchestrale, generalmente interrotto da una o pi\u00f9 danze che possono non avere alcun rapporto con il soggetto\u00bb Il n\u014d, fortemente stilizzato e i cui principi estetici sono stati formalizzati da Zeami, d\u00e0 un'importanza preponderante al fascino e allo shock provocato dalle rappresentazioni, piuttosto che all'azione drammatica.\nIl repertorio attuale del n\u014d si compone di duecentocinquanta opere, per la stragrande maggioranza scritte da Zeami, l'autore pi\u00f9 prolifico. Le opere potevano essere classificate in base al tema e alla stagione in cui venivano tradizionalmente recitate. Nel n\u014d spesso le opere sono adattamenti di autori e opere di cui non sono pervenute le fonti originali: Zeami, per esempio, arrangi\u00f2 le opere essenziali del repertorio di suo padre Kan'ami, insieme ad altre opere del sarugaku o del dengaku da cui deriva direttamente il n\u014d.\nDrammaturgia e temi della \u00abgiornata del n\u014d\u00bb.\nEsistono due grandi gruppi di teatro n\u014d: quello delle apparizioni /sovrannaturale/ (\"mugen n\u014d\") e quello del mondo reale (\"genzai n\u014d\"). Le opere di questi due gruppi seguono una struttura fissa ispirata dai rituali religiosi e composta da due atti e un interludio.\nIl n\u014d delle apparizioni mette in scena fantasmi, divinit\u00e0, demoni e altri personaggi immaginari. Il primo atto vede la comparsa di un personaggio immaginario nella sua forma umana (un vecchio o talvolta una giovane donna), che racconta il suo passato e i suoi tormenti. L'interludio \u00e8 un riassunto comico o realistico della storia del personaggio o delle leggende associate al luogo, generalmente realizzato da un attore di \"ky\u014dgen\"; questo momento permette all'attore principale di cambiare il costume. Il secondo atto \u00e8 il punto in cui i personaggi immaginari si rivelano con un costume impressionante nella loro vera forma e ritornano alla loro recitazione del primo atto, dal tono disordinato e senza mantenere il filo del discorso. In questo atto, danze e canti si mescolano per dare vita a uno spettacolo che affascina lo spettatore per il suo surrealismo e la sua poesia. Quando il personaggio \u00e8 uno spirito o un fantasma, questa parte assume un'atmosfera onirica. Queste storie sono generalmente tratte dalla letteratura e dalle leggende tradizionali.\nIl n\u014d del mondo reale, attraverso dialoghi, canto e danza, si concentra maggiormente sull'espressione pi\u00f9 o meno implicita dei sentimenti dei personaggi umani in situazioni tragiche. L'interludio fra i due atti ha la funzione di marcare la divisione tra i due momenti; la storia si rif\u00e0 meno alla tradizione letteraria e poetica.\nTradizionalmente, uno spettacolo del n\u014d si compone di cinque opere differenti (\"gobandate\"), separate una dall'altra da un'opera di ky\u014dgen: Sieffert chiama tale programma \u00abgiornata del n\u014d\u00bb. Ai giorni nostri il numero di opere rappresentate pu\u00f2 ridursi da cinque a una. In caso di rappresentazioni importanti, come quelle del nuovo anno, lo spettacolo inizia con l'Okina, la danza di un vecchio carica di significato religioso che ricorda il carattere primitivo degli antichi \"kagura.\"\nI temi del n\u014d sono tradizionalmente classificati in cinque categorie: il n\u014d degli dei (\"kami mono\"), il n\u014d dei guerrieri \"(shura mono\"), il n\u014d delle donne (\"kazura mono\"), il n\u014d vario (\"zutsa mono\") e il n\u014d dei demoni (\"oni mono\").\nLe opere di tutte queste categorie, ad eccezione della quarta, appartengono maggiormente al n\u014d delle apparizioni.\nIl n\u014d delle divinit\u00e0 fa riferimento a una divinit\u00e0 shinto (i kami) o pi\u00f9 raramente al buddhismo (per esempio al dio drago originario della Cina): solitamente, il dio appare nella sua forma umana nel primo atto, poi danza nel secondo atto per benedire il paese e gli spettatori.\nIl n\u014d dei guerrieri mette in scena lo spirito di un guerriero ancora in vita oppure morto, condannato a girovagare sulla terra, mentre racconta della sua vita passata e delle sue battaglie; il testo spesso si riferisce ad antiche cronache epiche, poich\u00e9 lo scopo \u00e8 di mettere in luce qualche tormento dell'uomo condannato ora a infestare il mondo dei vivi.\nIl n\u014d delle donne introduce lo spirito di una donna celebre dal passato doloroso. Poteva essere una donna degli antichi romanzi classici (Genji monogatari, Ise monogatari...) oppure una dea; in questo caso danzava graziosamente nel secondo atto, senza compiere una vera azione.\nIl n\u014d dei demoni si riferisce a personaggi sovrannaturali, demoni o creature che popolavano gli inferi buddhisti o pi\u00f9 raramente essere sovrannaturali di buon augurio come i dragoni. La danza, come la musica e il ritmo di queste opere, sono le pi\u00f9 dinamiche e la recitazione la pi\u00f9 violenta.\nLa quarta categoria (i n\u014d vari) fa parte dell'insieme del n\u014d sul mondo reale. Alcuni dei temi principali che possono essere identificati sono: i \"ky\u014dran mono\", cio\u00e8 il n\u014d del delirio o della disperazione (generalmente in seguito alla dipartita di una persona cara, come un bambino o un amore tradito); il n\u014d epico che si pu\u00f2 trovare nelle cronache storiche (ad esempio l'Heike monogatari); il \"ninj\u014d\", ovvero il n\u014d dei sentimenti umani, solitamente tragici (bambini maltrattati, guerrieri decaduti, nobili esiliati...); il n\u014d d'intrattenimento, che abbandona la storia a vantaggio della bellezza estetica delle danze e dei cani; il n\u014d sovrannaturale. Questi sono classificati nel n\u014d del mondo reale poich\u00e9 le apparizioni di creature immaginarie avvengono all'interno di un contesto storico di una cronaca d'eventi reali, che rievocano il folklore e le credenze popolari di quell'epoca.\nLa composizione di un programma di una giornata n\u014d consiste in cinque parti scelte tra ciascuna delle cinque categorie sopra descritte, in ordine e in funzione della stagione corrente. Questa disposizione, chiamata in giapponese \"jo-ha-ky\u016b\" (letteralmente: introduzione, sviluppo, conclusione) \u00e8 ripresa da Zeami per la musica classica e tiene conto anche della disposizione degli spettatori lungo tutta la giornata, che pu\u00f2 durare anche pi\u00f9 di otto ore.\nL'apertura di un n\u014d da parte di una divinit\u00e0 permette di marcare la rottura con il quotidiano con un'opera di apparizione, nella quale vengono dispensate parole di buon augurio per la giornata. Lo spettatore diventa ben disposto per le parti seguenti e dunque il secondo n\u014d pu\u00f2 essere pi\u00f9 complesso, poetico e ancorato alla tradizione: i n\u014d dei guerrieri sono i pi\u00f9 adatti a tale scopo. Per il terzo n\u014d, che corrisponde al picco d'attenzione dello spettatore, \u00e8 quello relativo alle donne e ha un forte valore estetico e tradizionale. Dopo questo, l'attenzione dello spettatore comincia a calare e per questo vengono recitate le opere connesse al mondo reale, poich\u00e9 richiedono minore riflessione ed erudizione. Infine, il n\u014d dei demoni permette, grazie al ritmo rapido e incalzante, di rigenerare lo spettatore stanco e di rimetterlo in una buona disposizione per il ritorno alla vita quotidiana. Questo \u00e8 anche il motivo per cui il n\u014d dei demoni preleva meno elementi dalle leggende e dai testi antichi rispetto alle altre opere n\u014d d'apparizione. In questo modo termina una giornata tradizionale di n\u014d.\nI ruoli.\nAll'interno del n\u014d esistono quattro tipi di ruoli diversi: gli attori principali (\"shite-kata\"), gli attori secondari (\"waki-kata\"), i ruoli per ky\u014dgen (\"ky\u014dgen-kata\") e i musicisti (\"hayashi-kata\").\nUn'opera n\u014d ha sempre un ruolo principale, lo \"shite\" (\u00abcolui che fa\u00bb), recitato da un uomo, che deve essere capace di interpretare ogni tipo di personaggio (vecchio, donna, guerriero, monaco...) e che al tempo stesso deve sapere danzare e cantare. Nei n\u014d d'apparizione, si trova spesso un solo attore. Quest'ultimo porta una maschera, salvo casi eccezionali di ruoli da giovane uomo o di opere sul mondo reale, e indossa i costumi pi\u00f9 sontuosi, Lo \"shite\" subisce generalmente una trasformazione o una metamorfosi tra il primo e il secondo atto, come un dio o uno spirito che si rivela nella sua vera forma. Nei n\u014d del mondo reale \u00e8 la situazione a subire un cambiamento radicale. Lo \"shite\" pu\u00f2 essere accompagnato da altri attori: gli \"tsure\" che accompagnano i canti, ma che non intervengono, salvo eccezioni, nel corso della rappresentazione, e i \"tomo\", che recitano personaggi secondari, spesso i servitori dello \"shite\". Tra gli attori c'\u00e8 anche il \"ji\", il coro che rappresenta sempre un personaggio, una voce, un sentimento e che prende momentaneamente il posto di un personaggio dell'opera; per esempio, nel secondo atto del n\u014d d'apparizione, \u00e8 spesso il coro che narra o commenta l'azione. Infine, i \"k\u014dken\", che non recitano ruoli, ma essendo parte integrante dell'opera ne assicurano lo svolgimento, facendo sparire e apparire gli accessori necessari alla recitazione (ventagli, spade...).\nIl corrispettivo dello \"shite\" \u00e8 il \"waki\" (\u00abcolui che sta di lato\u00bb), che fa parlare e recitare lo \"shite\" e descrive i luoghi e le situazioni. Stando sul lato della scena, serve da mediatore tra il pubblico e lo \"shite\", soprattutto nel n\u014d d'apparizione, alla stessa maniera dei deuteragonisti del teatro greco. Nel n\u014d onirico di spiriti o di fantasmi, il terzo atto \u00e8 spesso un sogno del \"waki\", mentre nel n\u014d del mondo reale, il suo ruolo \u00e8 quello di un personaggio d'azione. Come lo \"shite\", il \"waki\" \u00e8 sempre un uomo in costume, ma senza maschera (eccetto per i ruoli femminili), che pu\u00f2 interpretare tutti i tipi di personaggi a seconda della storia: monaco, aristocratico, guerriero, gente del popolo. Pu\u00f2 essere accompagnato dai propri \"tsure\", cio\u00e8 dai suoi compagni. Il ruolo di \"waki\" \u00e8 essenziale nel primo atto: egli \u00e8 destinato a rivelare la forma dello \"shite\", provocando la sua \u00abtrasformazione\u00bb nel secondo atto attraverso un dialogo. Una volta giunto a tale fine, egli esce dallo spettacolo e, nel n\u014d d'apparizione, fa spesso finta di dormire fino all'ultimo atto, che si svolge come un sogno del \"waki\".\nIn un'opera n\u014d, gli attori del \"ky\u014dgen\" intervengono nell'interludio per permettere allo \"shite\" di cambiare costume e maschera. Personaggi popolari entrano in scena per narrare le leggende legate ad un luogo, un personaggio o una divinit\u00e0, spesso ma non necessariamente in maniera comica. Questi attori interpretano, sempre nel n\u014d, anche personaggi secondari di bassa estrazione sociale, paesani, valletti ecc.\nLa scena.\nLa scena, convenzionale dal 1700, \u00e8 costruita sulla disposizione cinese: un quadrilatero quasi vuoto (ad eccezione del \"kagami-ita\", il dipinto di un pino sul fondo della scena) aperto su tre lati tra pilastri di cedro che ne marcano gli angoli. Il muro a destra della scena \u00e8 chiamato \"kagami-ita\". L\u00ec \u00e8 collocata una piccola porta che permette l'entrata degli aiutanti di scena e del coro. Il palco, sopraelevato, \u00e8 sempre sormontato da un tetto, anche per le scene di interno, e circondato da ghiaia bianca in cui sono piantati dei piccoli pini ai piedi dei pilastri. Sul palco si trova un sistema di vasi e ceramiche che amplificano i suoni durante le danze. I dettagli di questo sistema sono ad appannaggio delle famiglie di costruttori delle scene del n\u014d.\nL'accesso alla scena per gli attori avviene dallo \"hashigakari\", una passerella stretta a sinistra del palco, dispositivo adattato poi nel kabuki nel \"cammino dei fiori\" (\"hanamichi\"). Considerato come parte integrante della scena, questo spazio \u00e8 chiuso su un lato da una tenda di cinque colori. Il ritmo e la velocit\u00e0 dell'apertura di questa tenda conferiscono al pubblico indicazioni sull'ambientazione dello spettacolo. In questo momento l'attore non \u00e8 ancora visibile ed effettua un \"hiraki\" verso il pubblico, poi si rivolge alla passerella e incomincia la sua entrata. In questo modo \u00e8 gi\u00e0 sulla scena prima di apparire al pubblico e il personaggio che interpreta inizia la passerella, lo \"hashigakari\", che consente entrate spettacolari. Lungo questa passerella sono disposti tre pini di altezza decrescente: questi sono i punti di riparo utilizzati dall'attore, prima del suo arrivo sul palco principale.\nIl pubblico \u00e8 disposto di fronte al palcoscenico (\"butai\") cos\u00ec come il ponte e il lato sinistro del \"butai.\" Osservato a 180 gradi, l'attore deve di conseguenza prestare particolare attenzione alla propria posizione. Le maschere restringono molto il suo campo visivo, quindi l'attore usa i quattro pilastri per ripararsi e il pilastro tra la passerella e il palco principale (chiamato il pilastro dello \"shite\") per posizionarsi.\nKy\u014dgen: teatro comico.\nDrammaturgia e repertorio.\nIl \"ky\u014dgen\" (\u00abparole folli\u00bb) \u00e8 il teatro di registro comico fortemente legato al n\u014d, poich\u00e9 le opere del \"ky\u014dgen\" vengono recitate tra un'opera di n\u014d e l'altra nei programmi tradizionali. Dal periodo Edo, nel XVII secolo, il genere si stabilizza e viene codificato (principalmente grazie a \u014ckura Tora-akira) e, dopo essersi intrinsecamente legato al n\u014d, divenne uno dei generi del teatro classico. Questo genere trae ispirazione dalla vita quotidiana del popolo e dal realismo, senza rinunciare all'inserimento dello scherzo o della satira, ma evitando gli aspetti grossolani o scioccanti del \"sarugaku\", che potrebbero infastidire gli spettatori raffinati delle giornate del n\u014d. Il \"ky\u014dgen\" utilizza una vasta gamma di registri comici, come pure il linguaggio e la gestualit\u00e0.\nIl repertorio attuale del \"ky\u014dgen\" \u00e8 quantitativamente simile a quello del n\u014d: circa duecento opere differenti. La maggior parte sono anonime, o il loro autore non \u00e8 di grande rilevanza. In effetti, il ky\u014dgen lascia molto spazio all'improvvisazione e ad una libert\u00e0 di adattamento in funzione alle rappresentazioni. Ciascuna troupe pu\u00f2 dunque mettere in scena una versione diversa di una stessa opera, improvvisando su una versione di base, rivista secondo la sensibilit\u00e0 dell'autore. Solo a partire dal XVII secolo le opere \"ky\u014dgen\", o almeno le loro trame, sono trasposti su carta. Allo stesso modo, gli interludi (\"ai\") delle opere n\u014d interpretate da un attore di \"ky\u014dgen\" non sono mai redatti. In questo senso, il genere \u00e8 spesso paragonato alla commedia dell'arte in Europa. Gli archivi menzionano alcuni celebri autori di \"ky\u014dgen\" dell'epoca medievale, per esempio Gen'e, direttore della scuola \u014ckura.\nFunzione e temi.\nTradizionalmente, vengono recitati quattro \"ky\u014dgen\" tra i cinque n\u014d contenuti nel programma di una \u00abgiornata di n\u014d\u00bb, che dura circa dieci ore. Essi sono finalizzati a rilassare lo spettatore prima della tensione emotiva che le opere del n\u014d cercano di provocare, perch\u00e9 sarebbe certamente estenuante assistere a cinque spettacoli n\u014d senza nessuna pausa. Questa \u00e8 la ragione per cui il \"ky\u014dgen\" \u00e8 strettamente legato al n\u014d e permette allo spettatore di apprezzare un'intera giornata di teatro.\nLe categorie delle opere del \"ky\u014dgen\" sono meno formalizzate di quelle delle opere n\u014d e possono essere raggruppate in diverse maniere: secondo i personaggi, l'origine provinciale, l'importanza del dialogo, la complessit\u00e0 dell'opera, l'uso delle maschere, ecc. Le scuole attuali di ky\u014dgen dividono le loro opere essenzialmente in funzione al tipo di personaggi messi in scena (il signore, il paesano, il valletto, il monaco, la donna, i demoni...). In generale, \"i ky\u014dgen\" pi\u00f9 semplici sono buffonerie e prese in giro, senza trama, volte a far ridere il pubblico. Quindi sono opere comiche o di satira popolare, che si rifanno generalmente a stereotipi ben stabiliti e a personaggi del popolo: le liti tra coppie, i rapporti tra padroni e valletti, la derisione dei monaci benestanti. Nella loro forma di maggior successo, queste farse potevano diventare commedie semplici, recitate in pi\u00f9 atti, ma sempre con una forte connotazione satirica e stereotipata. Pi\u00f9 marginali i \"ky\u014dgen\" che parodiavano le opere n\u014d, riprendendone grottescamente i costumi e i personaggi. Sono da considerare anche spettacoli di canzoni e una dozzina di \"ky\u014dgen\" inclassificabili. Tuttavia, i \"ky\u014dgen\" non sono caustici e impegnati, le troupe d'attori \"ky\u014dgen\" dipendono da quelle di attori n\u014d e recitano per divertire il suo pubblico, incluse le classi d'\u00e9lite.\nRuoli.\nIn generale, un \"ky\u014dgen\" include due o tre personaggi. Lo \"shite\" (o \"omo\") recita il personaggio principale, mentre gli \"ado\" i ruoli secondari, che rispondono pi\u00f9 spesso allo \"shite\". Gli altri personaggi sono tutti \"koado\", cio\u00e8 ruoli sussidiari. L'attore di \"ky\u014dgen\" declama distintamente il suo discorso, a differenza del n\u014d, e i suoi gesti sono dinamici. La mimica \u00e8 espressiva e le maschere sono indossate raramente, ad eccezione delle parodie del n\u014d.\n\"Ningy\u014d j\u014druri\" o bunraku : Teatro delle marionette.\nInterpretazione di attori e marionette.\nIl \"Ningy\u014d j\u014druri\" o bunraku \u00e8 spesso descritto come il teatro di marionette pi\u00f9 avanzato nel mondo; la sua raffinatezza, le fonti letterarie e la sua poesia sono destinate non ai bambini, ma ad un pubblico di adulti.\nIl bunraku unisce tre diverse forme artistiche: la manipolazione delle marionette o dei pupazzi, la narrazione e la musica. La misura delle marionette varia dal metro al metro e cinquanta e viene svolta da marionettisti perfettamente visibili nella scena. Il narratore, chiamato \"tay\u016b,\" si occupa dei dialoghi, dei suoni e dei canti. Per gli spettacoli pi\u00f9 lunghi, essendo questa un'attivit\u00e0 molto faticosa, viene previsto l'utilizzo di vari \"tay\u016b\" che si danno il cambio. La musica d'accompagnamento \u00e8 suonata con uno shamisen, mentre un coro canta in determinati passaggi lirici. Il \"tay\u016b\" ed il musicista sono entrambi visibili sulla scena, vestiti con costumi d'epoca Edo.\nLa manipolazione delle marionette si \u00e8 evoluta durante la storia del bunraku. Inizialmente le marionette erano rudimentali, le braccia e la testa tenute insieme da bastoni, e chi le maneggiava rimaneva nascosto. Poi i marionettisti entrarono in scena ed iniziarono a maneggiare i pupazzi a livello facciale; questa tecnica permise loro un migliore controllo della testa e dei movimenti delle marionette. Il sistema di maneggio a tre marionettisti (un maestro aiutato da due assistenti vestiti e mascherati di nero) comparso nel 1730, \u00e8 la tecnica pi\u00f9 evoluta e raffinata; essa richiede un perfetto coordinamento, regolato sulla respirazione del maestro, e il maneggio di pupazzi o marionette di grandi dimensioni che incantavano il pubblico dell'epoca. La presenza di marionettisti sulla scena dona grande profondit\u00e0 alla gestualit\u00e0, poich\u00e9 sia i movimenti delle marionette che quelli degli uomini che le muovono partecipano all'espressione teatrale.\nLa recitazione tipica del bunraku \u00e8 chiamata \"Giday\u016b-bushi\", dal nome del suo inventore, Takemoto Giday\u016b (\u7af9\u672c \u7fa9\u592a\u592b, 1651 \u2013 1714). Questo stile mescola la canzone e la narrazione con molta enfasi al fine di trasmettere i sentimenti dei personaggi della storia, maschili e femminili.\nIl narratore deve avere padronanza di tre tecniche di dizione: le parti parlate comuni nel teatro, le parti cantate o melodiche e le parti d'intermezzo che permettono le transizioni in un registro poetico. Il volto del narratore sottolinea i sentimenti espressi nella scena. L'armonia che nasce dalla sincronizzazione tra parole, gesti e musica, contribuisce alla raffinatezza estetica del bunraku.\nDrammaturgia e temi.\nIl repertorio del bunraku \u00e8 il pi\u00f9 \"letterario\" tra tutte le tipologie di teatro giapponese. Esso si divide in due categorie principali: i drammi storici che rievocano il passato (\"jidaimono\"), di stile tradizionale, e le tragedie borghesi (\"sewa-mono\").\nI drammi storici, i cui eventi si svolgono prima del periodo Edo, si basano su storie classiche, epopee e leggende narrate dai cantastorie medioevali, e spesso provengono dalla letteratura e dagli spettacoli n\u014d. Ad esempio, molti eroi sono ripresi da testi come \"Heike Monogatari\", \"Soga monogatari\" o dalla storia dei \"Quarantasette r\u014dnin\"\".\"\nLa seconda categoria, il teatro sociale, fu un'innovazione di Chikamatsu. Famoso per il suo \"Suicidio d'amore a Sonezaki\", messo in scena nel 1703, Chikamatsu si allontan\u00f2 dal repertorio classico per rappresentare la vita privata e contemporanea dei borghesi, commercianti e mercanti. Ancora oggi questa tipologia di spettacoli \u00e8 considerata il capolavoro del drammaturgo. Tra i temi prediletti dal teatro sociale vi \u00e8 il tragico doppio suicidio di due amanti il cui amore \u00e8 reso impossibile dai vincoli sociali, l'adulterio, la criminalit\u00e0 e l'amore tra giovani appartenenti a diverse classi sociali.\nI successori di Chikamatsu scrissero delle pi\u00e8ces che possono essere classificate in una terza categoria che mette insieme spettacoli storici e tragedie borghese, chiamata \"jidai-sewa mono\".\nGiday\u016b e Chikamatsu hanno dato al bunraku la sua struttura tradizionale, evolvendo sia il repertorio che il metodo in cui l'opera veniva narrata e cantata. Si ispirarono al n\u014d per conferire la forma standard in tre o cinque atti, secondo il principio del \"jo-ha-ky\u016b.\" In genere, gli spettacoli storici \"(jidai-mono)\" sono rappresentati in cinque atti, mentre le tragedie borghesi (\"sewa-mono\") in tre atti. La struttura in cinque atti \u00e8 cos\u00ec divisa: i primi due atti introducono i personaggi ed il contesto, il terzo atto, punto culminante dell'opera, \u00e8 spesso segnato da un evento tragico che permette lo sviluppo dell'azione; il quarto atto viene rappresentato come una scena poetica di danza, creando cos\u00ec un'atmosfera dolce rispetto alla tensione del terzo atto; nel quinto atto \u00e8 rappresentato il lieto fine. Nella divisione in tre atti, il ritmo \u00e8 pi\u00f9 movimentato: il primo atto introduce l'opera, nel secondo atto vi \u00e8 lo sviluppo della storia, e il terzo atto culmina in un finale tragico. Nonostante queste due strutture siano le pi\u00f9 rappresentate, molti drammaturghi prima di Chikamatsu strutturavano le proprie opere in modo pi\u00f9 complesso ed in tempi pi\u00f9 lunghi, raggiungendo persino la divisione in dieci atti, spesso caratterizzati dalla presenza di scene coinvolgenti ma poco legate allo sviluppo della narrazione. Ogni atto si divide in tre parti chiamate \"kuchi\" (inizio), \"naka\" (sviluppo) e \"kiri\" (conclusione), seguendo il principio sopracitato del \"jo-ha-ky\u016b\"\".\"\nLa rappresentazione con le marionette accompagna la narrazione, fatta eccezione per le scene di danza, tradizionalmente durante le scene di viaggio (\"michiyuki)\" ispirate al n\u014d. Questa tipologia di scene viene chiamata \"keigoto\".\nLa scena.\nLa scena classica comprende due spazi scenici grandi ma poco profondi, situati uno davanti e l'altro dietro, leggermente sollevato: il primo spazio (\"funazoko\"), senza alcuna decorazione, serve per rappresentare l'esterno, mentre il secondo spazio (\"yatai\", la scena principale) serve per ricreare l'interno; lo scenario include delle case aperte sulla parte anteriore, costruite su misura delle marionette. Davanti a questi due spazi vi \u00e8 un palcoscenico che permette l'apertura del sipario. Sullo sfondo, ogni spazio \u00e8 occupato da un grande fondale di legno, denominato \"tesuri\", che nasconde le gambe inferiori dei burattinai e d\u00e0 l'illusione che i burattini si muovano da terra. Infine, il cantore e i suonatori di shamisen occupano un palco situato a destra dello scenario principale, dal punto di vista degli spettatori.\n\"Kabuki\": Drammi borghesi.\nDrammaturgia ed interpretazione.\nIl kabuki \u00e8 una tipologia teatrale largamente influenzata dalla cultura borghese dei \"ch\u014dnin\" di epoca Edo, ma solamente dopo decenni dalla sua comparsa, legata ai quartieri del piacere, prende la sua forma sia di dramma che di grande spettacolo. Come il n\u014d ed il bunraku, il programma tradizionale di uno spettacolo kabuki comprende molti spettacoli rappresentati in una giornata. Inizialmente i drammaturghi impostavano una scena su cui gli attori improvvisavano liberamente. Successivamente, quando il kabuki si svilupp\u00f2, le troupes teatrali cominciarono a coinvolgere gruppi di drammaturghi guidati da un maestro, che collaboravano tra loro per la scrittura di uno spettacolo completo, tenendo conto della censura, delle finanze e degli attori disponibili.\nOgni anno vengono scritte delle opere nuove: si parte da un \"canovaccio\", spesso ripreso dal repertorio classico \"(Heike monogatari, Soga monogatari, Taiheiki\"...), su cui i drammaturghi sviluppano una narrazione che tiene conto della loro sensibilit\u00e0 cos\u00ec come delle convenzioni e di altri fattori esterni. Questi autori, probabilmente di classe \"ch\u014dnin,\" sono rimasti sconosciuti fino ai giorni nostri, fatta eccezione per maestri come Chikamatsu, Ichikawa Danj\u016br\u014d I, Tsuruya Nanboku e Kawatake Mokuami. Anche se il programma di una giornata kabuki segue il principio del \"jo-ha-ky\u016b\" di Zeami, le pi\u00e8ces sono molto eterogenee, incorporano molte scene spesso non correlate alla trama e i registri sono costantemente in evoluzione, dal comico al tragico e dal realismo al fantastico. In realt\u00e0, uno spettacolo kabuki prende forma da episodi indipendenti, e ci\u00f2 differisce dal teatro strutturato di Chikamatsu.\nLa recitazione degli attori kabuki, specializzati in una determinata tipologia di ruolo, \u00e8 caratterizzata dai loro movimenti e dalle loro pose. Vi sono due tipologie di movimenti, ovvero due stili recitativi: \"aragoto\" (stile rozzo) e \"wagoto\" (stile dolce). La recitazione \"aragoto\" \u00e8 caratterizzata da parole e gesti esagerati ed impetuosi, adatti al ruolo dei guerrieri; Ichikawa Danj\u016br\u014d I \u00e8 l'ideatore di questo stile, accentuato da un trucco suggestivo. Il \"wagoto, r\"eso famoso da Sakata T\u014dj\u016br\u014d, predilige il realismo nell'interpretazione dell'attore, specialmente nelle tragedie borghesi.\nOltre a questi due stili, vi era anche l'arte dell\"'onnagata,\" personaggi femminili interpretati con grande realismo da attori travestiti. Un altro aspetto tipico del kabuki \u00e8 rappresentato dalle pose esagerate (\"mie\") o eleganti (\"kimari\") assunte dall'attore per esprimere delle emozioni intense, con lo scopo di stupire il pubblico e marcare il picco della recitazione. Il dialogo \u00e8 poco presente nel kabuki, limitato alla descrizione dei sentimenti, poich\u00e9 prende il sopravvento l'interpretazione degli attori, capace di tradurre \u00abl'estrema tensione psicologica\u00bb tra i personaggi. Una particolarit\u00e0 che distingue il kabuki dagli altri generi classici \u00e8 la partecipazione attiva del pubblico, che con grida, approvazione ed applausi marca i momenti salienti e le pose esagerate (\"mie\"). Questo genere teatrale \u00e8 una tipologia nata per intrattenere i borghesi.\nTemi.\nSecondo quanto ideato da Chikamatsu, gli spettacoli kabuki possono essere divisi nelle stesse categorie del bunraku: gli spettacoli storici (\"jidai-mono\") che trattano degli eventi e degli eroi del passato (precedenti al periodo Edo), e le tragedie borghesi (\"sewa-mono\") contemporanee che mettono in scena personaggi anonimi della classe \"ch\u014dnin\". Nel kabuki si aggiunge una terza categoria: \"shosa-goto,\" spettacoli di danza di breve durata che legano due rappresentazioni drammatiche. In particolare, il repertorio pu\u00f2 essere diviso secondo l'origine delle opere: adattate al bunraku, adattate al n\u00f4 o specifiche del kabuki. Infine, le opere scritte in epoca moderna sono classificate separatamente, e fatte rientrare nel \u00abnuovo kabuki\u00bb (\"shin kabuki\"). Prima di Chikamatsu, gli autori non esitavano ad integrare elementi contemporanei delle tragedie borghesi in un quadro storico antico, mettendo insieme \"jidai-mono\" e \"sewa-mono\".\nScena e macchinari.\nNel XVII secolo i primi palcoscenici allestiti per le rappresentazioni kabuki erano simili per dimensioni (tre metri e sessantacinque) e la forma (quadrata con il tetto a frontone sostenuto da colonne) a quelli del teatro no; ne differiva il fondale, costituito da pannelli o stoffa colorata, in sostituzione del \"matsubane\". Nel corso degli anni il palcoscenico si ampli\u00f2 fino a coincidere con la grandezza dell'intero edificio teatrale.\n\u00c8 ritenuto parte integrante della struttura scenica kabuki l\"hanamichi\" (letteralmente \u201ccammino dei fiori\u201d), una piattaforma in legno sopraelevata, larga circa un metro e mezzo, che attraversa interamente la platea, dal fondo al palcoscenico. L\"'hanamichi\" veniva utilizzato per le entrate e le uscite degli attori, ed era anche il luogo in cui il pubblico interagiva con gli attori, e gli ammiratori deponevano i doni (detti \"hana)\" offerti agli artisti preferiti..\nLa rivelazione di un'identit\u00e0 segreta, la trasformazione di un personaggio, o la comparsa di altri protagonisti insoliti, come spettri o stregoni, costituiva il momento centrale della maggior parte dei repertori; i modi per far apparire o sparire velocemente un attore si sono moltiplicati a partire dal XVIII secolo, con il ricorso a dispositivi di scena come botole (\"seri\") o piattaforme che permettevano di far roteare tutto o una parte dello scenario.\nIl \"mawari butai,\" il palco circolare e roteante, \u00e8 stato sviluppato in epoca Ky\u014dh\u014d (1716\u20131735). Prende forma da una piattaforma circolare montata su ruote e posizionata sul palco. Successivamente questa tecnica venne migliorata con l'integrazione della piattaforma roteante all'interno dello stesso palcoscenico. Se le luci sono a volte spente durante la rotazione, per consentire un cambiamento della scena (\"kuraten\", rotazione nell'oscurit\u00e0), nella maggior parte dei casi sono invece lasciate in funzione, e gli attori interpretano una scena di transizione durante la rotazione della piattaforma (\"akaten\", rotazione alla luce). Come nel n\u014d, gli assistenti di scena chiamati \"k\u014dken\" intervengono durante lo spettacolo per portare via le decorazioni di scena non necessarie."}
{"id": "6353031", "revid": "15756", "url": "https://it.wikipedia.org/wiki?curid=6353031", "title": "Nikolai Starikov", "text": "\u00c8 leader del partito conservatore Grande Patria (\"in russo: \u041f\u0430\u0440\u0442\u0438\u044f \u0412\u0435\u043b\u0438\u043a\u043e\u0435 \u041e\u0442\u0435\u0447\u0435\u0441\u0442\u0432\u043e?) nato nell'aprile 2013, e dell'Unione dei cittadini russi (\"in russo: \u041f\u0440\u043e\u0444\u0441\u043e\u044e\u0437 \u0413\u0440\u0430\u0436\u0434\u0430\u043d \u0420\u043e\u0441\u0441\u0438\u0438?). Nel libro pubblicato nel 2012, \"Stalin. Ricordiamolo insieme\" \"(\u0421\u0442\u0430\u043b\u0438\u043d. \u0412\u0441\u043f\u043e\u043c\u0438\u043d\u0430\u0435\u043c \u0432\u043c\u0435\u0441\u0442\u0435)\" e in diverse interviste, ha promosso una rivalutazione della figura politica di Iosif Stalin, esaltandone le doti di capo di Stato, il ruolo chiave svolto nella promozione dello sviluppo industriale della Russia, e la funzione di baluardo assunta contro l'espansione occidentale.\nBiografia.\nNikolai Starikov \u00e8 nato a Leningrado il 23 agosto 1970. Seguendo le orme del padre economista, nel 1992 si laurea in economia presso l'Universit\u00e0 di San Pietroburgo.\nDal 1994 al 1998 lavora per la casa editrice \u00abChance\u00bb (\"lett. \u00ab\u0428\u0430\u043d\u0441\u00bb)\" e dal 1998 al 2003 \u00e8 direttore commerciale presso la radio \u00abEuropa plus\u00bb (\"lett.\" \u00ab\u0415\u0432\u0440\u043e\u043f\u0430 \u043f\u043b\u044e\u0441\u00bb).\nNel 2002 si presenta come candidato indipendente alle elezioni per la Duma regionale di San Pietroburgo, ottenendo 230 voti (0,95% cento dei voti validi espressi).\nNel 2003, sempre con lo stesso ruolo, lavora presso la rete televisiva \u00ab\u041f\u0435\u0440\u0432\u043e\u0433\u043e \u043a\u0430\u043d\u0430\u043b\u0430\u00bb (\"lett.\" \u00ab\u041f\u0435\u0440\u0432\u043e\u0433\u043e \u043a\u0430\u043d\u0430\u043b\u0430\u00bb) a San Pietroburgo.\nDal 2006 si dedica alla scrittura, e pubblica il suo primo libro, \"Chi ha ucciso l'impero Russo? Il grande mistero del XX secolo\" (\u041a\u0442\u043e \u0443\u0431\u0438\u043b \u0420\u043e\u0441\u0441\u0438\u0439\u0441\u043a\u0443\u044e \u0438\u043c\u043f\u0435\u0440\u0438\u044e? \u0413\u043b\u0430\u0432\u043d\u0430\u044f \u0442\u0430\u0439\u043d\u0430 \u0425\u0425 \u0432\u0435\u043a\u0430)\".\" Nello stesso anno crea un proprio blog\".\"\nNel 2011 fonda un'organizzazione, l\"'Unione dei cittadini russi\" (\u041f\u0440\u043e\u0444\u0441\u043e\u044e\u0437 \u0413\u0440\u0430\u0436\u0434\u0430\u043d \u0420\u043e\u0441\u0441\u0438\u0438), con lo scopo di promuovere lo scambio di opinioni tra cittadini russi su diversi temi, politico-economico-letterari. L'organizzazione non ha fini di lucro, n\u00e9 una propria sede, e si fonda sul modello dell'autogestione.\nNel 2013, volendo creare un movimento che potesse avere un'influenza politica, decide di fondare un suo partito, evitando cos\u00ec di coinvolgere e cambiare l'ideologia dell\"'Unione dei cittadini russi\". Il partito, di cui \u00e8 attualmente il leader, si chiamer\u00e0 \u00ab\u041f\u0430\u0440\u0442\u0438\u0438 \u0412\u0435\u043b\u0438\u043a\u043e\u0435 \u041e\u0442\u0435\u0447\u0435\u0441\u0442\u0432\u043e\u00bb \"(lett. \u00abPartito Grande Patria\u00bb)\".\nDal 2006 al 2017 Starikov pubblica 17 libri su temi politici, sociali e storici, alcuni dei quali tradotti in inglese e tedesco. Appare come esperto in economia in vari documentari, tra i pi\u00f9 noti \"Parvus of the Revolution\" e \"Storm of the Winter Palace. Refutation.\"\nStarikov \u00e8 sposato e ha due figlie. \u00c8 di religione ortodossa ed \u00e8 un convinto assertore della famiglia tradizionale e avversario dei matrimoni gay.\nIdee e attivit\u00e0 politica.\nNikolai Starikov si pone come difensore del conservatorismo russo, soprattutto in chiave economica, opponendosi duramente al liberalismo.\nConvinto liberista fino agli inizi degli anni Novanta, ne diviene in seguito un avversario, e definisce il suo atteggiamento politico \"patriottico-conservatore\". Fa derivare il suo patriottismo dagli insegnamenti e dalla figura del nonno paterno (da cui il nome Nikolai), ex colonnello dell'NKVD, che ricevette numerose medaglie di riconoscimento per la patria, incluso l'Ordine di Lenin.\nQueste idee saranno espresse nel suo primo libro, pubblicato nel 2006, \"\u041a\u0442\u043e \u0443\u0431\u0438\u043b \u0420\u043e\u0441\u0441\u0438\u0439\u0441\u043a\u0443\u044e \u0438\u043c\u043f\u0435\u0440\u0438\u044e? \u0413\u043b\u0430\u0432\u043d\u0430\u044f \u0442\u0430\u0439\u043d\u0430 \u0425\u0425 \u0432\u0435\u043a\u0430\" \"(trad. Chi ha ucciso l'Impero Russo? Il grande mistero del XX secolo),\" e nelle successive opere, nelle quali tema ricorrente sar\u00e0 la critica al liberalismo, agli Stati Uniti e al mondo occidentale, definito \"buonista\". In particolare, nel libro \u00ab\u041a\u0442\u043e \u0434\u043e\u0431\u0438\u043b \u0420\u043e\u0441\u0441\u0438\u044e? \u041c\u0438\u0444\u044b \u0438 \u043f\u0440\u0430\u0432\u0434\u0430 \u043e \u0413\u0440\u0430\u0436\u0434\u0430\u043d\u0441\u043a\u043e\u0439 \u0432\u043e\u0439\u043d\u0435\u00bb \"(lett.\u00abChi ha distrutto la Russia? Miti e verit\u00e0 sulla Guerra civile\u00bb),\" Starikov individua nel Regno Unito il pi\u00f9 grande avversario politico nella storia della Russia: Nelle sue analisi economiche e geopolitiche degli eventi che coinvolgono la Russia e le altre potenze, Starikov sostiene la convinzione che il suo paese \u00e8 \"vittima di complotti\" e colpevolizzato ingiustamente. Alle critiche rivoltegli a causa di questa lettura ha risposto:\nAll'accusa rivoltagli dagli storici di non essere uno storico e di dare una interpretazione soggettiva degli eventi, specie sostenendo che la Russia nel corso della sua storia \u00e8 stata vittima di complottismo, Starikov ha risposto affermando che ogni suo libro \u00e8 frutto di una meticolosa ricerca storica.\nStarikov appoggia politicamente Vladimir Putin. Ha confermato il suo sostegno al leader russo anche dopo le discusse elezioni del 2012 e le grandi proteste avvenute a Mosca. Tuttavia, come \u00e8 evidente nei suoi libri, lo scrittore \u00e8 molto critico su alcune scelte economiche assunte dallo Stato. In particolare si \u00e8 opposto alla nazionalizzazione della Banca di Russia, all'ingresso della Russia nell'Organizzazione Mondiale del Commercio, e al progetto del governo di creare zone offshore in Russia, sostenendo che tale politica non \u00e8 la soluzione adatta per migliorare la situazione dei cittadini russi e che aumenterebbero la corruzione.\nDa sempre appoggia la creazione della Comunit\u00e0 degli Stati Indipendenti, ovvero la comunit\u00e0 formata da 9 stati dell'ex Unione Sovietica. Si \u00e8 espresso duramente contro ogni forma di separatismo; in particolare \u00e8 intervenuto contro la separazione dell'Ucraina, sostenendo che l'Europa l'ha usata come una pedina per impedirne l'integrazione con la Russia.\nNel 2012, in seguito all'arresto e alla condanna a 25 anni di prigione per \"atti di terrorismo\" inflitta negli Stati Uniti al criminale e trafficante di armi russo Viktor Bout con un processo regolale tenutosi a Manhattan, Starikov ha avviato con il suo partito una campagna a sostegno del diritto dei cittadini russi di essere giudicati da proprie leggi e da propri tribunali.\nDurante le proteste contro l'Euromaidan in Ucraina nel 2013 che hanno portato alla creazione di movimenti Anti-Maidan, Starikov ha contribuito a fondare un movimento Anti-Maidan a Mosca, diventandone uno dei leader. Nel febbraio 2015, a un anno dell'avvenuta indipendenza dell'Ucraina, ha organizzato una marcia di protesta a cui hanno partecipato oltre 35.000 persone a Mosca, contro l'Euromaidan, la NATO e gli Stati Uniti, difendendo le citt\u00e0 di Doneck e Luhansk e la Crimea (in particolar modo la sua annessione alla Russia nel 2014).\nIn risposta, Kiev ha messo al bando 38 libri pubblicati a Mosca, definiti dalle autorit\u00e0 \"strumenti di \"disinformazione\" volti a diffondere \"misantropia, fascismo, xenofobia e separatismo\", fra cui alcuni libri di Starikov e di altri autori partecipanti al movimento Anti-Maidan.\nCritica e recensioni.\nSpesso accusato da giornalisti, studiosi e avversari politici di utilizzare la teoria del complotto nella storia delle relazioni dei paesi occidentali con la Russia, e di manipolare gli eventi storici trattati nei suoi scritti, Starikov ha sempre rigettato queste accuse, affermando che se \"lavorasse in accordo con le critiche, scriverebbe libri gialli di spionaggio\".\nIn una recensione del libro di Starikov \"\u041a\u0440\u0438\u0437\u0438\u0441. \u041a\u0430\u043a \u044d\u0442\u043e \u0434\u0435\u043b\u0430\u0435\u0442\u0441\u044f?\" \"(lett. La crisi. Come si fa?)\" pubblicata nel 2009, il professore Evgenij Balackij dell'Universit\u00e0 Statale di Management di Mosca ha aspramente criticato l'approccio metodologico di Starikov sostenendo che egli trae conclusioni proprie sulla crisi, senza basarsi su analisi e versioni di altri esperti, e ha definito le fonti utilizzate nel libro \"marginali\". Balackij ha inoltre denunciato la \"mistificazione\" o non corretta comprensione dei fatti storici relativi a eventi come l'introduzione del sistema Federal Reserve, la Grande Depressione e l'abolizione del sistema Gold Standard. Ha infine criticato la scrittura e il linguaggio del libro, giudicato \"populista e per persone semi-letterate\".\nLo studioso in scienze storiche Iurij Georgev ha contestato la validit\u00e0 storica di quanto riportato in \"\u041a\u0442\u043e \u0443\u0431\u0438\u043b \u0420\u043e\u0441\u0441\u0438\u0439\u0441\u043a\u0443\u044e \u0438\u043c\u043f\u0435\u0440\u0438\u044e? \u0413\u043b\u0430\u0432\u043d\u0430\u044f \u0442\u0430\u0439\u043d\u0430 XX \u0432\u0435\u043a\u0430\" \"(lett. Chi ha ucciso l'Impero Russo? Il grande mistero del XX secolo)\" relativamente alle Conferenze di Parigi e Ginevra del 1904 e 1905 tenute dai partiti rivoluzionari russi\",\" in quanto tali descrizioni sarebbero prive di documentazione.\nLo storico militare Klim Zukov, molto noto in Russia, nell\"articolo \"La storia secondo Starikov\" \"(\u0421\u0442\u0430\u0440\u0438\u043a\u043e\u0432\u0441\u043a\u0430\u044f \u0438\u0441\u0442\u043e\u0440\u0438\u044f)\" ha criticato duramente i metodi di ricerca storica usati da Starikov, in particolare le parti riguardanti la guerra russo-giapponese del 1904-1905 e la rivoluzione russa del 1905 contenute nel libro \"\u041a\u0442\u043e \u0443\u0431\u0438\u043b \u0420\u043e\u0441\u0441\u0438\u0439\u0441\u043a\u0443\u044e \u0438\u043c\u043f\u0435\u0440\u0438\u044e? \u0413\u043b\u0430\u0432\u043d\u0430\u044f \u0442\u0430\u0439\u043d\u0430 XX \u0432\u0435\u043a\u0430\" \"(lett. Chi ha ucciso l'Impero Russo? Il grande mistero del XX secolo),\" affermando che quello di Starikov non \u00e8 un testo storico, ma \"un prodotto parziale, molto parziale, scritto appositamente per persone ignoranti a riguardo dei temi trattati\".\nNel 2016 l'autore russo Stiven Krayz (in russo: \u0421\u0442\u0438\u0432\u0435\u043d \u041a\u0440\u0430\u0439\u0437) ha pubblicato il libro \"\u041a\u0440\u0438\u0437\u0438\u0441. \u041a\u0430\u043a \u044d\u0442\u043e \u0434\u0435\u043b\u0430\u0435\u0442\u0441\u044f. \u0413\u0435\u043e\u043f\u043e\u043b\u0438\u0442\u0438\u0447\u0435\u0441\u043a\u0430\u044f \u201e\u0442\u0435\u043e\u0440\u0438\u044f\u201c \u0421\u0442\u0430\u0440\u0438\u043a\u043e\u0432\u0430\" \"(lett. La crisi. Come si fa? La \"teoria\" geopolitica di Starikov),\" basato sulla critica del testo omonimo di Starikov, in cui contesta le fonti usate da Starikov, soprattutto quelle americane, evidenziandone la scarsa accuratezza."}
{"id": "6353038", "revid": "2091899", "url": "https://it.wikipedia.org/wiki?curid=6353038", "title": "Sakura Trick", "text": " \u00e8 un manga \"yonkoma\" \"yuri\" scritto e disegnato da Tachi. La serie \u00e8 stata serializzata sulla rivista \"seinen\" \"Manga Time Kirara Miracle!\" di H\u014dbunsha a partire dal 17 marzo 2011. Un adattamento anime, prodotto da Studio Deen, \u00e8 stato trasmesso in Giappone tra il 9 gennaio e 27 marzo 2014.\nTrama.\nHaruka Takayama e Y\u016b Sonoda sono una coppia di amiche inseparabili durante le scuole medie. Per\u00f2 ben presto, con il passaggio al liceo, finiscono con il rimanere separate in classe, dovendosi sedere l'una al punto opposto rispetto all'altra. Avendo del tempo da trascorrere con molti pi\u00f9 amici, le due ragazze decidono di rendere il loro rapporto molto pi\u00f9 speciale baciandosi in segreto.\nPersonaggi.\n\u00c8 una delle 2 protagoniste, ama alla follia Yuu, con cui trascorre la maggior parte del tempo con telefonate, abbracci e scambiandosi eterni baci. Accontenta spesso le richieste di Yuu (anche se a volte sono molto bizzarre). Va molto bene a scuola, infatti \u00e8 sempre disponibile a far copiare i propri compiti.\nAmica sin dalle medie di Haruka. \u00c8 una ragazza con la testa tra le nuvole, anche se cerca di essere discreta, in realt\u00e0 le piace molto Haruka, infatti \u00e8 solo a lei che mostra il suo lato pi\u00f9 gentile e dolce. Va male a scuola, tranne in educazione fisica dove eccelle. L'unico modo per convincerla a fare qualcosa \u00e8 offrirle del cibo, adora prendersi gioco di Haruka provocandola e facendola ingelosire. Ha una pessima memoria.\nRagazza solitaria ed asociale, vive assieme alla cugina Kotone Noda. Man mano che la serie va avanti si aprir\u00e0 sempre di pi\u00f9 con le altre.\nRagazza ricca, ha un debole per Shizuku, per la quale darebbe tutto quello che ha. Ha una sorella minore che si comporta in modo duro e prepotente con lei. All'inizio della serie si trasferisce a casa Minami dove instaura una relazione duratura con Shizuku.\nRappresentante di classe, ha una grande stima per Yuzu che cerca sempre di proteggere e alla quale sembra rivolgere dei sentimenti pi\u00f9 profondi che l'altra non afferra.\nAllegra e sorridente \u00e8 la migliore amica di Kaede, guida una moto ed ha fiducia nelle altre. Viene sempre chiamata Mikan (un agrume giapponese simile all'arancia) da Mitsuki\nSorella maggiore di Yuu. \u00c8 innamorata di Haruka, e cerca di capire se quest'ultima ha una relazione con Yuu spiandola e cercando di avvicinarsi sempre pi\u00f9 a lei. \u00c8 la presidentessa del consiglio studentesco della scuola. Non vede niente senza occhiali.\nSorella minore di Kotone, porta sempre un cane peluche con se, ed \u00e8 gelosa di Shizuku che le \"ruba\" l'amore della sorella\nMedia.\nManga.\nIl manga, scritto e disegnato da Tachi, viene serializzato a partire dal primo numero della rivista \"Manga Time Kirara Miracle!\" di H\u014dbunsha, pubblicato il 17 marzo 2011. Il primo volume \"tank\u014dbon\" \u00e8 stato pubblicato il 27 agosto 2012 e al 27 ottobre 2016 ne sono messi in vendita in tutto sette.\nAnime.\nLa produzione di un adattamento anime di 12 episodi \u00e8 stata annunciata sul numero di agosto 2013 della rivista \"Manga Time Kirara Miracle!\". La serie televisiva, prodotta da Studio Deen e diretta da Ken'ichi Ishikura con Ky\u016bta Sakai alla cura del character design, \u00e8 stata trasmessa per la prima volta su TBS tra il 9 gennaio e il 27 marzo 2014, con diffusione via streaming in simulcast su Crunchyroll in America del Nord. La sigla di apertura \u00e8 \"Won\uff08*3*\uff09Chu KissMe!\", interpretata da Haruka Tomatsu, Yuka Iguchi, Yuka Aisaka, Hiromi Igarashi, Mai Fuchigami e Megumi Toda, mentre quella di chiusura \u00e8 \"Kiss (and) Love\", interpretata da Tomatsu e Iguchi. Per l'ottavo episodio \u00e8 stato utilizzato come sigla di chiusura il brano , interpretato da Saki Fujita, Momo Asakura e Yurika End\u014d. Sempre in America del Nord i diritti sono stati acquistati da Sentai Filmworks, mentre MVM Films ha acquistato i diritti per il Regno Unito."}
{"id": "6353043", "revid": "767487", "url": "https://it.wikipedia.org/wiki?curid=6353043", "title": "Unione Sportiva Fasano 1988-1989", "text": "Questa pagina raccoglie le informazioni riguardanti l'Unione Sportiva Fasano nelle competizioni ufficiali della stagione 1988-1989."}
{"id": "6353045", "revid": "87177938", "url": "https://it.wikipedia.org/wiki?curid=6353045", "title": "Donatella (brano musicale)", "text": ""}
{"id": "6353047", "revid": "380654", "url": "https://it.wikipedia.org/wiki?curid=6353047", "title": "Matt Anoa'i", "text": ""}
{"id": "6353059", "revid": "486946", "url": "https://it.wikipedia.org/wiki?curid=6353059", "title": "Liberty in Italia", "text": ""}
{"id": "6353066", "revid": "1543377", "url": "https://it.wikipedia.org/wiki?curid=6353066", "title": "Thelonious Monk with John Coltrane", "text": "Thelonious Monk with John Coltrane \u00e8 un album del 1961 di Thelonious Monk, rilasciato tramite Jazzland Records, una sussidiaria di Riverside Records. Consiste in materiale registrato quattro anni prima, quando Monk lavor\u00f2 per parecchio tempo con John Coltrane; tale materiale venne dunque rilasciato dopo che Coltrane era diventato a pieno diritto una delle figure di maggior spicco del jazz dell'epoca.\nL'album venne assemblato dall'etichetta utilizzando il materiale proveniente da tre diverse sessioni di registrazione. Lo stimolo per l'album fu la scoperta di tre brani in studio registrati dal Monk Quartet con Coltrane nel mese luglio 1957 al principio dei sei mesi di residenza della band presso il leggendario Five Spot Caf\u00e9 di New York. Per completare il rilascio vennero incluse due tracce escluse dall'ambum \"Monk's Music\", registrato il mese precedente, e una proveniente dall'album \"Thelonious Himself\", registrato nel mese di aprile. L'ultimo brano dell'album, \"Functional\", \u00e8 un pezzo per pianoforte solo di Monk.\nL'album venne ristampato nel 2000 da Fantasy Records utilizzando il sistema di codifica JVC 20-bit K2. Dato l'enorme significato storico di questo album, nel 2007 fu inserito nella Grammy Hall of Fame."}
{"id": "6353072", "revid": "287204", "url": "https://it.wikipedia.org/wiki?curid=6353072", "title": "Istv\u00e1n Sz\u0151nyi", "text": "Carriera artistica.\nNacque a \u00dajpest, il 17 gennaio 1894, da genitori cattolici di origine tedesca. Nel 1898 il cognome tedesco venne \"magiarizzato\" in Sz\u0151nyi. Il padre era un ufficiale ferroviario, la madre casalinga. Aveva sei, tra fratelli e sorelle, ma i due fratelli a causa di una malattia, morirono ancora bambini.\nHa studiato pittura sia a Nagyb\u00e1nya che a Budapest. Suoi maestri furono i noti pittori ungheresi, K\u00e1roly Ferenczy e Istv\u00e1n R\u00e9ti. Si arruola nell'esercito nel 1914, allo scoppiare della prima guerra mondiale, dove ha servito come sottotenente. Si spos\u00f2 in giovane et\u00e0, ma sua moglie muore nel 1916, dopo il parto di una bambina, figlia successivamente cresciuta da sua sorella Anna. Visto che simpatizzava con la Repubblica sovietica ungherese, dopo la sua caduta, venne espulso dall'Universit\u00e0 ungherese delle belle arti. Nel 1920 organizza la prima mostra collettiva presso il Museo Ernst di Budapest. Le sue prime pitture, espresse in uno stile scultoreo, produssero una grande influenza sui giovani pittori contemporanei come, Vilmos Aba Nov\u00e1k, K\u00e1roly Patk\u00f3 ed Erzs\u00e9bet Korb. Fin dall'inizio della sua carriera fu un grande talento nella tecnica dell'incisione, della quale una delle opere pi\u00f9 famose \u00e8 \"Villaggio innevato\" del 1927. Di Sz\u0151nyi, la Galleria Tam\u00e0s conserva ed espone soprattutto incisioni, ma anche diversi dipinti.\nNel 1923 si trasfer\u00ec a Zebeg\u00e9ny, un villaggio situato nell'Ansa del Danubio, dove diede avvio ad una nuova rivoluzione della sua pittura. I dipinti diventano pi\u00f9 lirici, armonici, ed idilliaci. Qui, i temi principali erano il paesaggio e gli eventi quotidiani della vita contadina. Nel 1924, si rispos\u00f2, matrimonio dal quale nacquero una figlia, Zsuzsa e un figlio, P\u00e9ter. Gli anni 30' \u00e8 il periodo della pittura a tempera: produce grandi opere, quadri dai colori delicati tra i quali, nel 1935, un bel paesaggio, il \"Grigio del Danubio\". Nel 1941, in riconoscimento del suo lavoro riceve il premio \"Corona Corvin\". \nDurante la seconda guerra mondiale aderisce alla resistenza, salvando molti ebrei ed altri perseguitati, fornendogli documenti falsi ed alloggi temporanei, per questo, tutta la sua famiglia ricevette, nel 1986 , la medaglia postuma di Giusti tra le nazioni dallo Stato d'Israele.\nSuo figlio, P\u00e9ter, muore nel 1945 a causa di una malattia, mentre il loro appartamento monolocale venne distrutto durante l'assedio sovietico di Budapest. Dopo la guerra, venne non solo nominato Presidente del Consiglio ungherese delle belle arti, ma fu anche tra le pi\u00f9 eminenti personalit\u00e0 artistiche, che nel 1945, vennero invitate alla prima Assemblea nazionale del parlamento ungherese. Dopo la scadenza del mandato, avvenuto nel 1947, dopo la presa del potere da parte dei comunisti, non venne pi\u00f9 eletto a causa dell'abolizione della legge che permetteva di nominare deputato, personalit\u00e0 di rilievo artistico, per cui, la sua breve carriera politica, termin\u00f2. Nel 1949 gli venne conferito il Premio Kossuth. I suoi paesaggi post-impressionisti del Danubio hanno valorizzato ed impreziosito il paesaggio magiaro. Fu anche professore dei pittori, tra i quali M\u00e1ty\u00e1s Trizny\u00e1k, Ferenc Do\u00f3r, Marianne G\u00e1bor ed Endre Sz\u00e1sz.\nMemoria.\nDopo la sua morte, a Zebeg\u00e9ny la sua casa venne aperta al pubblico. Nel 1977 in suo onore, lo scultore Imre Varga realizza un busto, collocandolo in Via Mark\u00f2, a Budapest."}
{"id": "6353075", "revid": "1782831", "url": "https://it.wikipedia.org/wiki?curid=6353075", "title": "Associazione Sportiva Jesi Calcio 1988-1989", "text": "Questa pagina raccoglie le informazioni riguardanti l'Associazione Sportiva Jesi Calcio nelle competizioni ufficiali della stagione 1988-1989."}
{"id": "6353076", "revid": "2176804", "url": "https://it.wikipedia.org/wiki?curid=6353076", "title": "Femminismo in Italia", "text": "Il femminismo in Italia ha avuto origine durante il periodo del rinascimento italiano, a partire dal tardo XIII secolo. Scrittrici Italiane come Christine de Pizan, Moderata Fonte, Lucrezia Marinella e altre svilupparono quelle idee teoriche che stanno dietro all'uguaglianza di genere. In contrasto con i movimenti femministi presenti in Francia e nel Regno Unito, i primi sostenitori dei diritti delle donne in Italia sottolinearono i fattori dell'educazione e del miglioramento delle condizioni sociali femminili.\nIl femminismo italiano ebbe a subire una battuta d'arresto sotto il governo di Mussolini nella prima met\u00e0 del XX secolo, per via dell'ideologia fascista che vedeva nella procreazione il principale dovere di una donna. Nel periodo post-bellico i movimenti femministi crebbero con un forte attivismo pubblico soprattutto su questioni come il divorzio e l'aborto nel corso degli anni settanta.\nIl femminismo italiano pi\u00f9 recente, in particolare durante l'amministrazione dell'ex Presidente del Consiglio dei ministri della Repubblica Italiana Silvio Berlusconi, si focalizza nell'opporsi all'oggettivazione delle donne nei programmi televisivi nazionali e in politica.\nRinascimento e prime femministe moderne.\nI pensatori rinascimentali sfidarono regolarmente la saggezza convenzionale proveniente dal Medioevo e dalle epoche precedenti. L'Umanesimo divenne un modo nuovo di guardare alla politica, alla scienza, alle arti, all'istruzione e agli altri campi del sapere. L'umanesimo mise da parte il concetto cristiano medioevale di un ordine sociale gerarchico che metteva i cittadini comuni in una posizione servile rispetto ai membri del clero. L'uomo universale del Rinascimento divenne ben presto l'ideale da emulare.\nMentre gli uomini rinascimentali erano per la maggior parte tendenti all'antifemminismo vi furono un piccolo numero di donne istruite che ebbero la motivazione di sfidare l'ipotesi che voleva che il sesso femminile avrebbe dovuto rimanere per forza di cose sottomesso agli uomini. Christine de Pizan scrisse il \"Livre de la Cit\u00e9 des Dames\" (Libro della Citt\u00e0 delle Dame) nel 1404 ed in questo libro descrive il genere femminile come privo di inferiorit\u00e0 innata rispetto agli uomini; \"n\u00e9 l'altezza n\u00e9 l'umilt\u00e0 di una persona si trova nel corpo a seconda del sesso, ma nella perfezione di condotta e nelle virt\u00f9\". Tuttavia mitig\u00f2 le sue affermazioni scrivendo anche che gli uomini sono stati creati per governare, mentre le donne per seguirli.\nL'Italia del rinascimento vide lo sviluppo dell'istruzione superiore, compresa la creazione di diverse universit\u00e0, a cui non venivano ammesse le donne. Alcune fortunate che potevano permetterselo furono in grado di ottenere una formazione in proprio, o ebbero un padre che permise loro di avere un po' di educazione attraverso un tutore (educazione). I rari uomini rinascimentali che sostennero l'istruzione anche per le donne la vedevano come un modo per migliorare le loro virt\u00f9 e farle diventare pi\u00f9 obbedienti al marito. L'istruzione volta a creare i capi venne vista come sprecata sulle donne.\nAlcune donne ebbero anche modo di lasciare il proprio segno durante il rinascimento in qualit\u00e0 di individui notevoli nel loro ambito locale e quelle che scesero collettivamente in campo come donne colte possono essere rintracciate. Al di fuori di un ambiente conventuale, dove erano state confinate per tutta l'epoca medioevale, le donne istruite cominciarono ad uscire nell'arena intellettuale laica.\nA partire dal rinascimento e continuando nella prima et\u00e0 della storia moderna vi fu la consuetudine di ospitare in grandi salotti letterari, dove uomini e donne d'intelletto si mescolavano e discutevano i letteratura, di politica e di altri argomenti di rilevanza. Entro la fine del XVI secolo e l'inizio del XVII le donne scrittrici \"si sono presentati e sono state abbracciate dalla cultura loro contemporanea imparando a vederle come mogli, madri e partner uguali nei loro salotti familiari\".\nEntro la fine dell'epoca rinascimentale le donne italiane istruite scrivevano \"in ogni genere immaginabile, dalla corrispondenza interna alla poesia, ai dialoghi e perfino alla teologia\".\nXIX secolo.\nIn un momento in cui la maggior parte delle donne apparteneva alla classe dei contadini, la maggior parte di loro erano analfabete. Le donne istruite che sapevano leggere e scrivere su vari aspetti del femminismo si trovavano in una posizione isolata. Al fine di ottenere sostenitori per le cause femministe era necessario fare un appello alle donne appartenenti a tutti i livelli della societ\u00e0. A partire dalla met\u00e0 del XIX secolo certe donne intraprendenti cominciarono a raggiungere le donne della classe media attraverso i nuovi media di comunicazione: stampa, libri per il mercato di massa e periodici.\nLa legge Casati del 1859 impost\u00f2 le basi per un sistema che avrebbe dovuto formare le giovani donne come insegnanti nelle scuole pubbliche; le donne finirono cos\u00ec col diventare la spina dorsale del sistema di istruzione in Italia e, appartenendo alle associazioni degli insegnanti, donavano la propria esperienza nell'organizzazione di protezione dei loro interessi, come i salari e le condizioni di lavoro.\nAnna Maria Mozzoni innesc\u00f2 un movimento femminile che ebbe ampia diffusione in Italia attraverso la pubblicazione di \"La donna e i suoi rapporti sociali in occasione della revisione del codice italiano\" nel 1864. Le donne che avevano partecipato alle lotte per l'unificazione del paese durante il Risorgimento furono insoddisfatte per le disuguaglianze contenute nel nuovo codice di diritto civile dello Stato.\nIl libro di Mozzoni aument\u00f2 la consapevolezza delle ingiustizie presenti nel diritto di famiglia italiano che discriminava le donne; anche la campagna svolta da Mozzoni contro la regolamentazione statale delle prostituzione segu\u00ec questa scia. Ella tradusse poi il saggio di John Stuart Mill su \"La servit\u00f9 delle donne\". Nel 1881, per promuovere il suffragio femminile Mozzoni fond\u00f2 la \"Lega per la promozione degli interessi femminili\" a Milano.\nIl 1865 vide la maggiorit\u00e0 legale per le donne non sposate, cos\u00ec come l'uguale diritto all'eredita e per le donne sposate il permesso di diventare tutrici legali dei loro figli e delle loro propriet\u00e0, se abbandonate dai mariti.\nGualberta Alaide Beccari a partire dal 1868, all'et\u00e0 di 16 anni, cominci\u00f2 a pubblicare il giornale \"Donne a Venezia\". Beccari trascorse gran parte degli anni Settanta e Ottanta dell'Ottocento immersa nel compito di diffondere informazioni sul femminismo. La rivista copr\u00ec notizie riguardanti le lotte del femminismo internazionale, come ad esempio le conquiste politiche e sociali realizzate dalle donne in Francia, negli Stati Uniti d'America e in Gran Bretagna; legislatori insegnanti maschi furono tra la sua crescente schiera di lettori e nel 1877, una serie di articoli su argomenti pro-riforma ispirarono 3\u00a0000 donne a firmare una petizione per il suffragio femminile.\nLe donne sono state ammesse alle universit\u00e0 italiane a partire dal 1876.\nNel 1877 le donne sono diventate in grado di servire come testimoni di atti giuridici.\nIl primo congresso nazionale femminista in Italia fu organizzato da \"Per la Donna\" nel 1911; in esso gli oratori chiesero il diritto di divorzio per le donne e quello di poter frequentare scuole non-religiose.\nNel 1919 alle donne sposate vennero concessi i diritti di economia separata, mentre gli uffici pubblici ai livelli pi\u00f9 bassi furono aperti alle donne.\nFino quasi all'avvento del fascismo, vi sono stati casi di quello che si chiamava \"femminismo sociale\", come nel caso di Guglielmina Ronconi: l'obiettivo era quello di elevare le donne delle classi sociali pi\u00f9 svantaggiate tramite organizzazioni interamente femminili, che si rivolgevano alle sole donne delle periferie urbane.\nLe donne nell'Italia fascista (1922-1945).\nAl movimento femminista venne inferto un duro colpo nel 1922, quando Mussolini sal\u00ec al potere e nel paese era in corso l'ascesa sociale del fascismo. Questo periodo \u00e8 stato generalmente antifemminista; ad esempio l'ideologia fascista dettava la procreazione come il dovere principale per una donna. Tuttavia nel 1925 le donne italiane ottennero il diritto di voto, anche se limitato alle elezioni locali. La riforma podestarile, entrata in vigore pochi mesi dopo e precisamente in data 4 febbraio 1926, rese per\u00f2 nulla tale legge poich\u00e9 ogni elettorato amministrativo locale veniva annullato sostituendo al sindaco il podest\u00e0 che, insieme ai consiglieri comunali, non era eletto dal popolo ma dal governo. Si dovette aspettare fino al 1945 perch\u00e9 le donne guadagnassero il pieno suffragio.\nFemminismo italiano dal dopoguerra in poi.\nCome successe anche in altri paesi i primi gruppi organizzati femministi si svilupparono in Italia con l'avvio degli anni settanta, come parte della seconda ondata femminista. Nel 1970 il periodico \"Rivolta Femminile\" venne fondato a Roma e a Milano da Carla Lonzi con la pubblicazione di un manifesto.\nTra i maggiori successi del femminismo italiano in questo decennio vi fu l'introduzione di una legge per il divorzio (1970) e di una legge che regolamentava l'aborto (1978).\nNel 1975 il diritto di famiglia venne riformato per rimuovere l'adulterio dagli atti penali perseguibili, cos\u00ec come il fatto che i partner maschili e femminili in un matrimonio venivano di fatto considerati uguali di fronte alla legge. In particolare la legge numero 151/1975 prevedeva la parit\u00e0 di genere all'interno del matrimonio, abolendo cos\u00ec il dominio legale del marito. Tali riforme giuridiche rimossero anche la discriminazione nei confronti dei bambini nati al di fuori dell'istituto matrimoniale.\nIl 1981 vide l'abrogazione della legge italiana che prevedeva la pena mitigata in caso di delitto d'onore: prima di allora la legge diceva all'Art. 587: \"\"Colui che provoca la morte di un coniuge, figlia, o sorella dopo aver scoperto la sua relazione carnale illegittima e nel calore della passione introdotto dalla colpa al suo onore o quello della sua famiglia sar\u00e0 condannato da tre a sette anni. La stessa pena si applica a chi, nelle circostanze di cui sopra, provoca la morte della persona coinvolta nelle relazioni carnali illegittime con la moglie, la figlia o la sorella\".\nA Roma nel 1992 un istruttore di guida quarantacinquenne venne accusato di stupro; quando una ragazza diciottenne prese con lui la sua prima lezione di guida egli l'avrebbe violentata per un'ora, poi le disse che se voleva denunciarlo l'avrebbe uccisa. Pi\u00f9 tardi quella notte, raccont\u00f2 il fatto ai suoi genitori ed essi accettarono di aiutarla. Mentre il presunto violentatore \u00e8 stato condannato, la Corte suprema di cassazione ha annullato la condanna nel 1998 perch\u00e9 la vittima indossava dei jeans stretti. \u00c8 stato sostenuto che lei deve aver necessariamente dovuto aiutare il suo aggressore a toglierle i suoi jeans, rendendo cos\u00ec l'atto consensuale (\"perch\u00e9 la vittima indossava i jeans molto stretti, ha dovuto aiutarlo a rimuoverli... e rimuovendo il jeans... non si trattava pi\u00f9 di stupro, ma di sesso consensuale\"). La Suprema Corte italiana ebbe a dichiarare nella sua decisione che \"\u00e8 un fatto di esperienza comune che \u00e8 quasi impossibile sfilarsi i jeans stretti, anche in parte, senza la collaborazione attiva della persona che li indossa\"\".\nQuesta sentenza ha suscitato una diffusa protesta femminista. Il giorno dopo la decisione, le donne presenti nel Parlamento italiano protestarono indossando i jeans e tenendo cartelli con la scritta \u201cJeans: Un alibi per lo stupro\u201d. Come segno di sostegno il Senato della California ne segu\u00ec l'esempio. Presto Patricia Giggans, direttore esecutivo della Commissione di Los Angeles sulle aggressioni contro le donne, (oggi la \"Peace Over Violence\") ha promosso il Denim Day come evento annuale.\nA partire dal 2011 almeno 20 stati degli Stati Uniti riconoscono ufficialmente il Denim Day nel mese di aprile. I Jeans da portare in questo giorno sono diventati un simbolo internazionale di protesta contro gli atteggiamenti errati e distruttivi sulla violenza sessuale. A partire dal 2008 la Corte di Cassazione italiana ha ribaltato le proprie sentenze e da allora non c'\u00e8 pi\u00f9 una difesa dei \"jeans\" per l'accusa di stupro.\nNel 1996 l'Italia ha modificato la legge sullo stupro, con un inasprimento della pena per l'aggressione sessuale e la riclassificazione da reato contro la morale a crimine penale contro la persona.\nDopo un paio di casi di infibulazione praticata da medici compiacenti all'interno della comunit\u00e0 degli immigrati africani i fatti sono venuti a conoscenza del pubblico attraverso la copertura mediatica, la Legge n\u00ba 7/2006 \u00e8 stata approvata in Italia il 1/9/2006, divenendo efficace su 2006/01/28, recante \"Misure di prevenzione e il divieto di qualsiasi pratica di mutilazioni genitali femminili\".\nLa legge \u00e8 anche conosciuta come la Legge Consolo dal nome del suo primo promotore, il senatore Giuseppe Consolo. L'articolo 6 della legge integra il codice penale italiano con gli articoli 583-bis e 583-ter, che punisce qualsiasi pratica di mutilazione genitale femminile \"non giustificabile sotto esigenze terapeutiche o mediche\" con la reclusione da 4 a 12 anni (da 3 a 7 anni per qualsiasi mutilazione di tipo diverso, o meno grave, come la clitoridectomia, l'escissione o infibulazione). La pena pu\u00f2 essere ridotta fino a 2/3 se il danno causato \u00e8 di modesta entit\u00e0 (cio\u00e8 se parzialmente o completamente senza successo), ma possono anche essere elevati fino a 1/3 se la vittima \u00e8 un minore o se il reato \u00e8 stato commesso per profitto.\nUn cittadino italiano o un cittadino straniero residente legalmente in Italia possono essere puniti ai sensi della presente legge, anche se il fatto \u00e8 commesso all'estero; la legge potr\u00e0 cos\u00ec valere per qualsiasi individuo di qualsiasi cittadinanza in Italia, anche se presente illegalmente o provvisoriamente. La legge impone anche che qualsiasi medico riconosciuto colpevole in virt\u00f9 di tali disposizioni abbia la sua licenza di medicina revocata per un minimo di sei ad un massimo di dieci anni.\nIl femminismo italiano \u00e8 diventato pi\u00f9 importante di recente, in particolare durante l'amministrazione dell'ex presidente del Consiglio Berlusconi, con una particolare attenzione all'opposizione nei confronti della crescente oggettivazione delle donne nei programmi televisivi nazionali e nella politica."}
{"id": "6353100", "revid": "214753", "url": "https://it.wikipedia.org/wiki?curid=6353100", "title": "Campionati mondiali di bob 1935", "text": "I Campionati mondiali di bob 1935, quinta edizione della manifestazione organizzata dalla Federazione Internazionale di Bob e Skeleton, si sono disputati per il bob a due a Igls, nell'allora Germania nazista (ma in territorio austriaco), sul vecchio tracciato naturale non pi\u00f9 in uso dal 1960, all'epoca situato nei pressi dell'odierno Olympic Sliding Centre Innsbruck, mentre la gara di bob a quattro si tenne a a Sankt Moritz, in Svizzera, sulla pista Olympia Bobrun St. Moritz\u2013Celerina, il tracciato naturale sul quale si svolsero le competizioni del bob e dello skeleton ai Giochi di e la rassegna iridata del 1931 (unicamente nel bob a quattro). La localit\u00e0 tirolese ha ospitato quindi le competizioni mondiali per la prima volta nel bob a due mentre per quella elvetica fu la seconda nella gara a quattro.\nL'edizione ha visto prevalere la Svizzera che si aggiudic\u00f2 una medaglia d'oro, una d'argento e una di bronzo sulle sei assegnate in totale, sopravanzando la Germania con un oro e lasciando alla Cecoslovacchia e all'Italia rispettivamente un argento e un bronzo. I titoli sono stati infatti conquistati nel bob a due uomini dagli elvetici Reto Capadrutt ed Emil Diener e nel bob a quattro dagi tedeschi Hanns Kilian, Alexander Gruber, Hermann von Valta e Sebastian Huber."}
{"id": "6353109", "revid": "87178907", "url": "https://it.wikipedia.org/wiki?curid=6353109", "title": "Chiesa di San Pietro di Simbranos", "text": ""}
{"id": "6353111", "revid": "110157", "url": "https://it.wikipedia.org/wiki?curid=6353111", "title": "The Matador (singolo)", "text": "The Matador \u00e8 un brano musicale composto da Johnny Cash e June Carter pubblicato su singolo nel 1963 dalla Columbia Records.\nIl 45 giri (lato B: \"Still in Town\") raggiunse la seconda posizione nella classifica country statunitense. Inoltre, \"The Matador\" entr\u00f2 anche nella classifica Billboard Hot 100, piazzandosi alla posizione numero 44."}
{"id": "6353117", "revid": "610572", "url": "https://it.wikipedia.org/wiki?curid=6353117", "title": "Calcio Riccione 1988-1989", "text": "Questa pagina raccoglie le informazioni riguardanti il Calcio Riccione nelle competizioni ufficiali della stagione 1988-1989."}
{"id": "6353121", "revid": "1494169", "url": "https://it.wikipedia.org/wiki?curid=6353121", "title": "Teste", "text": ""}
{"id": "6353126", "revid": "214753", "url": "https://it.wikipedia.org/wiki?curid=6353126", "title": "Campionati mondiali di bob 1934", "text": "I Campionati mondiali di bob 1934, quarta edizione della manifestazione organizzata dalla Federazione Internazionale di Bob e Skeleton, si sono disputati per il bob a due a Engelberg, in Svizzera, sull'omonimo tracciato naturale, mentre la gara di bob a quattro si tenne a Garmisch-Partenkirchen, in Germania, sulla Olympia-Bobbahn Rie\u00dfersee, il tracciato naturale che avrebbe ospitato nell'anno successivo le gare di bob ai Giochi di . La localit\u00e0 elvetica e quella bavarese hanno ospitato quindi le competizioni mondiali per la prima volta rispettivamente nel bob a due uomini e nel bob a quattro.\nL'edizione ha visto prevalere la Romania che si aggiudic\u00f2 una medaglia d'oro, una d'argento e una di bronzo sulle sei assegnate in totale, sopravanzando di stretta misura la Germania con un oro e un argento e lasciando alla Francia un bronzo. I titoli sono stati infatti conquistati nel bob a due uomini dai rumeni Alexandru Frim ed Vasile Dumitrescu e nel bob a quattro dagi tedeschi Hanns Kilian, Fritz Schwarz, Hermann von Valta e Sebastian Huber."}
{"id": "6353127", "revid": "1149807", "url": "https://it.wikipedia.org/wiki?curid=6353127", "title": "Yo Yo", "text": "Yo Yo \u00e8 una serie televisiva a cartoni animati italiana CGI formata da 104 puntate, in due stagioni,di 7 minuti ciascuna. Prodotta da Showlab in coproduzione con Rai Fiction, Telegael e Grid Animation e trasmessa in Italia su Rai Yoyo. Scritta dal gallese Robin Lyons, insieme a un team di sceneggiatori italiani e irlandesi, la serie \u00e8 diretta da Stefania Gallo e Ernesto Paganoni con la direzione artistica di Ugo Nespolo. \nTrama.\nI protagonisti della serie sono Yo &amp; Yo, due gemellini, maschio e femmina, dotati di una grande immaginazione e dalle personalit\u00e0 molto diverse: Yo (lui) \u00e8 timido e prudente, Yo (lei) \u00e8 socievole ed impulsiva. Lui riflette prima di agire e lei agisce prima di riflettere, pertanto tendono a litigare spesso. Con la loro immaginazione viaggiano attraverso dei mondi, assieme al loro cane Ragoo, dando una mano a chi ne ha bisogno e scoprendo che due teste ragionano meglio di una.\nOltre ai due protagonisti e al cane Ragoo, la serie ospita decine di originalissimi personaggi che i gemellini incontrano di volta in volta nelle loro piccole avventure immaginarie.\nPersonaggi.\nPersonaggi secondari.\nI personaggi secondari sono coloro che Yo e Yo, insieme al loro cane Ragoo, incontrano nei loro mondi della fantasia. Sono generati dalla loro immaginazione e per questo sono ricorrenti, anche se con vestiti e ruoli differenti. In tutto sono 150."}
{"id": "6353134", "revid": "44876", "url": "https://it.wikipedia.org/wiki?curid=6353134", "title": "Polisportiva Trani 1988-1989", "text": "Questa voce raccoglie le informazioni riguardanti la Polisportiva Trani nelle competizioni ufficiali della stagione 1988-1989."}
{"id": "6353135", "revid": "964734", "url": "https://it.wikipedia.org/wiki?curid=6353135", "title": "Moly", "text": ""}
{"id": "6353138", "revid": "1442080", "url": "https://it.wikipedia.org/wiki?curid=6353138", "title": "O\u1e0d\u1e0diy\u0101na", "text": "Con il termine sanscrito O\u1e0d\u1e0diy\u0101na (reso anche come O\u1e0diy\u0101na o U\u1e0d\u1e0diy\u0101na) si indica, in alcuni testi medievali buddhisti tibetani, una regione collocata nel Nord-Est del subcontinente indiano nota per essere il luogo di conservazione e di diffusione di numerose opere tantriche. In tibetano tale regione viene indicata come U rgyan (\u0f68\u0f74\u0f0b\u0f62\u0f92\u0fb1\u0f53).\n\u00c8 anche, sempre per la tradizione tibetana, il luogo di origine del maestro buddhista e taumaturgo Padmasambhava (\u0f54\u0f51\u0fa8\u0f0b\u0f60\u0f56\u0fb1\u0f74\u0f44\u0f0b\u0f42\u0f53\u0f66\u0f0d, Padma \u2019byung gnas, VIII secolo), missionario in quelle terre del buddhismo Vajray\u0101na. Numerosi maestri tibetani hanno scritto sui loro viaggi in questa regione.\nGli studiosi sono soliti identificare lo O\u1e0d\u1e0diy\u0101na con l'attuale distretto di Swat (Pakistan) anche se con notevoli eccezioni. Herbert V. Guenther suggerisce in alternativa anche la regione della Sogdiana, quella parte dell'antico Impero persiano oggi corrispondente ad alcune regioni dello Uzbekistan e del Turkmenistan."}
{"id": "6353139", "revid": "729019", "url": "https://it.wikipedia.org/wiki?curid=6353139", "title": "Campionati mondiali di bob 1933", "text": "I Campionati mondiali di bob 1933, terza edizione della manifestazione organizzata dalla Federazione Internazionale di Bob e Skeleton, si sono disputati per il bob a due a Schreiberhau, nell'allora Germania nazista (ma in territorio polacco e denominata oggi Szklarska Por\u0119ba), sull'omonimo tracciato naturale, mentre la gara di bob a quattro non si \u00e8 disputata. La localit\u00e0 polacca ha ospitato quindi le competizioni mondiali per la prima volta nel bob a due uomini.\nL'edizione ha visto prevalere la Romania che si aggiudic\u00f2 una medaglia d'oro sulle tre assegnate in totale, sopravanzando la Cecoslovacchia con un argento e la Germania un bronzo. L'unico titolo in palio \u00e8 stato infatti conquistato nel bob a due uomini da Alexandru Papan\u0103 e Dumitru Hubert.\nRisultati.\nBob a quattro.\nNon disputata in questa rassegna mondiale."}
{"id": "6353140", "revid": "293377", "url": "https://it.wikipedia.org/wiki?curid=6353140", "title": "Nkana Football Club", "text": "Il Nkana Football Club \u00e8 un club calcistico zambiano di Kitwe. Con dodici campionati vinti \u00e8 la squadra pi\u00f9 titolata dello Zambia.\nStoria.\nIl club venne fondato nel 1935 come Rhokana United per poi assumere successivamente il nome di Nkana Red Devils nel 1981, semplificato poi in Nkana a partire dal 1992. Nel 1964 il club vinse il suo primo torneo, aggiudicandosi la Zambian Challenge Cup.\nNel 1982 si aggiudic\u00f2 il suo primo campionato zambiano sotto la guida dell'inglese Jeff Butler, che porter\u00e0 in dote alla squadra anche i tre successivi allori nazionali, con un record di dieci vittorie, dodici pareggi e zero sconfitte. Nel 1990 arriv\u00f2 in finale della Coppa dei Campioni d'Africa 1990, persa contro gli algerini del .\nNel disastro aereo che colp\u00ec la nazionale zambiana di calcio nel 1993, il Nkana perse tre membri del club: John Soko, Eston Mulenga e Numba Mwila."}
{"id": "6353142", "revid": "87179853", "url": "https://it.wikipedia.org/wiki?curid=6353142", "title": "Charles V. Paterno", "text": ""}
{"id": "6353143", "revid": "87179858", "url": "https://it.wikipedia.org/wiki?curid=6353143", "title": "Charles Vincent Paterno", "text": ""}
{"id": "6353145", "revid": "110157", "url": "https://it.wikipedia.org/wiki?curid=6353145", "title": "Palazzo Ferrero", "text": "Palazzo Ferrero \u00e8 un palazzo storico che sorge nella parte medioevale e alta della citt\u00e0 di Biella, zona chiamata Biella Piazzo.\nStoria.\nFu costruito tra il XV e il XVI secolo dalla famiglia Ferrero. Besso era il capostipite dei Ferrero di Biella e aveva due figli:\nEstintosi nel 1833 il ramo dei Principi di Masserano, il Palazzo passa in eredit\u00e0 ai La Marmora sotto il quale viene affittato ed utilizzato in diversi modi: nel 1836 diviene sede degli uffici dell'intendenza, mentre dal 1854 al 1863 viene utilizzato come fabbrica di tessuti e tintoria. I locatari di questi anni apportano diverse modifiche allo stabile ed aggiungono delle strutture coperte nel giardino. Nel 1864 Ignazio Debernardi, medico originario di Zubiena, insieme all'albergatore Giacinto Borello, affitta l'antico Palazzo di propriet\u00e0 del Marchese Tommaso della Marmora e ne fa uno stabilimento idroterapico. Lo stabilimento rimane in attivit\u00e0 fino alla fine del secolo.\nAll'inizio del 1900 la famiglia La Marmora vende il Palazzo al Comune, tenendo per\u00f2 di sua propriet\u00e0 la torre ottagonale.\nL'edificio viene quindi adibito a convalescenziario militare e successivamente trasformato in caserma fino al 1945. \nNegli anni settanta il Consiglio Comunale avvia un progetto di ristrutturazione del Palazzo e del giardino, per il pubblico, e ne destina molti spazi alle attivit\u00e0 delle associazioni culturali biellesi.\nDal 17 marzo 2017 il comune di Biella ha affidato la gestione all'ATS (Associazione Temporanea di Scopo) \u201cPalazzo Ferrero Miscele Culturali\u201d nata con l\u2019obiettivo di fare di questo luogo un polo culturale della citt\u00e0 di Biella.\nIl Palazzo e le sue trasformazioni.\nCostruito tra il XV e il XVI secolo dalla famiglia Ferrero, faceva parte di un'unica propriet\u00e0 che comprendeva quattro nuclei architettonici ben definiti: Palazzo Ferrero di Masserano, Palazzo Ferrero della Marmora, la chiesa di San Sudario e Casa Braja, tra Palazzo Ferrero di Masserano e la Chiesa. Le varie modifiche fatte al Palazzo sono legate alla vicenda della famiglia che lo ha edificato. Infatti i due Palazzi si formano nel corso del tempo con case e di lotti acquistati in diversi momenti. Le prime tre acquisizioni di Ferrero vengono effettuate da Besso nel 1450, nel 1459 e nel 1466. Seguono quelle fatte dal figlio Sebastiano nel 1475 e quelle eseguite da Filiberto di Sebastiano nel 1527 e nel 1547. Da dedurre che questi fabbricati e lotti vengono a costruire il Palazzo Ferrero di Masserano. Il fronte che confina con il Palazzo La Marmora, sul quale si possono vedere i vari interventi, avalla questa tesi. La facciata del Palazzo \u00e8 stata modificata nel corso dei secoli e molti segni del passato non sono pi\u00f9 leggibili.\nTra la met\u00e0 del XVI secolo e i primi decenni del XVII secolo il Palazzo subisce una radicale trasformazione assumendo, soprattutto per la parte di fabbrica orientale, la conformazione attuale. Mentre per il lato che volge verso la Citt\u00e0 ci sono indicazioni sulla sua evoluzione, per la parte del Palazzo che invece volge verso la contrada del Piazzo, della quale non si hanno notizie certe, se non in un documento datato 1777 in cui si descrive la demolizione di un porticato che si snodava dalla chiesa di San Sudario, sino alla parte meridionale del fronte del Palazzo. \nDal punto di vista volumetrico il Palazzo non subisce grosse trasformazioni sino a met\u00e0 dell\u2019800.\nLa Torre Ottagonale.\nLa torre non \u00e8 mai stata pensata come torre forte ma fu eretta con semplice intenzione di abbellimento del palazzo signorile con la possibilit\u00e0 di dominare sul magnifico paesaggio, a conferma di questo sopravvive la leggenda che Sebastiano per molti anni ministro in Milano ai tempi di Ludovico il Moro, quando torn\u00f2 a Biella, volle che fosse costruita sul suo Palazzo la Torre Ottagonale per vedere, almeno da lontano, la guglia del Duomo.\nStabilimento idroterapico.\nCon l\u2019utilizzo dello stabilimento idroterapico e stazione climatica, il Palazzo subisce diverse trasformazioni di rinnovamento nei locali e nell'arredamento tali da renderlo un luogo estremamente elegante. Si costruisce un nuovo apposito locale destinato alle operazioni idroterapiche e vi si impiantarono i pi\u00f9 moderni apparecchi di idroterapia. Di particolare rilievo le vasche in un pezzo solo di candida porcellana: son le prime arrivate in Italia dall'Inghilterra. L\u2019acqua \u00e8 quella freddissima di Oropa che abbondantemente rifornisce la citt\u00e0 di Biella. Oltre all'idroterapia si praticano le cure per le malattie croniche in genere e quindi elettricit\u00e0, aeroterapia, massaggio, ecc. Come stazione climatica \u00e8 ideale per le convalescenze delle malattie come il tifo e la scarlattina, la malaria ecc. Diventa uno degli stabilimenti pi\u00f9 rinomati del territorio meta di ospiti illustri provenienti dall'Italia e dall'estero che venivano a \u201cpassare le acque nel biellese\u201d.\nIl Piazzo, rione nobile di Biella, permetteva di avere una versione cittadina della villeggiatura: intrattenimenti musicali tutte le sere, feste da ballo e concerti.\nLo stabilimento rimane operativo fino al dicembre del 1902 per volont\u00e0 della Marchesa d\u2019Harcour, vedova del Marchese della Marmora, si risolve anticipatamente il contratto d\u2019affitto con il Dottor Ferraria che lo dirigeva. L\u2019intenzione della Marchesa \u00e8 di ripianare la situazione finanziaria della famiglia, a causa degli ingenti debiti lasciati dal marito e di affittare l\u2019intero complesso che comprendeva: il giardino, la chiesa di San Sudario e la torre; ai Padri Asinari di San Marzano che ne avevano fatto richiesta, non pervenendo ad un accordo il Palazzo rimase sfitto con un conseguente grave danno economico. Per risanare il patrimonio fu venduto alla Citt\u00e0 di Biella per 80.000 lire; resta esclusa dalla vendita la torre ottagonale, che ad oggi ne \u00e8 ancora la proprietaria."}
{"id": "6353147", "revid": "1543377", "url": "https://it.wikipedia.org/wiki?curid=6353147", "title": "Malden (Paesi Bassi)", "text": "Malden \u00e8 una localit\u00e0 di circa 11.000 abitanti del centro dei Paesi Bassi, facente parte della provincia della Gheldria e situata nella regione di Rijk van Nijmegen, al confine con la Germania. \u00c8 il capoluogo e il centro maggiore della comune di Heumen.\nStoricamente, costituiva una signoria.\nGeografia fisica.\nMalden si trova nella parte meridionale della provincia della Gheldria, al confine con la provincia del Brabante Settentrionale e con il Land tedesco della Renania Settentrionale-Vestfalia, a pochi chilometri a sud di Nimega e a pochi chilometri ad ovest di Groesbeek.\nStoria.\nLa zona in cui sorge Malden \u00e8 abitata almeno sin dal 700 a.C., come dimostrano alcuni reperti archeologici rinvenuti in loco.\nLa localit\u00e0 \u00e8 menzionata per la prima volta nel 1247 in un documento redatto nel monastero di Sant'Agata di Cuijk. Sempre nel XIII secolo, si hanno anche notizie di un castello in loco, il castello di Malden.\nNel 1769, la signoria di Malden fu acquisita dalla citt\u00e0 di Nimega e fu formata la signoria di Heumen e Malden.\nAncora nel 1840, Malden era un piccolo villaggio con appena 94 case e 680 abitanti.\nMonumenti e luoghi d'interesse.\nMalden vanta un unico edificio classificato come rijksmonument e 7 edifici classificato come gemeentelijke monumenten.\nArchitetture religiose.\nAntonius Abtkerk.\nPrincipale edificio religioso di Malden \u00e8 la Antonius Abtkerk, costruita nel 1836 e in disuso dal 1960.\nSociet\u00e0.\nEvoluzione demografica.\nAl censimento del 2011, Malden conta una popolazione pari a 11.330 persone, di cui 5.695 erano donne e 5.365 erano uomini."}
{"id": "6353151", "revid": "87179935", "url": "https://it.wikipedia.org/wiki?curid=6353151", "title": "Sardegna bizantina", "text": ""}
{"id": "6353178", "revid": "54253", "url": "https://it.wikipedia.org/wiki?curid=6353178", "title": "Montalto (Alpi Apuane)", "text": "Montalto (pi\u00f9 propriamente Monte Alto o Mont'Alto) \u00e8 una delle montagne che costituiscono il complesso delle Alpi Apuane, nell'entroterra della Versilia, presso cui sorgono i paesi di Retignano e Volegno. La vetta pi\u00f9 elevata si trova a circa 913 m s.l.m.\nLe sue pendici sono state abitate sin dai tempi antichi. I Liguri Apuani vi allestirono i loro primi insediamenti e sfruttavano l'ampia visuale sulla vallata e il Mar Tirreno per avvistare i nemici in lontananza.\nNel corso dei secoli, gli abitanti dei paesi vicini hanno cominciato a sfruttare la montagna in pi\u00f9 modi, dall'apertura di siti estrattivi del pregiato mamo bardiglio fiorito e del rosso rubino, fino alla possibilit\u00e0 di scalare una parete rocciosa sul versante di Volegno.\nStoria.\nAttraverso alcuni ritrovamenti si pu\u00f2 sostenere che la zona di Montalto fosse gi\u00e0 popolata in epoca preistorica, dal periodo del Paleolitico fino all'Et\u00e0 del Bronzo e del Ferro. Origini pi\u00f9 certe dei paesi nei dintorni possono risalire al ventennio dal 580 al 560 a.C., in epoca romana, quando gli abitanti delle Alpi Apuane erano i noti Liguri Apuani.\nI Liguri Apuani, o pi\u00f9 semplicemente \"Apuani\", erano una popolazione che si suddivideva in varie trib\u00f9, chiamate \"Nomen\" dagli storici romani; una di queste si stanzi\u00f2 tra i massicci montuosi del complesso di Montalto, un'area molto estesa, delimitata da confini naturali e piena di risorse, tra cui torrenti, piante medicinali e fauna. Qui gli Apuani conducevano una vita seminomade e sfruttavano le zone di Retignano come nucleo abitativo dai mesi primaverili fino al primo inverno. Nelle zone pi\u00f9 riparate e le radure di \"Gordici\" e \"Valimoni\", localit\u00e0 di Retignano situate nei boschi, a circa 700 metri s.l.m., chiamate dagli Apuani \"luki\", sorgevano i resti di piccoli insediamenti. In caso di guerra, era previsto il ricorso ad una cima fortificata, una vetta da cui poter scorgere l'orizzonte e segnalare tempestivamente l'arrivo dei nemici. Per Retignano, tale vetta coincide con la sommit\u00e0 del monte \"Castello\", la cui etimologia probabilmente ha a che vedere con questo fatto. Da l\u00ec \u00e8 possibile vedere l'intera vallata versiliese, la costa e, nelle giornate serene, anche uno scorcio sull'arcipelago toscano.\nNel corso dei secoli, a causa del grande interesse mostrato dai Romani per le risorse della Versilia, i Liguri Apuani furono pi\u00f9 volte attaccati dalle milizie romane. Dopo la sconfitta di Annibale, come racconta Tito Livio, nel 193 a.C. i Liguri presero l'iniziativa, contrattaccando i Romani e avviando cos\u00ec un lungo periodo di guerra. Retignano (Montalto) fu una delle principali roccaforti dei Liguri Apuani, tanto osteggiata da Roma.\nNel 186 a.C., i Liguri inflissero una pesante sconfitta alle truppe del console Quinto Marcio Filippo, attirando centinaia di legionari romani in una serie di strette gole e terreni scoscesi di Montalto. Il luogo del disastro, secondo Tito Livio, prese poi il nome di \"Saltus Marcius\", ovvero \"il \"salto\" di Marcio\". Lo storico romano racconta che i Romani dovettero spogliarsi delle armi soltanto per battere ritirata pi\u00f9 velocemente.\nLa zona, un colle denominato ancora oggi \"Colle Marcio\", \u00e8 stata individuata lungo il sentiero che collega Retignano al paese di Volegno, una cresta boscosa che scende dal Monte Alto fino a sbarrare il Vezza nei pressi di Pontestazzemese.\nIn ogni caso, la vittoria del \"Saltus Marcius\" ridiede nuova linfa agli Apuani che ripresero di buona lena le loro incursioni lungo il litorale versiliese, per limitare le quali Roma invi\u00f2 il console di turno Marco Sempronio Tuditano che, nel 185 a.C., li costrinse a rientrare sulle montagne, ridando a Roma il controllo della fascia costiera da Pisa al \"Portus Lunae.\" Ma, anche in questo caso, la presunta vittoria non convinse per nulla il Senato, visto che neg\u00f2 il trionfo anche a quest\u2019ultimo console.\nCominci\u00f2 cos\u00ec un periodo in cui la situazione rimase costante: gli Apuani continuarono con le loro incursioni e i Romani li ricacciavano sui monti. Presumibilmente si trattava di piccoli agguati attraverso i quali uno dei contendenti cercava di attirare l\u2019altro nelle gole montane dove avrebbe potuto tendere delle imboscate, mentre l\u2019altro lo inseguiva fin quando il terreno non diventava pericoloso.\nOttocento.\nVerso il 1820, un gruppo di imprenditori francesi e britannici visit\u00f2 la Versilia. Mentre il francese Boumond e famiglia si stabilirono a Riomagno, Seravezza, l'inglese James Beresford (negli archivi segnato come \"Belessforde\") e il suo socio Gybrin preferirono Retignano. Con l'aiuto degli abitanti, nell'estate del 1820 trovarono nella cava della Canaletta un pregiato marmo disponibile solo nelle montagne di Retignano, un insolito mix di mischio, turchino e bardiglio fiorito. Decisero di avviare una sessione estrattiva e spedirono subito via mare diversi blocchi marmiferi in Gran Bretagna, presumibilmente a Londra, dove alcuni monumenti sono in marmo versiliese, come \"Marble Arch\". I campioni inviati via mare in Gran Bretagna erano di marmo mischio, turchino e bardiglio fiorito. Questi marmi piacquero fin da subito agli inglesi che, riconoscendo le potenzialit\u00e0 dei siti marmiferi, misero in piedi una vera e propria compagnia e un'attivit\u00e0 commerciale a Retignano.\nCome ricorda Fabrizio Federigi, i retignanesi, popolo laboriosissimo, si impegnarono fin da subito per rimettere in sesto l'attivit\u00e0 di estrazione marmifera nell'Alta Versilia, riattivando anche siti presso Levigliani.\nNel 1821 i due imprenditori, Beresford e Grybrin, con l'appoggio locale, fondarono una compagnia e presero in affitto da Francesco Guglielmi, per nove anni e con il canone di 6000 scudi, una cava (\"Messette\") dalla quale spedirono marmo in Inghilterra. Gli abitanti di Retignano furono particolarmente attivi nel contribuire alla ripresa dell'industria marmifera in Versilia, impegnandosi nelle cave di Gabro, Ajola, Gordici e Messette, facenti parte del complesso delle cave di Mont'Alto di Retignano (vedi sezione in basso). Nel 1845 i retignanesi si opposero all'imprenditore inglese William Walton, in quanto i suoi traffici marmiferi danneggiavano i loro terreni destinati al pascolo e alla raccolta di castagne e legne. Al tempo dell'Unit\u00e0 d'Italia, nel 1861, gli abitanti del paese erano impegnati in buona parte nelle escavazioni e l'economia divenne principalmente legata al marmo, con un progressivo venir meno di met\u00e0 della coltivazione dei castagneti e una riduzione dei terreni destinati alle coltivazioni.\nNel 1861, al tempo dell'Unit\u00e0 d'Italia, buona parte degli abitanti del paese erano impegnati nelle escavazioni e questo comport\u00f2 l'abbandono di molte coltivazioni nei castagneti. Nel biennio 1861-1862, stando ad alcune stime del leviglianese Emilio Simi, oltre met\u00e0 della forza lavoro versiliese era impiegata nelle attivit\u00e0 marmifere. A Retignano le estrazioni non erano sufficientemente redditizie e l'aver abbandonato campi e bestiame costrinse molte persone ad emigrare verso la pianura. Marino Bazzichi sostiene che a fine ottocento 3680 stazzemesi (di cui circa un centinaio di Retignano) andarono per il mondo in cerca di fortuna.\nAlcuni documenti testimoniano che il marmo di Retignano fu adoperato anche nei lavori di ricostruzione del monastero di Montecassino.\nAlpinisti che visitarono Montalto furono Francis Fox Tuckett, Douglas William Freshfield e Giovanni Targioni Tozzetti.\nNovecento.\nSul Montalto passava la Linea Gotica.\nSport.\nLa parete rocciosa di Montalto presenta tre percorsi di arrampicata."}
{"id": "6353187", "revid": "767487", "url": "https://it.wikipedia.org/wiki?curid=6353187", "title": "Lesbofobia", "text": "La lesbofobia \u00e8 la paura e l'odio nei confronti del lesbismo; essa comprende varie forme di negativit\u00e0 verso le lesbiche come individui, come coppie o come gruppo sociale. Sulla base delle categorie di sesso o genere biologico, orientamento sessuale, espressione e identit\u00e0 di genere, questa negativit\u00e0 comprende il pregiudizio, la discriminazione e gli abusi, oltre che atteggiamenti e sentimenti che vanno dal disprezzo all'ostilit\u00e0. Come tale la lesbofobia \u00e8 una forma di sessismo contro le donne che s'interseca con l'omofobia e viceversa.\nRelazioni terminologiche.\nMentre alcune persone utilizzano solamente il termine pi\u00f9 generale di omofobia per descrivere questo tipo di pregiudizio e comportamento, altri credono che i termini omosessualit\u00e0 e omofobia non riflettano adeguatamente le preoccupazioni specifiche delle lesbiche, poich\u00e9 esse sperimentano la doppia discriminazione data dall'omofobia e dal sessismo.\nAllo stesso modo le donne bisessuali potrebbero preferire l'uso del termine bifobia per riferirsi ai pregiudizi o agli abusi che esse incontrano, i quali si basano sulla loro identit\u00e0 o su comportamenti bisessuali, mentre le persone che si definiscono come transgender spesso preferiscono usare la parola transfobia.\nEstensione della lesbofobia.\nL'idea che le lesbiche siano pericolose, mentre le interazioni eterosessuali siano naturali, normali e spontanee, \u00e8 un esempio comune delle credenze lesbofobiche. Al pari dell'omofobia, questa convinzione \u00e8 classificata come eteronormativit\u00e0, in quanto presuppone che l'eterosessualit\u00e0 sia presunta, dominante e normale, mentre le altre disposizioni o rapporti sessuali siano anormali e innaturali.\nUno tra gli stereotipi LGBT che \u00e8 stato definito come lesbofobico \u00e8 quello che vuole che le atlete o le sportive femminili in generale siano sempre o prevalentemente lesbiche. Le lesbiche possono incontrare atteggiamenti lesbofobici non solo negli uomini e nelle donne etero, ma anche negli uomini gay e bisessuali.\nLa lesbofobia presente negli uomini omosessuali \u00e8 considerata come manifesta nella subordinazione percepita delle questioni lesbiche nelle campagne per i diritti LGBT.\nViolenza lesbofobica.\nLa lesbofobia \u00e8 talvolta dimostrata attraverso reati di violenza, tra cui lo stupro correttivo e anche l'omicidio. In Sudafrica Sizakele Sigasa (attivista lesbica che vive a Soweto) e la sua partner Salome Masooa sono state violentate, torturate e assassinate nel luglio del 2007 in un attacco che le organizzazioni per i diritti lesbico-gay del Sudafrica, tra cui il gruppo-ombrello di lavoro congiunto, hanno definito come guidato da lesbofobia. \nDue altri casi di stupro e assassinio di lesbiche si sono verificati sempre in Sudafrica prima del luglio 2007: Simangele Nhlapo, membro di un gruppo di sostegno per le persone HIV-positive, \u00e8 stata violentata e uccisa nel mese di giugno, insieme con la figlioletta di due anni; Madoe Mafubedu, di 16 anni, \u00e8 stata invece violentata e accoltellata a morte.\nNel 2006, Zoliswa Nkonyana, di 19 anni, \u00e8 stata uccisa per il suo essere dichiaratamente lesbica da 4 uomini nella township di Citt\u00e0 del Capo di Khayelitsha, che l'hanno pugnalata e sottoposta a lapidazione fino alla morte. Il membro della Nazionale di calcio femminile del Sudafrica Eudy Simelane e l'attivista LGBT Noxolo Nogwaza sono state violentate e uccise nella borgata Gauteng di Kwa Thema.\nZanele Muholi, direttrice delle relazioni comunitarie di un gruppo per i diritti delle lesbiche, riferisce di aver registrato almeno 50 casi di stupro negli ultimi dieci anni che coinvolgevano le lesbiche nere nelle township, affermando:\"Il problema \u00e8 in gran parte quello del patriarcato. Gli uomini che commettono tali crimini vedono lo stupro come curativo e come un tentativo di mostrare alle donne il loro posto nella societ\u00e0\".\nEveryday Lesbophobia.\nJane Czyzselska, l'editor della rivista lesbica in lingua inglese \"Diva\", ha lanciato una campagna mediatica sociale denominata \"Everyday Lesbophobia\" nel 2013. Ha affermato il PinkNews online nel luglio 2013: \"Come il brillante Everyday Sexism Project la nostra campagna Everyday Lesbophobia \u00e8 stata istituita per documentare i casi di pregiudizio fino ai pi\u00f9 gravi abusi occasionali che sono diventati cos\u00ec comuni che spesso non ci sentiamo in grado di protestare contro di essi\". Ogni giorno Everyday Lesbophobia include un blog, una pagina su Facebook e un account Twitter."}
{"id": "6353188", "revid": "228587", "url": "https://it.wikipedia.org/wiki?curid=6353188", "title": "Campionati mondiali di bob 1931", "text": "I Campionati mondiali di bob 1931, seconda edizione della manifestazione organizzata dalla Federazione Internazionale di Bob e Skeleton, si sono disputati per il bob a due il 31 Gennaio - 1 Febbraio a Oberhof, in Germania, sulla Rennrodelbahn Oberhof ma sul vecchio tracciato naturale non pi\u00f9 in uso dal 1967, mentre la gara di bob a quattro si tenne a Sankt Moritz, in Svizzera, sulla pista Olympia Bobrun St. Moritz\u2013Celerina, il tracciato naturale sul quale si svolsero le competizioni del bob e dello skeleton ai Giochi di . La localit\u00e0 della Turingia e quella elvetica hanno ospitato quindi le competizioni mondiali per la prima volta rispettivamente nel bob a due uomini e nel bob a quattro.\nL'edizione ha visto dominare la Germania che si aggiudic\u00f2 entrambe le medaglie d'oro e una d'argento sulle sei assegnate in totale, lasciando alla Svizzera un argento e ad Austria e Regno Unito i due bronzi. I titoli sono stati infatti conquistati nel bob a due uomini da Hanns Kilian e Sebastian Huber e nel bob a quattro da Werner Zahn, Robert Schmidt, Franz Bock ed Emil Hinterfeld."}
{"id": "6353191", "revid": "37401", "url": "https://it.wikipedia.org/wiki?curid=6353191", "title": "Zeb Atlas", "text": "Biografia e carriera.\nNato a Portland, Atlas si laurea in Scienze della Salute e dello Sport nel giugno del 1993 alla Oregon State University. Comincia a posare per delle riviste di fitness dopo essere stato notato ad una mostra di culturismo. Da qui, Atlas incontra il fotografo erotico Ron Lloyd e posa per alcune foto erotiche; tutto ci\u00f2 lo lancia alla serie video \"Body Solo\" prodotta dalla Lloyd's Body Image Productions. Atlas \u00e8 stato citato in \"Men\" magazine come \"Uomo dell'Anno\" nel 2003 (insieme a Nate Christianson) e nel 2006.\nHa girato la sua prima scena di sesso orale gay per il sito JakeCruise.com. Il suo ruolo di \"Best Men \"nei film della Falcon Entertainment hanno concesso ad Atlas una nomination al premio GayVN come \"Miglior Attore di Supporto\" e \"Migliore Scena Orale.\" Ha vinto il Grabby Award per il \"Miglior Duo\" con Adam Killian. Inoltre, il film \"Best Men Parts 1 &amp; 2\" \u00e8 stato nominato per \"Migliori Immagini\", vinto invece dal film \"To The Last Man \"della Raging Stallion Studios."}
{"id": "6353203", "revid": "132266", "url": "https://it.wikipedia.org/wiki?curid=6353203", "title": "Forza navale della Corea del Nord", "text": ""}
{"id": "6353207", "revid": "547034", "url": "https://it.wikipedia.org/wiki?curid=6353207", "title": "Campionati mondiali di bob 1930", "text": "I Campionati mondiali di bob 1930, prima edizione della manifestazione organizzata dalla Federazione Internazionale di Bob e Skeleton, si sono disputati, unicamente per il bob a quattro, il 25 e 26 Gennaio a Caux-sur-Montreux, in Svizzera, sull'omonimo tracciato naturale. Non era ancora prevista nel panorama mondiale la gara di bob a due, che sarebbe stata introdotta a partire dall'edizione del 1931.\nL'edizione ha registrato la partecipazione di 12 equipaggi in rappresentanza di 8 Nazioni e ha visto prevalere l'Italia che si aggiudic\u00f2 la medaglia d'oro sulle tre assegnate in totale, sopravanzando la Svizzera con un argento e la Germania con un bronzo. L'unico titolo stato infatti conquistato nel bob a quattro da Franco Zaninetta, Giorgio Biasini, Antonio Dorini e Gino Rossi."}
{"id": "6353210", "revid": "884630", "url": "https://it.wikipedia.org/wiki?curid=6353210", "title": "Via Bol'\u0161aja Pokrovskaja", "text": "Via Bol'\u0161aja Pokrovskaja ( in italiano: Via di Grande Protezione. Corto-nome - Pokrovka) \u00e8 la strada principale di Ni\u017enij Novgorod. Una delle vie pi\u00f9 antiche. Fino al 1917 \u00e8 stata considerata una via per nobili. Diventata la via principale della citt\u00e0 verso la fine del XVIII secolo. \u00c8 considerata un analogo della Arbat a Mosca o delle 6-7 Linee di Isola Vasil'evskij a San Pietroburgo.\nStoria.\nImpero russo.\nLa via ha cominciato a formarsi nel Medioevo. Poi la sua direzione \u00e8 stata impostata sulla strada per Mosca. Dopo la visita dell'imperatrice Caterina II, un nuovo piano urbanistico regolare \u00e8 stato sviluppato, che prevede un sistema trimestrale. Nel 1823 - 1824 anni \u00e8 stato costruito il campanile della chiesa della protezione della Santa Vergine (). Da allora, la strada \u00e8 diventato noto come il Bol'\u0161aja Pokrovskaja. Il pi\u00f9 delle volte la strada si chiamava \"Pokrovka\".\nAlla fine del XVIII - inizi del XIX secolo in strada ha cominciato a costruire edifici in pietra. Da allora \u00e8 diventato la via principale della citt\u00e0 ed \u00e8 diventato noto come il \"nobile famiglia\", a causa della posizione su di essa della tenuta dei generali, famiglie principesche, il governatore, il vice-governatore e altri alti funzionari. Nel 1896 teatro di Nicola \u00e8 stato costruito, la cui apertura \u00e8 stata in concomitanza con l'inizio della Esposizione Nazionale. 18 lug 1896, \u00e8 stato visitato da imperatore Nicola II. Entro l'inizio del XX secolo edifici strade fortemente compattato e le case cominciarono a formare una linea continua su entrambi i lati della via. Nel 1913, la banca statale principale \u00e8 stato costruito alla via. \u00c8 l'apertura \u00e8 stata programmata per il terzo centenario di Romanov.\nPeriodo sovietico.\nDopo la rivoluzione, la via \u00e8 stata ribattezzata e cominci\u00f2 a portare il nome del rivoluzionario Jakov Sverdlov ed era popolarmente chiamato \"Sverdlovka\". Approssimativamente nel 1935, la Chiesa della Protezione della Vergine Santa \u00e8 stato demolito. Fino al 1980, la via era una carreggiata e nei primi anni '80 \u00e8 stato fatto pedonale.\nRussia attuale.\nDopo la dissoluzione dell'Unione Sovietica, la via stato rinominato torna a Bol'\u0161aja Pokrovskaja. Nel 2004 il XXI secolo la strada era completamente ricostruito. Fu pavimentato con lastre di pietra, e sculture in bronzo sono stati installati lungo entrambi i lati. I pi\u00f9 popolari sono la scultura \"La capra divertente\", di fronte al Teatro Drammatico, e la scultura del poliziotto, sulla la piazza di Minin e Po\u017earskij.\nInteressante.\nI musicisti di strada.\nOgni giorno un sacco di musicisti di strada giocare qui. Essi svolgono in diversi stili musicali e repertori. Alcuni giorni i musicisti danno concerti di strada in particolare su larga scala con l'utilizzo di attrezzature professionali, raccogliendo attorno a un gran numero di persone. Tali eventi sono spesso concordati preventivamente con l'amministrazione comunale.\nL'atteggiamento della polizia della citt\u00e0 in direzione di musicisti di strada \u00e8 leale. A differenza di Mosca Arbat, i musicisti qui non sono banditi dalla strada e non vengono multate. Se loro non violano l'ordine pubblico.\nGli artisti di strada.\nNei pressi della facolt\u00e0 filologica dell'Universit\u00e0 di Ni\u017enij Novgorod ci sono vari artisti e artigiani. C'\u00e8 anche organizzato una mostra estemporanea delle loro opere. Gli artisti possono essere ordinati ritratti, caricature e nature morte, e gli artigiani possono essere ordinati una variet\u00e0 di prodotti in vimini, ceramiche e molto altro ancora.\nSculture.\nDa la piaza di Minin e Po\u017earskij verso Gorkij piazza:"}
{"id": "6353214", "revid": "466539", "url": "https://it.wikipedia.org/wiki?curid=6353214", "title": "Burleigh Grimes", "text": "Carriera.\nGrimes inizi\u00f2 la carriera nei Pittsburgh Pirates nel 1916 e nel 1917. L'anno successivo fu scambiato con i Brooklyn Robins, in uno scambio che coinvolse diversi giocatori. Quando la cosiddetta \"spitball\" (una palla sulla quale veniva sputato per alterarne la resistenza all'aria) fu vietata nel 1920, fu uno dei 17 lanciatori a cui fu consentito di continuare ad utilizzarla.\nIn seguito lanci\u00f2 per i New York Giants (1927), di nuovo per i Pirates (1928-1929), i Boston Braves (1930) e i St. Louis Cardinals (1930-1931). Fu poi scambiato con i Chicago Cubs prima della stagione 1932 in cambio di Hack Wilson e Bud Teachout. Fece ritorno ai Cardinals nel 1933 e 1934, dopo di che si trasfer\u00ec ai Pirates (1934) e ai New York Yankees (1934). Grimes era soprannominato \"Ol' Stubblebeard\" in riferimento alla sua abitudine di non radersi nei giorni in cui lanciava.\nAl momento del ritiro, Grimes era rimasto l'ultimo dei 17 giocatori a cui era consentito di usare la \"spitball\" nella lega, vantaggio che sfrutt\u00f2 ottenendo 270 vittorie in carriera. In 19 anni come professionista lanci\u00f2 in quattro World Series, vincendole in un'occasione, ossia nel 1931 con i Cardinals."}
{"id": "6353252", "revid": "767487", "url": "https://it.wikipedia.org/wiki?curid=6353252", "title": "Ghiacciaio Hayes", "text": "Il ghiacciaio Hayes (in inglese \"Hayes glacier\") () \u00e8 un ghiacciaio situato al confine tra la costa di Caird e la costa di Luitpold, nella Terra di Coats, in Antartide. Il ghiacciaio fluisce fin dentro la parte sudorientale del mare di Weddell, circa 27\u00a0km a ovest-sudovest del ghiacciaio Dawson-Lambton.\nStoria.\nIl ghiacciaio Hayes fu scoperto il 5 novembre 1967 durante un volo di ricognizione sopra la costa di Caird effettuato da un LC-130 della marina militare statunitense e fu poi mappato dallo United States Geological Survey grazie a fotografie scattate durante quel volo. Il ghiacciaio fu poi rinominato dal Comitato consultivo dei nomi antartici in onore del tenente comandante della riserva navale statunitense Winston R. Hayes, pilota del sopraccitato volo."}
{"id": "6353273", "revid": "36426", "url": "https://it.wikipedia.org/wiki?curid=6353273", "title": "Deiva De Angelis", "text": "Biografia.\nLe notizie biografiche sulla pittrice, soprattutto quelle relative alla nascita e alla giovinezza, sono state sempre incerte e scarse. Un lavoro di ricerca compiuto da alcuni discendenti, ha portato qualche certezza in pi\u00f9, almeno sul suo vero nome e sulle date di nascita e morte. Nata come Deiva Riposati da una famiglia molto povera a Piccione, frazione posta tra Perugia e Gubbio lungo la strada Eugubina a nord-est del capoluogo umbro, si trasferisce a Roma nei primi anni del '900, lavorando prima come fioraia e poi come modella. Legatasi al pittore inglese William Walcot (Odessa 1874 \u2013 Londra 1943), compie con lui un viaggio in Europa e si avvia alla pittura. Tornata a Roma, sposa l'avvocato pugliese Alfredo De Angelis dal quale si separa poco tempo dopo, pur conservandone il cognome che continuer\u00e0 ad usare nelle sue opere fino alla morte. Nell'ambiente artistico romano \u00e8 per\u00f2 conosciuta anche col cognome materno di Terradura. Viene introdotta negli ambienti culturali romani dal pittore Cipriano Efisio Oppo e partecipa, nel 1913, alla Prima Esposizione Internazionale d\u2019Arte della Secessione Romana e alle successive terze e quarte edizioni. Anton Giulio Bragaglia, estimatore e amico della pittrice, arriva a definirla un \"ottimo cervello maschio che dipinge come un uomo\" e ospita la prima mostra personale di Deiva nella sua Casa d'Arte. Collabora alla rivista d'arte Cronache d'attualit\u00e0 illustrando le liriche di Arturo Onofri nell'opera antologica \"Arioso\". Ammalatasi di cancro, si vede costretta a svendere molte delle sue opere per curarsi (motivo della dispersione di gran parte dei suoi lavori). Muore a Roma il 19 gennaio 1925."}
{"id": "6353274", "revid": "1345932", "url": "https://it.wikipedia.org/wiki?curid=6353274", "title": "Ghiacciaio Astro", "text": " \nIl ghiacciaio Astro \u00e8 un ghiacciaio tributario situato nella Terra di Oates, in Antartide. Il ghiacciaio, il cui punto pi\u00f9 alto si trova a oltre , fluisce in direzione nord-est tra le colline Turner e il picco Tricorno, nella regione settentrionale delle montagne di Miller, fino a unire il proprio flusso a quello del ghiacciaio Marsh a nord dell'interserzione tra il flusso del ghiacciaio Skua e quello del Marsh.\nStoria.\nIl ghiacciaio Astro fu scoperto dal reparto settentrionale di una spedizione neozelandese di ricognizione geologica in Antartide svolta tra il 1961 e il 1962, e fu cos\u00ec battezzato in virt\u00f9 del fatto che una stazione astronomica era stata approntata su una scogliera nei pressi del fronte del ghiacciaio nel dicembre del 1961."}
{"id": "6353277", "revid": "110157", "url": "https://it.wikipedia.org/wiki?curid=6353277", "title": "Understand Your Man", "text": "Understand Your Man \u00e8 un brano musicale composto ed interpretato dal cantautore country Johnny Cash, pubblicato su singolo nel 1964 dalla Columbia Records\nIl 45 giri (lato B: \"Dark as a Dungeon\") raggiunse la vetta della classifica country statunitense restandoci per sei settimane di fila. Inoltre, \"Understand Your Man\" entr\u00f2 anche nella classifica Billboard Hot 100, piazzandosi alla posizione numero 35.\nIl brano.\nPer la composizione del brano, Cash ricorse a parte della melodia della canzone \"Don't Think Twice, It's All Right\" di Bob Dylan, (che a sua volta si era ispirato alla vecchia ballata popolare di pubblico dominio \"Who's Gonna Buy Your Chickens When I'm Gone\").\nInfine, la canzone fu l'ultimo brano eseguito dal vivo in concerto da Cash. Ultimo brano in scaletta durante l'esibizione da lui tenuta il 5 luglio 2003 presso il The Carter Family Fold a Hiltons, Virginia. Prima di cantarlo, Cash disse al pubblico che non eseguiva il pezzo da circa 25 anni. Tuttavia, non si tratt\u00f2 dell'ultima canzone in assoluto cantata da Cash, dato che l'artista continu\u00f2 ad incidere in studio nonostante i problemi di salute fino alla fine dell'agosto 2003, poco tempo prima della morte."}
{"id": "6353278", "revid": "767487", "url": "https://it.wikipedia.org/wiki?curid=6353278", "title": "Ghiacciaio Acosta", "text": "Il ghiacciaio Acosta (in inglese \"Acosta Glacier\") (), \u00e8 un ghiacciaio lungo circa 3\u00a0km situato sull'isola Thurston, al largo della costa della Terra di Ellsworth, in Antartide. Il ghiacciaio, il cui punto pi\u00f9 alto si trova 317\u00a0m s.l.m., fluisce in direzione nord, poco a est di punta Dyer.\nStoria.\nIl ghiacciaio Acosta \u00e8 stato cos\u00ec battezzato dal Comitato consultivo dei nomi antartici in onore di Alex V. Acosta, dello United States Geological Survey (USGS) di Flagstaff, Arizona. Acosta \u00e8 uno specialista in grafica informatica ed \u00e8 stato membro del team dello USGS che, negli anni novanta, ha realizzato la mappa satellitare dell'Antartide in scala 1:5.000.000 basata su misurazioni effettuate con il sensore Advanced Very High Resolution Radiometer (un radiometro a scansione nadirale operante in 5 bande) e quella della costa di Siple in scala 1:250.000 ottenuta con immagini dei Landsat."}
{"id": "6353280", "revid": "1345932", "url": "https://it.wikipedia.org/wiki?curid=6353280", "title": "Ghiacciaio Astapenko", "text": "Il ghiacciaio Astapenko \u00e8 un ghiacciaio lungo circa 18\u00a0km situato sulla costa di Oates, nella regione nord-occidentale della Dipendenza di Ross, in Antartide. In particolare, il ghiacciaio, il cui punto pi\u00f9 alto si trova a circa , si trova nella parte settentrionale delle montagne di Bowers e fluisce in direzione est-nord-est lungo il versante settentrionale e nordorientale del picco Stanwix fino a gettarsi nella baia Ob'.\nStoria.\nIl ghiacciaio Astapenko \u00e8 stato mappato dallo United States Geological Survey grazie a fotografie aeree scattate dalla marina militare statunitense tra il 1960 e il 1962 e cos\u00ec battezzato dal Comitato consultivo dei nomi antartici in onore di Pavel D. Astapenko, osservatore sovietico durante l'Anno Geofisico Internazionale e meteorologo alla stazione della base di ricerca americana Little America V nel 1958."}
{"id": "6353281", "revid": "87181875", "url": "https://it.wikipedia.org/wiki?curid=6353281", "title": "Pier Leone Mignanego", "text": ""}
{"id": "6353311", "revid": "767487", "url": "https://it.wikipedia.org/wiki?curid=6353311", "title": "Ghiacciaio Avsyuk", "text": "Il ghiacciaio Avsyuk (in inglese \"Avsyuk Glacier\") (), \u00e8 un ghiacciaio situato nella Terra di Graham, nella parte settentrionale della Penisola Antartica, in Antartide. Il ghiacciaio, il cui punto pi\u00f9 alto si trova 550\u00a0m s.l.m., si trova in particolare sulla penisola Arrowsmith, nella costa di Loubet, e fluisce in direzione nord-ovest fino alla cala di Shumskiy.\nStoria.\nIl ghiacciaio Avsyuk \u00e8 stato cos\u00ec battezzato, nel 1960, dal Comitato britannico per i toponimi antartici in onore di Grigory A. Avsyuk, glaciologo russo specializzato nello studio dei ghiacciai dell'Asia centrale."}
{"id": "6353315", "revid": "1924342", "url": "https://it.wikipedia.org/wiki?curid=6353315", "title": "Broods", "text": "I Broods sono un gruppo musicale neozelandese formatosi ad Auckland nel 2013 e composto dai fratelli Georgia e Caleb Nott.\nStoria.\nEsordi.\nNati a Nelson, citt\u00e0 della Nuova Zelanda, i fratelli Caleb e Georgia Nott si sono esibiti insieme fin dall'infanzia. Sono cresciuti, insieme agli altri tre featelli, in una famiglia molto legata al mondo della musica e hanno accompagnato i genitori a matrimoni e spettacoli indetti dalla chiesa, facendo parte di una cover band degli ABBA. Hanno poi vinto un talent show, il \"Richmond's Got Talent\", al Richmond Mall nel 2010. Mentre frequentavano il Garin College, facero parte della band The Peasants che vinse la concorrenza allo \"Smokefreerockquest\" nel 2011. Il gruppo si divise alla fine dell'anno seguente, poco dopo aver ottenuto supporto da NZ On Air.\nNel frattempo, Georgia ha iniziato a studiare musica popolare presso l'Universit\u00e0 di Auckland e Caleb ha intrapreso la facolt\u00e0 di design industriale. Entrambi decisero di abbandonare l'universit\u00e0 per perseguire il progetto Broods. Questi si formano ad Auckland all'inizio del 2013 e iniziano a collaborare con il produttore discografico Joel Little, che avevano in precedenza incontrato come giudice al Smokefreerockquest, famoso per aver lanciato la carriera della collega connazionale Lorde nel 2013. Nel momento in cui furono chiamati a scegliere tra i vari nomi da dare alla band, il loro manager sugger\u00ec proprio quello di Broods. La band apprezz\u00f2 particolarmente il doppio significato, relativo sia alla famiglia che alla sensazione di stravaganza nella loro musica.\nHanno piazzato sul mercato il loro singolo di debutto, \"Bridges\", nell'ottobre 2013. La canzone, descritta da \"MTV\" come \u00abuna traccia synth pop da brivido\u00bb, \u00e8 stata promossa da Idolator e altri blog musicali, riuscendo a guadagnare oltre 200.000 unit\u00e0 streaming nell'arco di una settimana. I Broods firmano, in seguito, un contratto discografico con la nota etichetta Capitol Records in tutto il mondo e la Polydor in Regno Unito ed Europa a partire dal dicembre 2013.\n2014\u20132015: \"Evergreen\" e il successo.\n\"Bridges\" ha debuttato all'ottava posizione della classifica dei singoli neozelandese nel gennaio 2014 ed \u00e8 stato scelto come singolo della settimana da iTunes Store negli Stati Uniti il mese successivo. La canzone \"Never Gonna Change\" fu resa disponibile per il servizio in streaming dal 29 gennaio 2014 e anticip\u00f2 la pubblicazione del loro EP eponimo. Il duo realizza la prima comparsa in territorio statunitense ad Hollywood, California, il 24 febbraio 2014. Pochi giorni dopo, si esibiscono anche in Regno Unito presso il Notting Hill Arts Club di Londra. Successivamente, si sono esibiti, seppur per un breve lasso di tempo, con le HAIM e, nel mese di luglio, sono stati artisti d'apertura per i concerti di Sam Smith.\nI Broods hanno pubblicato il loro album in studio di debutto, \"Evergreen\", il 22 agosto 2014. Esso si \u00e8 collocato direttamente al vertice delle graduatorie neozelandesi e al quinto posto di quelle australiane. Hanno vinto il titolo di artisti emergenti ai New Zealand Music Awards dello stesso anno, ricevendo anche una candidatura ai People's Choice Award. Nel 2015, intraprendono la loro prima tourn\u00e9e autonoma in America del Nord, seguiti dal batterista Joel Farland, e partecipano a diversi importanti festival, quali il Lollapalooza. Collaborarono poi con il cantautore australiano Troye Sivan, co-scrivendo e producendo la canzone \"Ease\", appartenente all'album di lui \"Blue Neighbourhood\". Ai New Zealand Music Awards di quell'anno i Broods ritirano quattro statutette nelle categorie: album dell'anno per \"Evergreen\", miglior gruppo, miglior album popolare e registrazione dell'anno per \"Mother &amp; Father\".\n2016\u20132017: \"Conscious\".\nI fratelli Nott cominciano a lavorare al secondo album in studio, subito dopo la pubblicazione del predecessore; il nuovo progetto gode di un'importante innovazione: viene sperimentata l'aggiunta di strumenti musicali dal vivo (chitarra, organi e pianoforte elettrico) al suono elettronico di base del sintetizzatore. Il singolo apri-pista, \"Free\", viene distribuito su scala mondiale a partire dal 1\u00ba aprile 2016 e, in Nuova Zelanda, viene premiato con la certificazione di disco d'oro avendo venduto pi\u00f9 di 7.500 copie nel suddetto Paese.\n\"Conscious\", titolo dato al nuovo disco, viene pubblicato il 24 giugno dello stesso anno e segue le orme del precedente: piazzandosi cio\u00e8 al primo posto delle classifiche in Nuova Zelanda, al secondo di quelle australiane ed entro le prime cinquanta posizioni di quelle nordamericane. Nel frattempo, il duo ha accompagnato Ellie Goulding lungo la leg nordamericana del suo \"Delirium World Tour\" nell'aprile 2016, per poi dirigere un tour indipendente che ha riguardato il continente oceanico. A giugno pubblicano il videoclip ufficiale di accompagnamento al secondo singolo \"Heartlines\", cui vi partecipa l'attrice Rose McIver.\nNel 2017, presentano la loro musica al pubblico europeo nel momento in ui vengono scelti per aprire i concerti della cantante svedese Tove Lo e si esibiscono per la prima volta nella loro carriera in occasione del Coachella Valley Music and Arts Festival.\n2018\u2013presente: \"Don't Feed the Pop Monster\".\nA gennaio 2018, Georgia Nott pubblica il primo album da solita, \"The Venus Project\". Nel successivo mese di febbraio, anche Caleb realizza il primo singolo da solita, \"Make Me Feel\", utilizzando per l'occasione lo pseudonimo di Fizzy Milk.\nNell'autunno 2018, i Broods prendono parte in qualit\u00e0 di artisti d'apertura alle date australiane e neozelandesi del monumentale \"Reputation Stadium Tour\" della nota cantante Taylor Swift. Nello stesso periodo, vengon pubblicati i singoli \"Peach\" e \"Everything Goes (Wow)\", volti ad anticipare il terzo album in studio del duo. Il progetto in questione, intitolato \"Don't Feed the Pop Monster\", viene messo in commercio a partire dal 1\u00ba febbraio 2019. Si tratta della prima pubblicazione in cui i Broods hanno assunto un maggiore controllo creativo, condizione resa possibile grazie anche alla recisione del contratto discografico con la Capitol Records.\nRiconoscimenti.\nNonostante i Broods abbiano esordito nel panorama musicale da pochi anni, il loro lavoro ha ricevuto ampi consensi sia da parte del pubblico che dalla critica specializzata e ci\u00f2 ha permesso loro di accumulare diversi importanti riconoscimenti. Spiccano le nove vittorie complessive conseguite ai New Zealand Music Awards del 2015 e del 2016, dove in entrambi i casi si sono rivelati essere gli artisti pi\u00f9 premiati della cerimonia.\nInoltre, in occasione degli MTV Europe Music Awards 2016, il duo viene insignito del titolo di miglior artista neozelandese dell'anno."}
{"id": "6353320", "revid": "690118", "url": "https://it.wikipedia.org/wiki?curid=6353320", "title": "Jeffrey (autoblindo)", "text": ""}
{"id": "6353324", "revid": "125253948", "url": "https://it.wikipedia.org/wiki?curid=6353324", "title": "Jackson Galaxy", "text": "Biografia.\nInfanzia e studi.\nJackson Galaxy, nato Richard Kirschner, nasce nel quartiere Upper west side situato a Manhattan, New York, legalmente cambia il proprio nome all'et\u00e0 di venti anni. Consegue un master in recitazione. Galaxy apprende il comportamento dei gatti grazie al suo lavoro nei rifugi per animali e interagendo con i gatti ivi ricoverati, Ottiene il suo primo incarico alla Humane Society di Boulder Valley, Boulder, Colorado.\nCarriera.\nGalaxy and\u00f2 ad abitare a Boulder, Colorado, nel 1992 quando era un musicista rock. Dopo aver lavorato nei rifugi per animali a Boulder, divenne libero professionista come consulente comportamentista per gatti nel 2002, anno in cui fond\u00f2 la Little Big Cat Inc. insieme alla dottoressa Jean Hovfe, una veterinaria olistica. Insieme fornivano consulenze ai proprietari di gatti, concentrandosi sulla connessione tra la salute fisica ed il comportamento del gatto.\nNel 2007 Galaxy si stabil\u00ec a Los Angeles, dove riprese e continu\u00f2 a svolgere il suo lavoro di libero professionista come comportamentista per gatti offrendo consulenze private. Lavorando singolarmente con ogni gatto direttamente nella casa dove questo vive, egli si avvale anche della collaborazione attiva dei proprietari del gatto per poter migliorare il suo comportamento.\nGalaxy lavora a stretto contatto anche con i rifugi per animali e le organizzazioni per la salvezza degli animali, insegnando il suo metodo di approccio al comportamento felino, chiamato \"Cat Mojo\", ai volontari, allo staff di questi centri e agli adottanti e aiutandoli con programmi sia per migliorare il comportamento dei gatti sia con programmi per rendere l'ambiente pi\u00f9 a misura di gatto per fare stare meglio e rendere pi\u00f9 a loro agio i gatti che vivono in quegli ambienti.\nEgli fa parte del consiglio di amministrazione dell'associazione Stray Cat Alliance and Fix Nation a Los Angeles cos\u00ec come dell'associazione Board of Advisers for Neighborhood Cats a New York.\nGalaxy \u00e8 apparso in tv come il comportamentista ufficiale per gatti della trasmissione \"Think Like A Cat\" della rete satellitare americana Game Show Network, ed ha partecipato, in qualit\u00e0 di esperto comportamentista per gatti, anche alla trasmissione televisiva Cats 101 della rete televisiva Animal Planet. \u00c8 apparso anche in altri svariati mezzi di comunicazione, tra i quali, \"20/20\", \"EXTRA\", The New York Times, USA Today, The Washington post, New York Post, e AOL.\nDal maggio 2011 Jackson \u00e8 il conduttore delle puntate di una trasmissione tv reality prodotta da Animal Planet ed intitolata \"Il mio gatto \u00e8 indemoniato\", nella quale aiuta proprietari di gatti - spesso coppie - a risolvere conflitti e problemi comportamentali tra loro ed i loro gatti. Dal dicembre 2013 \u00e8 anche il protagonista della serie sul web \"Cat Mojo\" in onda su \"Animalist Network,\" dove condivide i suoi pensieri su tutto quello che riguarda i problemi relativi ai gatti come la rimozione delle loro unghie o l'uso di pistole a spruzzo, fino al raccontare le pi\u00f9 folli storie accadutegli dietro le quinte in qualit\u00e0 di comportamentalista per gatti.\nVita privata.\nJackson Galaxy ha sposato Minoo Rahbar al santuario per animali della \"Best Friends Animal Society\" a Kanab, in Utah, il 29 giugno 2014. In questo santuario gli animali non vengono uccisi se non vengono adottati dai rifugi entro breve tempo dal loro ingresso, a differenza di quanto regolarmente avviene in America. Alla cerimonia il loro cane, Mooshka, ha portato le fedi nuziali.\nDopo essere arrivato a pesare quasi 200 chili ed aver sofferto molti problemi di salute, Galaxy si \u00e8 sottoposto ad un intervento di bypass gastrico. Ha raccontato tutta la sua storia drammatica nel libro \"Il migliore amico dei gatti,\" pubblicato nel 2015 in Italia dalla Rizzoli editore. Jackson ha scritto altri libri sul tema della salute e del benessere dei gatti, tutti in lingua inglese e non disponibili in italiano.\nHa raccontato che, dopo la drastica perdita di peso seguita all'intervento, mangia in modo pi\u00f9 sano, fa esercizio fisico e non fuma pi\u00f9 da molto tempo."}
{"id": "6353331", "revid": "287204", "url": "https://it.wikipedia.org/wiki?curid=6353331", "title": "Galaz", "text": ""}
{"id": "6353335", "revid": "1005847", "url": "https://it.wikipedia.org/wiki?curid=6353335", "title": "Elezioni primarie della Lega Nord del 2017", "text": "Le elezioni primarie della Lega Nord del 2017 si sono svolte il 14 maggio 2017, per l'elezione del segretario federale e dei delegati al congresso federale del successivo 21 maggio a Parma.\nStoria.\nSi tratta delle seconde elezioni primarie nella storia del partito, dopo quelle del 2013 che hanno eletto segretario Matteo Salvini.\nSotto la dirigenza di Salvini la Lega si \u00e8 avvicinata a posizioni euroscettiche e con le elezioni europee del 2014 ha iniziato a collaborare con il Front National francese di Marine Le Pen cui ha creato il partito europeo Europa delle Nazioni e delle Libert\u00e0, ricevendo le critiche dell'area indipendentista del partito guidata da Umberto Bossi e da quella europeista guidata dal sindaco di Verona Flavio Tosi, poi espulso dal partito.\nLa corsa di Salvini \u00e8 pertanto caratterizzata dalla volont\u00e0 di guidare il centrodestra italiano, slegando il suo partito dal Nord Italia e avvicinadolo a posizioni sovraniste e contrarie all'Unione europea, cosa avvenuta anche con la fondazione di Noi con Salvini, partito che ricalca le idee euroscettiche e sovraniste dove la Lega Nord non \u00e8 presente in Italia.\nLa candidatura di Giovanni Fava, invece, \u00e8 in senso inverso: \u00e8 contrario all'alleanza con il Front National - in quanto forza centralista e nazionalista che ha nel suo programma elettorale l'abolizione delle Regioni - e favorevole a forme di autogoverno per le Regioni del Nord Italia e per la Padania in generale in rappresentanza della mozione indipendentista del Movimento che si rispecchia nell'articolo 1 dello statuto della Lega Nord che prevede il riconoscimento dell'Indipendenza della Padania a livello internazionale come repubblica federale indipendente e sovrana.\nRegole del voto.\nHanno diritto di voto tutti i soci ordinari e militanti con almeno 12 mesi di tesseramento al 31 dicembre 2016 ed essi hanno anche il diritto di firmare a sostegno delle candidature dei segretari, che hanno bisogno di almeno 1000 firme per potersi candidare. Ogni candidato deve essere tesserato da almeno 10 anni: le uniche candidature alla carica di Segretario Federale sono quelle di Matteo Salvini e di Giovanni Fava, entrambe superanti le 1000 firme."}
{"id": "6353336", "revid": "1494169", "url": "https://it.wikipedia.org/wiki?curid=6353336", "title": "Sitno (disambigua)", "text": ""}
{"id": "6353337", "revid": "481666", "url": "https://it.wikipedia.org/wiki?curid=6353337", "title": "Hochzeitsreise zu dritt", "text": ""}
{"id": "6353338", "revid": "584834", "url": "https://it.wikipedia.org/wiki?curid=6353338", "title": "Secitno", "text": ""}
{"id": "6353339", "revid": "584834", "url": "https://it.wikipedia.org/wiki?curid=6353339", "title": "Sitgnak", "text": ""}
{"id": "6353340", "revid": "1543377", "url": "https://it.wikipedia.org/wiki?curid=6353340", "title": "Comunit\u00e0 bisessuale", "text": "La comunit\u00e0 bisessuale (nota anche come bisessuali/pansessuali, bi/pan/fluidi, o comunit\u00e0 non monosessuale) comprende quei membri della comunit\u00e0 LGBT che si identificano come bisessuali, pansessuali o sessualmente fluidi.\nLe persone che si identificano come bisessuali o pansessuali possono essere oggetto di specifiche e dirette manifestazioni di odio e diffidenza (Bifobia), di stereotipi LGBT o di negazione (cancellazione bisessuale) sia da parte degli eterosessuali sia da parte dei gay. In via generale alcuni insistono sul fatto che possono essere definiti come bisessuali coloro che stanno vivendo e passando attraverso una \"fase\" e che quindi devono \"decidere\" o \"scoprire\" da quale sesso si sentono maggiormente attratti e nei confronti del quale sono pi\u00f9 sicuri dei propri sentimenti.\nD'altra parte v'\u00e8 anche un maggior sostegno, inclusione e visibilit\u00e0, all'interno della comunit\u00e0 LGBT.\nDefinire la comunit\u00e0.\nLe reti sociali di alcuni bisessuali, a volte identificati come gay o lesbiche, sono fortemente concentrati all'interno della comunit\u00e0 LGBT, mentre altri (che a volte continuano a identificarsi come etero) possono raramente partecipare alla cultura LGBT. Altri scelgono di mantenere i loro contatti sociali primari prevalentemente con altre persone bisessuali/fluidi/pansessuali e con coloro che si identificano come Queer.\nTutta una serie di gruppi hanno lavorato insieme concentrandosi su questioni che risultano importanti per la comunit\u00e0 bisessuale come la Bifobia, gli incontri di autocoscienza, il coming out, la visibilit\u00e0 bisessuale nei mass media e nell'ambito dell'intrattenimento e la cancellazione bisessuale. Questi gruppi vengono identificati come Queer e sono strettamente alleati con le comunit\u00e0 gay, lesbiche e transessuali, ma il loro obbiettivo principale rimane la comunit\u00e0 bisex. Vi \u00e8 stato anche un movimento politico per combattere la bifobia e i miti sui bisessuali.\nLa comunit\u00e0 bisessuale, soprattutto occidentale, realizza anche molti eventi ed incontri sulla specifit\u00e0 BI, pubblicazioni e riviste, siti web e organizzazioni magazines, gruppi di scrittori, appartenenti all'ambito dei media, leader politici e anche associazioni per la salute mentale. Ci sono gruppi bisessuali in diverse citt\u00e0 statunitensi.\nQueste comunit\u00e0 si riuniscono con le comunit\u00e0 gay. lesbiche e transessuali per gli eventi LGBT pi\u00f9 importanti come le sfilate del Gay pride, le marce per i diritti civili e di difesa, conferenze e altre cause a livello nazionale in cui gli interessi delle comunit\u00e0 si intersecano come ad esempio la \"National Equality March\". Spesso le conferenze hanno seminai su argomenti separati bisessuali e transgender e diverse parate degli LGBT Pride ora includono anche sezioni bisessuali speciali.\nLe persone eterosessuali e omosessuali possono spesso essere inclusi nella comunit\u00e0 bisessuale e sono tipicamente definit come alleati, \"etero-ma-non-stretti., Bi-friendly o Bi-inclusive in quanto spesso sostengono i diritti politici e della dignit\u00e0 sociale per bisessuali e pansessuali cos\u00ec come per le altre persone LGBT. Alcune altre comunit\u00e0 tendono anche ad essere accoglienti nei confronti di una vasta gamma di diversi orientamenti.\nIl 23 settembre si celebra la \"Giornata dell'orgoglio bisessuale\".\nLungometraggi e televisione.\nIl film diretto da Kevin Smith nel 1997 intitolato \"In cerca di Amy\" tratta di una relazione tra due artisti di fumetti, lui etero e lei lesbica; i due instaurano una relazione tumultuosa, anche per i disturbi affrontati da parte di un amico e socio d'affari, ed alla fine lui ammette il suo amore nei confronti per l'amico, il quale suggerisce in \"triangolo\", ma lei declina il rapporto si scioglie.\nA partire dal 2009 una seri web TV intitolata \"Rose by Any Other Name...\" e prodotta da \"FenceSitter Films\" ha iniziato ad andare in onda su YouTube; la storia segue i personaggi principali rappresentati da una lesbica dichiarata e da un uomo eterosessuale che casualmente s'incontrano e poi inaspettatamente si ritrovano ad innamorarsi l'una dell'altro. Lei deve subire la reazione delle sue amiche (che non sono entusiaste) e della famiglia (che \u00e8 invece entusiasta), mentre lui ha a che fare con i suoi amici che sono altrettanto dispiaciuti.\nIn data 30 dicembra 2009 MTV ha lanciato in anteprima la 23\u00aa stagione di The Real World; la serie si \u00e8 svolta a Washington DC e dispone di due personaggi bisex, Emily e Mike; la sessualit\u00e0 di lui sembra aver generato una qualche polemica, con molti commenti sui blog affermando che lui \u00e8 in realt\u00e0 gay, anche se si \u00e8 identificato come bisessuale e pertanto attratto da entrambi i sessi.\nIl film \"Maurice (film)\", basato sul romanzo omonimo di E.M. Forster e uscito nel 1987 ha caratterizzato il personaggio di Alec come un ragazzo bisessuale che diventa l'amante di Maurice.\nCampagne di uguaglianza e celebrazioni del Pride.\nLa \"National Equality March\" \u00e8 stata una manifestazione politica nazionale che si \u00e8 svolta l'11 ottobre 2009 nella citt\u00e0 di Washington; \u00e8 stata promossa per richiedere una parit\u00e0 di protezione nei confronti delle persone gay, lesbiche, bisessuali e transgender in tutte le materie disciplinate dal diritto civile in tutti gli stati e distretti degli USA. La marcia \u00e8 stata richiesta dall'attivista LGBT Cleve Jones e organizzata da Equality Across America e da Courage Campaign.\nIl musicista Kip Williams e Robin McGehee si sono messi a disposizione come organizzatori. Questa \u00e8 stata la prima marcia nazionale su Washington del movimento LGBT, a favore dei diritti LGBT come fu la \"Millennium March on Washington\" del 2000. Vi si trovava un ampio contingente bisessuale, pansessuale e queer che \u00e8 stato organizzato per essere parte integrante della marcia. Diversi gruppi bisessuali, pansessuali e queer tra cui BiNet USA, New York Area Bisexual Network, DC Bi Women e BiMA DC si sono riuniti e hanno marciato mostrando cos\u00ec una forte solidariet\u00e0 bisessuale-pansessuale-queer .\nAl raduno National Equality March i erano quattro oratori bisessuali: Michael Huffington, Lady Gaga, Chloe Noble e Penelope Williams. Nell'ottobre 2009 l'attivista LGBT Amy Andre \u00e8 stata nominata direttrice esecutiva del comitato per le celebrazioni del \"San Francisco Pride\", diventando cos\u00ec la prima donna bisessuale di colore ad assumere quel ruolo."}
{"id": "6353341", "revid": "1345932", "url": "https://it.wikipedia.org/wiki?curid=6353341", "title": "Isola di Thurston", "text": ""}
{"id": "6353342", "revid": "584834", "url": "https://it.wikipedia.org/wiki?curid=6353342", "title": "Scitna", "text": ""}
{"id": "6353344", "revid": "729019", "url": "https://it.wikipedia.org/wiki?curid=6353344", "title": "The Machines", "text": "I Machines sono stati una stable di wrestling attiva nel periodo 1986-87 nella World Wrestling Federation. Il team era composto da noti wrestler che celavano la propria identit\u00e0 indossando una maschera simile a quella utilizzata da Super Strong Machine (il wrestler giapponese Junji Hirata) nella New Japan Pro-Wrestling. Era stato Andr\u00e9 the Giant, che aveva affrontato Hirata durante un tour in Giappone della NJPW nel 1984, ad avere l'idea delle maschere. I Machines venivano presentati come \"un nuovo tag team dal Giappone\" le cui identit\u00e0 dei membri erano sconosciute, anche se era ovvio a tutti quali fossero in realt\u00e0.\nI Machines furono l'ultimo tag team al quale Capt. Lou Albano fece da manager in WWF sino al suo ritorno nella federazione nel 1994 come manager degli Headshrinkers.\nStoria.\nDopo un intenso feud con Andr\u00e9 durato pi\u00f9 di un anno, la Heenan Family di Bobby Heenan sfid\u00f2 The Giant, e un partner di sua scelta, a lottare con King Kong Bundy &amp; Big John Studd in un tag team match da disputarsi il 26 aprile 1986. Quando Andr\u00e9 non si present\u00f2 e venne sostituito da Ted Arcidi, Bobby Heenan lanci\u00f2 subito una campagna a favore della sua sospensione dalla WWF. Dopo averci pensato su, il presidente WWF Jack Tunney fu costretto a sospendere Andr\u00e9 a causa della sua inadempienza agli obblighi contrattuali. Naturalmente, tutto era parte di una storyline, per permettere ad Andr\u00e9 di assentarsi per girare il film \"La storia fantastica\" le cui riprese si sarebbero svolte tra Gran Bretagna ed Irlanda. Inoltre, egli iniziava a risentire dei problemi alla schiena dovuti alla acromegalia della quale era afflitto, e necessitava di un periodo di pausa dal quadrato.\nMeno di due mesi dopo la sospensione, apparvero diverse scenette nei programmi televisivi WWF annuncianti il debutto di un nuovo tag team mascherato proveniente dall'estremo oriente, i \"The Machines\": Giant Machine e Super Machine, con manager Lou Albano, e con l'unico scopo di dimostrare a tutti che erano la migliore coppia di lottatori del mondo. Super Machine era interpretato da Bill Eadie. Il suo ring name era un riferimento scherzoso alla sua precedente gimmick di \"Masked Superstar\". Sebbene fosse chiaro a tutti che Giant Machine era in realt\u00e0 Andr\u00e9 the Giant, i commentatori lasciarono intendere che poteva trattarsi di Giant Baba, e non di Andr\u00e9, a celarsi sotto la maschera.\nNelle settimane seguenti, Bobby Heenan fece ripetute dichiarazioni affermando che Giant Machine era Andr\u00e9 the Giant che cercava di \"aggirare\" la sua sospensione. Per motivare la sua ovvia affermazione, Heenan arriv\u00f2 a dichiarare ironicamente che non conosceva giapponesi \"alti due metri e mezzo e con l'accento francese\". Le rimostranze di Heenan portarono Jack Tunney a decretare che se Giant Machine si fosse rivelato essere veramente Andr\u00e9, la sospensione di quest'ultimo sarebbe diventata definitiva e permanente.\nIl 5 agosto (il 23 agosto in tv), i Machines debuttarono in WWF quando Super Machine affront\u00f2 Tiger Chung Lee in un incontro singolo, mentre Albano e Giant Machine erano nel suo angolo a bordo ring. Pi\u00f9 tardi quella stessa sera, Bobby Heenan fu visto aggirarsi a bordo ring scattando fotografie a Giant Machine cercando di ottenere le prove della sua vera identit\u00e0. Una settimana dopo, Albano present\u00f2 un terzo membro dei Machine: Big Machine, interpretato da Blackjack Mulligan. Andr\u00e9 soffriva di gravi problemi alla schiena, e l'introduzione del personaggio di Big Machine serviva a dargli qualche momento di pausa in pi\u00f9.\nBig Machine e Super Machine disputarono la maggior parte dei match contro gli uomini di Bobby Heenan, occasionalmente raggiunti da Lou Albano per incontri six man tag-team. Presto, altri wrestler mascherati (le cui identit\u00e0 erano note a tutti nonostante le maschere) iniziarono ad unirsi temporaneamente alla stable. Il 10 settembre, Big e Super Machine furono raggiunti da Animal Machine (George the Animal Steele) per sconfiggere King Kong Bundy, Big John Studd e Bobby Heenan. Il 16 settembre ai Machines si un\u00ec addirittura Hulk Machine (chiaramente Hulk Hogan con tanto di maglietta gialla recante la scritta hulkamania) per sconfiggere la Heenan Family. Hulk Machine torn\u00f2 anche il 22 settembre per aiutare i Machines a vincere il main event al Madison Square Garden. Qualche settimana dopo, i Machines ricevettero aiuto da Piper Machine (Roddy Piper con tanto di kilt). Nel corso di un house show svoltosi a St. Paul (Minnesota), i Machines furono persino aiutati da Crusher Machine, che schien\u00f2 Big John Studd per far cos\u00ec aggiudicare la vittoria al team. Il 28 ottobre, i Machines lottarono l'ultimo match con questa gimmick, perdendo contro Bundy &amp; Studd.\nA partire dal 29 novembre Andr\u00e9 the Giant ricominci\u00f2 a combattere con la sua vera identit\u00e0 come niente fosse, e la storyline dei Machines venne presto accantonata. Bill Eadie (Super Machine) divenne Ax dei Demolition (gimmick che avrebbe interpretato con grande successo negli anni seguenti) mentre Big Machine lott\u00f2 qualche match come Blackjack Mulligan prima di lasciare la federazione."}
{"id": "6353348", "revid": "754039", "url": "https://it.wikipedia.org/wiki?curid=6353348", "title": "Ex chiesa delle Anime Sante", "text": ""}
{"id": "6353374", "revid": "944090", "url": "https://it.wikipedia.org/wiki?curid=6353374", "title": "Chiesa di San Bartolomeo a Modena", "text": ""}
{"id": "6353377", "revid": "22475", "url": "https://it.wikipedia.org/wiki?curid=6353377", "title": "International Motorsports Hall of Fame", "text": "L'International Motorsports Hall of Fame \u00e8 un'hall of fame, a carattere permanente, dedicata ai soggetti che si sono distinti negli sport motoristici.\nCreata nel 1982 a Lincoln in Alabama da Bill France Sr., la sua sede \u00e8 adiacente al circuito Talladega Superspeedway, e include personaggi del mondo dei motori del calibro di Jack Brabham, Juan Manuel Fangio, Emerson Fittipaldi, Henry Ford, Mike Hailwood, Graham Hill, Jacky Ickx, Niki Lauda, Nigel Mansell, Bruce McLaren, Stirling Moss, Nelson Piquet, Ferdinand Porsche, Alain Prost, Ayrton Senna e Jackie Stewart."}
{"id": "6353378", "revid": "481666", "url": "https://it.wikipedia.org/wiki?curid=6353378", "title": "Ein Mann f\u00fcr meine Frau", "text": ""}
{"id": "6353380", "revid": "266224", "url": "https://it.wikipedia.org/wiki?curid=6353380", "title": "Imella", "text": ""}
{"id": "6353385", "revid": "1354930", "url": "https://it.wikipedia.org/wiki?curid=6353385", "title": "Giro del Piemonte 1921", "text": "Il Giro del Piemonte 1921, quattordicesima edizione della corsa, si svolse il 24 aprile 1921 su un percorso di 341\u00a0km. La vittoria fu appannaggio dell'italiano Giovanni Brunero, che complet\u00f2 il percorso in 11h01'30\", precedendo i connazionali Giuseppe Azzini ed Alfredo Sivocci.\nSul traguardo di Torino 19 ciclisti, su 38 partiti dalla medesima localit\u00e0, portarono a termine la competizione. "}
{"id": "6353391", "revid": "599013", "url": "https://it.wikipedia.org/wiki?curid=6353391", "title": "Buck Baker", "text": "Carriera.\nDal 1949 al 1976 ha corso nella NASCAR Sprint Cup Series, ottenendo in totale 46 vittorie su 45 pole position. Inoltre per due stagione dal 1972 al 1973, ha corso nella NASCAR Grand National East Series.\nRicordi postumi.\nNel 1998 \u00e8 stato introdotto nella International Motorsports Hall of Fame mentre nel 2013 \u00e8 stato introdotto nella NASCAR Hall of Fame."}
{"id": "6353393", "revid": "123131985", "url": "https://it.wikipedia.org/wiki?curid=6353393", "title": "Leviathan - Il risveglio", "text": "Leviathan - Il risveglio (\"Leviathan Wakes\") \u00e8 un romanzo fantascientifico del 2011 firmato da James S. A. Corey, pseudonimo del collettivo formato dagli scrittori Daniel Abraham e Ty Franck. \u00c8 il primo libro della serie \"The Expanse\".\nNel 2012 \u00e8 stato candidato al Premio Hugo e al Premio Locus. Il romanzo \u00e8 stato adattato nel 2015 nella prima stagione della serie TV \"The Expanse\" di Syfy.\nAmbientazione.\nIl romanzo \u00e8 ambientato in un futuro in cui l'umanit\u00e0 ha colonizzato buona parte del Sistema solare. La Terra, governata dalle Nazioni Unite, e Marte, governato dalla Repubblica Congressuale Marziana, si comportano come superpotenze in competizione, mantenendo un'alleanza militare non facile per continuare ad esercitare una doppia egemonia sugli abitanti della fascia principale, noti come \"Cinturiani.\" I Cinturiani, il cui corpo \u00e8 allungato e esile a causa della crescita in un ambiente a bassa gravit\u00e0, sono i lavoratori che forniscono l'intero sistema delle risorse naturali necessarie, ma sono ampiamente marginalizzati dal resto del Sistema solare. L'Alleanza dei Pianeti Esterni (APE, in originale \"The Outer Planets Alliance, OPA\"), una rete di gruppi organizzati, cerca di combattere lo sfruttamento della Fascia da parte degli \"Interni\"; gli interni, da parte loro, hanno additato l'OPA come un'organizzazione terroristica.\nTrama.\nL'astronave \"Canterbury\" (soprannominata \"Cant\" dai Cinturiani) trasporta ghiaccio per le esigenze delle colonie terrestri; \u00e8 su una rotta che dagli anelli di Saturno la porter\u00e0 verso la Stazione di Ceres quando riceve una chiamata di emergenza. Cinque membri dell'equipaggio vengono mandati a investigare la provenienza del segnale: il vicecomandante James \"Jim\" Holden, un ex ufficiale della Marina delle Nazioni Unite (UNN), il direttore di macchina Cinturiano Naomi Nagata, il pilota Alex Kamal, veterano della Marina Marziana (MCRN), l'ingegnere Amos Burton e il medico Shed Garvey. Scoprono una navetta abbandonata, la Scopuli; sull'astronave non trovano traccia dell'equipaggio, ma scoprono il dispositivo che ha inviato il segnale. Sospettando che l'astronave possa essere una trappola messa dai pirati, prendono il dispositivo e tornano verso la \"Cant\". Prima che raggiungano la loro astronave, un gruppo di astronavi da guerra stealth sconosciute distrugge la \"Cant\" usando armi nucleari. Mascherato dal campo di detriti della \"Cant\", lo shuttle passa inosservato mentre le astronavi da guerra lasciano la zona. In base alla tecnologia avanzata delle astronavi da guerra e scoperto che il dispositivo trovato sulla \"Scopuli\" era di origine marziana, i sopravvissuti sospettano che dietro l'attacco alla \"Cant\" si celi la MCRN.\nCon lo shuttle danneggiato dai detriti e senza il carburante e le risorse necessarie a raggiungere un porto, timorosi che le navi da guerra possano tornare, Holden decide di inviare un messaggio all'intero Sistema in cui descrive l'attacco alla \"Canterbury\" e il ritrovamento del dispositivo marziano. In risposta, lo shuttle viene contattato dalla \"Donnager\", nave marziana di stanza su Giove, che ordina loro di farsi trovare a delle coordinate precise. Mentre si dirigono alle coordinate ricevute, ricevono un messaggio da Fred Johnson, capo della Stazione di Tycho, un avamposto ingegneristico e stazione di costruzione, che offre loro supporto e un porto sicuro. Johnson \u00e8 un ex-comandante pluridecorato dell'UNN che, dopo aver ucciso un manipolo di Cinturiani ribelli, si \u00e8 guadagnato il soprannome di \"Macellaio di Anderson\"; dopo l'evento, Johnson si dimise e divenne portavoce dei diritti dei Cinturiani. Mentre lo shuttle si dirige verso la \"Donnager\", viene seguito da un gruppo di navi sconosciute.\nSulla stazione di Cerere, il detective cinturiano Josephus \"Joe\" Miller della Star Helix Security, una societ\u00e0 di sicurezza privata con base sulla Terra, viene incaricato di cercare Julie Mao, figlia del magnate Jules-Pierre Mao, e di riportarla su Luna anche contro il volere della ragazza. Quando il messaggio di Holden arriva su Cerere, inizia una rivolta che porta Miller a scoprire che le divise antisommossa della polizia sono sparite.\nSulla \"Donnager\", il capitano della nave nega ogni coinvolgimento marziano nell'attacco alla \"Canterbury\" e sospetta, invece, che uno o pi\u00f9 sopravvissuti abbiano messo una bomba sulla nave come atto terroristico dell'APE. Le navi sconosciute che seguivano lo shuttle ignorano gli avvertimenti della \"Donnager\" e la nave spara verso le navi nemiche. Con gran sorpresa dell'equipaggio marziano, le navi rispondono al fuoco con le stesse armi che hanno distrutto la \"Cant\". Nonostante la \"Donnager\" sia una delle navi da guerra pi\u00f9 avanzate dell'intero Sistema, viene fortemente danneggiata dalle armi nemiche e viene abbordata. Durante la battaglia, una scarica di cannone a rotaia penetra lo scafo e uccide Garvey. Capendo che l'obiettivo delle navi sono i sopravvissuti della \"Cant\" un gruppo di Marine della \"Donnager\" li scorta per evacuarli. Grazie agli sforzi dei marziani, i quattro sopravvissuti della \"Cant\", riescono a fuggire a bordo della fregata leggera \"Tachi\" appena prima che la \"Donnager\" esploda. Ancora incerti su chi li voglia morti, decidono di dirigersi verso la Stazione di Tycho. Qui vengono accolti da Fred Johnson che rivela loro di essere un membro influente della APE. Ricevono da Johnson un nuovo transponder che identifica la loro fregata come una semplice nave da trasporto gas e decidono di rinominarla \"Rocinante\". Fred manda la \"Roci\" sulla Stazione di Eros per trovare un membro operativo dell'APE che lavora con lo pseudonimo Lionel Polanski.\nSu Cerere, Miller scopre che c'\u00e8 stata una massiccia partenza di criminali dalla stazione e che il padre di Julie Mao ha avvertito la ragazza di un probabile attacco nella fascia due settimane prima della distruzione della \"Cant\". Viene avvicinato da Anderson Dawes, capo del gruppo di Ceres dell'APE, che gli rivela che Julie Mao si era unita all'APE ed era scomparsa durante un'importante missione mentre era a bordo della \"Scopuli\". Dawes avvisa Miller di non continuare nelle sue ricerche sul caso. Dopo aver riportato le informazioni al proprio capo, il Capitano Shaddid, Miller viene sollevato dal caso; tuttavia, il detective \u00e8 ormai ossessionato dal caso Julie Mao e, dopo essere stato licenziato da Shaddid, che \u00e8 in combutta con Dawes, continua le proprie ricerche. Dopo aver letto i resoconti di attracco dei porti della Cintura scopre che la \"Scopuli\" \u00e8 la stessa nave menzionata nel messaggio di Holden e riesce a capire, grazie ai piani di volo, che la \"Rocinante\" \u00e8 in realt\u00e0 la \"Tachi\" e parte per Eros.\nSu Eros, Miller incontra l'equipaggio della \"Roci\" nell'hotel in cui alloggia Lionel Polanski. Nella stanza di Polanski trovano il corpo di Julie Mao coperto da una strana sostanza organica. Sul dispositivo della ragazza, Miller trova i dettagli del progresso della cosa che l'ha afflitta, che sembra alimentarsi di energia e radiazioni, e le coordinate di un asteroide dove \u00e8 attraccata una delle navi che ha attaccato la \"Cant\". Prima che possano lasciare la stazione, viene attivato l'allarme antiradiazioni e le guardie di sicurezza cominciano a scortare le persone nei rifugi. Miller riconosce alcune delle guardie come i criminali che hanno lasciato Ceres e si accorge che indossano le tute antisommossa della Star Helix. Lui e Holden rimangono l\u00ec per investigare mentre gli altri tornano alla \"Roci\". Scoprono che le persone nei rifugi sono state contaminate con una sostanza sconosciuta ed esposte a massicce dosi di radiazioni. Mentre tornano verso i ponti di attracco, scoprono che le persone sono state infettate dalla stessa sostanza che ha colpito Julie Mao e le radiazioni vengono usate per alimentare la sostanza. Vedono l'attacco delle forze armate e il propagarsi dell'infezione in chiunque sia stato rinchiuso nei rifugi. Riescono, comunque, a fuggire da Eros.\nFred contatta Holden e gli dice che le analisi del data chip che apparteneva a uno dei soldati della \"Donnager\" rivela che le navi stealth sono state costruite su Luna. Holden trasmette un altro messaggio pubblico divulgando questa informazioni, sperando di mitigare le tensioni create dal suo precedente messaggio. La strategia non funziona e le Nazioni Unite, temendo di essere incolpate dell'attacco alla \"Donnager\", lanciano un attacco preventivo contro la MCRN distruggendo Deimos, sito della marina marziana, che risulta in uno stallo tra le due fazioni.\nMiller e l'equipaggio della \"Roci\" seguono le coordinate trovate nel dispositivo di Julie e trovano una delle navi stealth, la \"Anubis\", abbandonata. Nella camera del reattore, trovano la stessa sostanza organica trovata sul corpo di Julie Mao e scoprono che ha consumato i restanti membri dell'equipaggio della \"Anubis\" e della \"Scopuli\", da cui erano stati portati via prigionieri. Trovano un video che spiega che l'organismo \u00e8 un meccanismo di autoreplicazione biologico creato da alieni extrasolari e messo su Phoebe quando era stato lanciato verso il Sistema solare con l'intento di raggiungere la Terra, ma venne catturato dall'orbita di Saturno. La Protogen, l'azienda che ha trovato l'entit\u00e0 su Phoebe e l'ha denominata \"Protomolecola\", ha orchestrato il rilascio della sostanza su Eros come esperimento, per tentare di capire per quale scopo fosse stata creata. Hanno inscenato il false flag dell'attacco alla \"Cant\" per scatenare una guerra che distraesse il Sistema solare da ci\u00f2 che succedeva su Eros. L'equipaggio distrugge la \"Anubis\" e ritorna alla Stazione di Tycho, dove scopre che alcuni dati vengono trasmessi da Eros verso una struttura della Protogen. Miller e Fred conducono un manipolo di abbordaggio formato da soldati dell'APE e attaccano e conquistano la stazione, dopo che la \"Roci\" ha distrutto le due navi stealth che la sorvegliano.\nLo scienziato a capo della stazione, Anthony Dresden, rivela che tutti gli scienziati della stazione sono stati scelti per le loro qualit\u00e0 sociopatiche, in modo che possano condurre le loro ricerche apaticamente, senza empatia per le vittime di Eros. Dresden enfatizza l'importanza della comprensione della Protomolecola, non solo per il valore scientifico della scoperta, ma per proteggersi dal pericolo rappresentato dagli alieni che l'hanno creata. Capendo che l'idea di Dresden potrebbe essere facilmente accettata dai potenti di Terra e Marte, che potrebbero continuare gli esperimenti dell'uomo, Miller spara allo scienziato senza preavviso, scatenando l'ira di Holden.\nSu Tycho, Miller e Fred ideano un piano per distruggere Eros per evitare che qualcuno possa impossessarsi della Protomolecola: intendono dirottare il progetto principale a cui stanno lavorando sulla Stazione di Tycho, la nave generazionale mormone \"Nauvoo\", e farla schiantare contro Eros in modo che l'asteroide venga portato verso il Sole dalla nave. Miller guida la squadra che pone le bombe su Eros, per renderne inaccessibili i porti d'attracco. Decide, comunque, di rimanere sull'asteroide anche dopo aver completato il proprio compito. Nel frattempo, poco prima che la \"Nauvoo\" impatti la stazione, Eros cambia rotta: la Protomolecola ha in qualche modo preso possesso dell'asteroide e lo sta usando come un'enorme nave spaziale riuscendo a negare il secondo principio della dinamica e sconfiggere l'inerzia dell'asteroide. Eros si dirige verso la Terra, la pi\u00f9 grande risorsa di biomassa nel Sistema solare a una velocit\u00e0 irraggiungibile per qualsiasi nave. Miller porta una delle bombe dentro la stazione per tentare di distruggere le sue capacit\u00e0 di manovra. Tuttavia, sentendo le voci all'interno della stazione, comprende che Eros \u00e8 guidata da Julie Mao, che crede di star guidando la sua pinaccia da corsa. Miller trova la donna, con il corpo deformato dalla Protomolecole e riesce a convincere la ragazza a dirigersi verso Venere.\nAccoglienza.\nLa critica ha apprezzato il romanzo, e Kirkus Reviews ha lodato il racconto. Le scene di azione del libro sono state elogiate da SF Signal. Anche GeekDad di Wired ha apprezzato il romanzo per non contenere \u00abdescrizioni troppo complicate di come lavorano governi e organizzazione\u00bb o \u00abparole inventate e nomi criptici.\nSeguiti.\n\"Leviathan - Il risveglio\" \u00e8 stato seguito da \"Caliban - La guerra\" (\"Caliban's War\") nel 2012, da \"Abaddon's Gate - La fuga\" (\"Abaddon's Gate\") nel 2013, \"Cibola Burn - La cura\" (\"Cibola Burn\") nel 2014, \"Nemesis Games - L'esodo\" (\"Nemesis Games\") nel 2015, \"Babylon's Ashes\" nel 2016 e \"Leviathan Falls\" nel 2021"}
{"id": "6353395", "revid": "83531", "url": "https://it.wikipedia.org/wiki?curid=6353395", "title": "Giacomo Sartori", "text": ""}
{"id": "6353400", "revid": "1573940", "url": "https://it.wikipedia.org/wiki?curid=6353400", "title": "Microcarbo coronatus", "text": "Il cormorano coronato (Microcarbo coronatus ) \u00e8 un uccello appartenente alla famiglia dei Falacrocoracidi diffuso lungo le coste sud-occidentali dell'Africa, a volte considerato una sottospecie del cormorano africano (\"Microcarbo africanus\") e, anteriormente, considerato come la stessa specie.\nDescrizione.\nIl cormorano coronato misura tra i 50 e i 55 cm di lunghezza. Gli adulti presentano un piumaggio scuro dai riflessi verdastri con una piccola cresta sulla testa e una maschera rossa nella zona oculare mentre il becco, tendenzialmente giallo, diviene rosso in periodo nuziale.\nI pulcini sono di colore marrone, con sfumature pi\u00f9 scure sulla schiena e pi\u00f9 chiare sul petto; inoltre non hanno nessuna cresta di piume sulla testa.\nComportamento.\nSi alimenta di pesce e invertebrati marini che cattura in acque costiere poco profonde e tra i boschi di alghe marine. Costruisce i nidi in posizioni elevate (come rocce, alberi e strutture umane) utilizzando principalmente materiali come alghe, rametti e ossa per poi ricoprirli con alghe e piume. Raramente costruisce il nido al suolo.\nDistribuzione e habitat.\nVive lungo le coste della Namibia e dell'Africa meridionale, spingendosi dalle coste di Capo Agulhas in Sudafrica fino a Swakopmund in Namibia.\nLa popolazione \u00e8 considerata attestarsi tra le 2500 e le 2900 coppie riproduttive. Si riproducono in piccoli gruppi, tipicamente in colonie di meno di 150 esemplari. I dati ottenuti attraverso l'inanellamento dimostrano che i giovani possono disperdersi in un territorio che si estende fino ai 277km di distanza dal nido, mentre gli adulti arrivano fino ai 500km di distanza.\nConservazione.\nLa maggiore minaccia del cormorano coronato sono principalmente la perturbazione dell'habitat da parte dell'attivit\u00e0 umana (pesca commerciale, perdite marine di petrolio...) e la predazione delle uova e dei pulcini da parte dei predatori, principalmente lo Zafferano meridionale e il Pellicano bianco maggiore."}
{"id": "6353403", "revid": "2194096", "url": "https://it.wikipedia.org/wiki?curid=6353403", "title": "UTI delle Valli e delle Dolomiti Friulane", "text": "L'UTI delle Valli e Dolomiti Friulane \u00e8 stato un ente amministrativo e territoriale istituito nel 2016, contestualmente alla cessazione delle province della regione Friuli-Venezia Giulia. \u00c8 stata soppressa nel 2020 ai sensi della legge regionale 21/2019.\nGeografia fisica.\nL'Unione confinava ad ovest con la regione Veneto, a nord con l'UTI della Carnia, ad est con le UTI del Gemonese e Collinare, a sud con le UTI del Tagliamento, Noncello e Livenza - Cansiglio - Cavallo.\nCome indicava chiaramente la sua denominazione, l'UTI accorpava i comuni delle Dolomiti Friulane e quelli delle cosiddette \"Valli Pordenonesi\" ossia Val Tramontina, Val Cellina, Valle del Vajont, Val Cellina, Val Cimoliana, la Val Colvera, la Val Zemola, la Val Cosa e la Val d'Arzino."}
{"id": "6353406", "revid": "1498232", "url": "https://it.wikipedia.org/wiki?curid=6353406", "title": "Canon EOS 80D", "text": "La Canon EOS 80D \u00e8 una fotocamera reflex DSLR semiprofessionale prodotta da Canon e annunciata il 18 febbraio 2016. Ha sostituito Canon EOS 70D."}
{"id": "6353407", "revid": "1573940", "url": "https://it.wikipedia.org/wiki?curid=6353407", "title": "Microcarbo niger", "text": "Il cormorano minuto (Microcarbo niger ) \u00e8 un uccello appartenente alla famiglia dei Falacrocoracidi ampiamente diffuso in tutta l'ecozona orientale.\nDescrizione.\nLungo circa 56 cm, presenta piumaggio completamente nero, becco corto e lunga coda.\nDistribuzione e habitat.\nVive in India ed Indonesia."}
{"id": "6353408", "revid": "200568", "url": "https://it.wikipedia.org/wiki?curid=6353408", "title": "Oligopoli", "text": ""}
{"id": "6353409", "revid": "481666", "url": "https://it.wikipedia.org/wiki?curid=6353409", "title": "Gauner im Frack", "text": ""}
{"id": "6353414", "revid": "1318658", "url": "https://it.wikipedia.org/wiki?curid=6353414", "title": "YOT", "text": ""}
{"id": "6353415", "revid": "1573940", "url": "https://it.wikipedia.org/wiki?curid=6353415", "title": "Phalacrocorax gaimardi", "text": "Il cormorano zamperosse (Phalacrocorax gaimardi ) \u00e8 un uccello appartenente alla famiglia dei Falacrocoracidi diffuso lungo le coste occidentali del Sudamerica.\nDescrizione.\nLungo circa 76 cm, presenta piumaggio completamente grigio cenere, becco giallo e zampe rosse.\nDistribuzione e habitat.\nVive lungo le coste occidentali dell'America meridionale fino a Capo Horn."}
{"id": "6353420", "revid": "124123", "url": "https://it.wikipedia.org/wiki?curid=6353420", "title": "Johann Christian Mikan", "text": "Biografia.\nMikan fu professore di storia naturale presso l'Universit\u00e0 di Praga. Era uno dei tre naturalisti leader della Austrian Brazil Expedition.\nScritto \"Monographia Bombyliorum Bohemiae, iconibus illustrata\" nel 1796, \"Entomologische Beobachtungen, Berichtigungen und Entdeckungen\" nel 1797, e \"Delectus Florae et Faunae Brasiliensis, etc\" nel 1820.\nInoltre, Mikan descrisse molte nuove specie, tra cui il leone \"Leontopithecus chrysopygus.\"\nRiconoscimenti.\nIl genere Mikania . (Asteraceae) \u00e8 stato chiamato per il padre Joseph Gottfried Mikan (1743-1814), professore di botanica e chimica presso l'Universit\u00e0 di Praga."}
{"id": "6353422", "revid": "1573940", "url": "https://it.wikipedia.org/wiki?curid=6353422", "title": "Phalacrocorax neglectus", "text": "Il cormorano ripario (Phalacrocorax neglectus ) \u00e8 un uccello appartenente alla famiglia dei Falacrocoracidi diffuso lungo le coste sud-occidentali dell'Africa.\nDescrizione.\nLungo circa 76 cm, presenta piumaggio nero; la livrea nuziale \u00e8 caratterizzata da testa, collo o codrione bianchi.\nDistribuzione e habitat.\nVive in Namibia ed Africa meridionale."}
{"id": "6353430", "revid": "1573940", "url": "https://it.wikipedia.org/wiki?curid=6353430", "title": "Phalacrocorax punctatus", "text": "Il cormorano macchiato (Phalacrocorax punctatus ) \u00e8 un uccello appartenente alla famiglia dei Falacrocoracidi diffuso in Nuova Zelanda.\nDescrizione.\nLungo circa 60 cm, presenta lunga testa appiattita, lungo becco sottile giallastro, dorso bruno a macchie nere e zampe rosse.\nDistribuzione e habitat.\nVive in Nuova Zelanda.\nTassonomia.\nNe vengono riconosciute due sottospecie:"}
{"id": "6353435", "revid": "1543377", "url": "https://it.wikipedia.org/wiki?curid=6353435", "title": "Condizione della donna in Germania", "text": "La condizione femminile e i diritti delle donne in Germania sono cambiati nel corso della storia, assieme ai loro ruoli, in particolare nel corso degli ultimi decenni durante i quali la cultura della Germania ha subito un rapido cambiamento.\nL'indice di diseguaglianza di genere per il 2015 \u00e8 pari 0.066, mentre il Global Gender Gap Report per il 2016 \u00e8 pari a 0.766.\nContesto storico.\nIl ruolo tradizionale della donna nella societ\u00e0 tedesca \u00e8 stato spesso descritto dai cosiddetti \"quattro Kappa\" in lingua tedesca: Kinder (figli), Kirche (chiesa), K\u00fcche (cucina), e Kleider (vestiti), il che indica che le loro principali mansioni erano quelle di crescere i figli, frequentare le attivit\u00e0 religiose, cucinare e servire il cibo e trattare con i vestiti e la moda.\nTuttavia i loro ruoli si sono ampiamente modificati nel corso del XX secolo. Dopo aver ottenuto il diritto di voto nel 1919 le donne tedesche cominciarono ad assumere un ruolo attivo anche in quello precedentemente svolto dagli uomini. Dopo la fine della seconda guerra mondiale sono state etichettate come Tr\u00fcmmerfrauen o \"donne delle macerie\", perch\u00e9 si sono prese cura dei \"feriti, hanno seppellito i morti, recuperato gli effetti personali\" e hanno partecipato al \"difficile compito di ricostruzione dalla devastazione provocata dalla guerra.\nAnche se ampiamente intrisa di conservatorismo in molti campi la Germania, tuttavia, si differenzia da altre regioni di lingua tedesca in Europa, essendo molto pi\u00f9 progressiva sul diritto delle donne ad essere politicamente coinvolte, rispetto per esempio alla vicina Svizzera (dove le donne hanno ottenuto il diritto di voto solo nel 1971 a livello federale, e a livello cantonale locale nel 1990 nel Canton Appenzello Interno, mentre in Liechtenstein nel 1984.\nIn Germania vi sono anche forti differenze regionali; per esempio la Germania meridionale (in particolar modo la Baviera) \u00e8 pi\u00f9 conservativo di altre parti del paese; mentre l'ex Germania Est ha maggiormente supportato la vita professionale delle donne che l'ex Germania Ovest.\nIl matrimonio e il diritto di famiglia.\nIl diritto di famiglia nella Germania occidentale assegnava alle donne un ruolo subordinato rispetto ai loro mariti. Fu solo nel 1977 che le modifiche legislative previste per l'uguaglianza di genere si trasfusero anche nell'istituto del matrimonio. In Germania Est invece le donne avevano pi\u00f9 diritti e sono state incoraggiate a partecipare alla forza lavoro.\nNel 1977 la legge sul divorzio in Germania Ovest ha subito grandi cambiamenti, passando da un sistema basato sul divorzio a causa di adulterio ad uno che non contemplava nessuna colpa. Questi nuovi regolamenti sul divorzio, che restano oggi in vigore in tutta la Germania, stabiliscono che un divorzio senza colpa pu\u00f2 essere ottenuto sulla base di un anno di separazione de facto se entrambi i coniugi sono consensuali, e in tre anni di separazione di fatto se un solo coniuge lo richiede.\n\u00c8 inoltre previsto un \"divorzio veloce\" che pu\u00f2 essere ottenuto su richiesta da uno dei coniugi, senza il periodo necessario di separazione, se \u00e8 provato in tribunale che il mantenimento del matrimonio costituirebbe un onere irragionevole per il richiedente per motivi legati al comportamento dell'altro coniuge; tale esenzione richiede circostanze eccezionali ed \u00e8 considerata caso per caso.\nNegli ultimi anni in Germania, come in altri paesi occidentali, si \u00e8 registrato un rapido aumento della convivenza tra coppie non sposate e nascite al di fuori del matrimonio. A partire dal 2014 il 35% delle nascite in Germania erano dovute a donne non sposate. Vi sono, tuttavia, delle differenze tra le regioni dell'ex Germania Ovest e quelle della Germania Est: significativamente pi\u00f9 bambini nascono fuori dal matrimonio nella Germania orientale che in Germania occidentale: nel 2012, in Germania orientale il 61,6% delle nascite erano dovute a donne non sposate, ma nella parte occidentale della Germania era solo il 28,4%.\nLe opinioni sulla autodeterminazione sessuale, in quanto si riferisce al matrimonio, sono cambiati: per esempio fino al 1969 l'adulterio era un reato in Germania Ovest; fu solo nel 1997 che la Germania ha rimosso l'esenzione coniugale dalla sua legge sullo stupro, essendo uno degli ultimi paesi occidentali a farlo, dopo una battaglia politica iniziata nel corso degli anni '70.\nVita professionale.\nMentre le donne nella Germania orientale sono state incoraggiate a partecipare alla forza lavoro, questo non fu il caso in Germania Ovest, dove il ruolo primario di una donna \u00e8 stato sempre inteso per essere quello di padrona di casa e di prendersi cura della propria famiglia. Negli ultimi anni pi\u00f9 donne stanno lavorando per un guadagno professionale.\nAnche se la maggior parte delle donne sono impiegate, molte lavorano a tempo parziale; nell'Unione europea solo i Paesi Bassi e l'Austria hanno pi\u00f9 donne che lavorano a tempo parziale. Un problema che le donne devono affrontare \u00e8 che le madri che hanno bambini piccoli e vogliono intraprendere una carriera possono ancora affrontare la critica sociale. Nel 2014 la coalizione di governo ha deciso di imporre una quota femminile pari al 30% per le posizioni di ruolo per il 2016.\nRispetto ad altri paesi occidentali e anche non occidentali la Germania ha una bassa percentuale di donne in ruoli di leadership aziendale, inferiore anche rispetto alla Turchia, alla Malaysia, alla Nigeria, all'Indonesia, al Botswana e all'India. Una delle ragioni per la scarsa presenza delle donne in posizioni chiave \u00e8 la norma sociale che considera il lavoro a tempo pieno inadeguato per le donne. Soprattutto la Germania meridionale \u00e8 conservatrice per quanto riguarda i ruoli di genere.\nNel 2011 Jose Manuel Barroso, allora presidente della Commissione europea, ha dichiarato: \"la Germania, ma anche l'Austria e i Paesi Bassi, dovrebbero guardare all'esempio dei paesi nordici [...] il che significa rimuovere gli ostacoli per le donne, i lavoratori anziani, gli stranieri e i poco qualificati in cerca di lavoro per farli entrare nel mercato lavorativo\".\nSalute riproduttiva e fertilit\u00e0.\nIl tasso di mortalit\u00e0 materna in Germania \u00e8 di 7 decessi per 100.000 nati vivi (a partire dal 2010). Il tasso di HIV/AIDS \u00e8 allo 0,1% degli adulti (et\u00e0 tra i 15-49 anni), secondo le stime del 2009. Il tasso di fecondit\u00e0 totale (TFR) in Germania \u00e8 di 1,44 nascite per donna (stime del 2016), uno dei pi\u00f9 bassi al mondo. L'assenza di figli \u00e8 piuttosto elevata: delle donne nate nel 1968 in Germania Ovest il 25% \u00e8 rimasta senza figli.\nL'aborto in Germania \u00e8 legale durante il primo trimestre a condizione di una consulenza obbligatoria, e pi\u00f9 tardi nella gravidanza nei casi di necessit\u00e0 medica. In entrambi i casi v'\u00e8 un periodo di attesa di 3 giorni.\nL'educazione sessuale nelle scuole \u00e8 obbligatoria per legge. La Corte Costituzionale Federale tedesca e nel 2011 la Corte europea dei diritti dell'uomo ha respinto le denunce di molti genitori di fede Battista contro l'educazione sessuale scolastica obbligatoria."}
{"id": "6353454", "revid": "110157", "url": "https://it.wikipedia.org/wiki?curid=6353454", "title": "Teorema PACELC", "text": "Nell'informatica teorica, il teorema PACELC \u00e8 un'estensione del teorema CAP. Asserisce che nel caso di tolleranza di partizione (P) in un sistema informatico distribuito si deve scegliere tra disponibilit\u00e0 (A) e consistenza (C) (come per il teorema CAP), ma altrimenti (E), anche quando il sistema \u00e8 in esecuzione normalmente in assenza di partizioni, si deve scegliere tra latenza (L) e consistenza (C).\nBreve descrizione.\nPACELC si basa sul teorema CAP. Entrambi i teoremi descrivono come i database distribuiti hanno limitazioni e i compromessi relativi a consistenza, disponibilit\u00e0 e tolleranza di partizione. Per\u00f2 PACELC va oltre e asserisce che esiste anche un compromesso, questa volta tra latenza e consistenza, anche in assenza di partizioni, fornendo cos\u00ec una rappresentazione pi\u00f9 completo del potenziale compromesso di consistenza per sistemi distribuiti.\nUn requisito di alta disponibilit\u00e0 implica che il sistema deve replicare dei dati. Non appena un sistema distribuito replica dei dati, nasce un compromesso tra consistenza e latenza.\nIl teorema PACELC \u00e8 stato inizialmente descritto nel 2010 da Daniel J. Abadi nell'universit\u00e0 di Yale in un post di un blog, che successivamente formalizz\u00f2 in uno scritto nel 2012. Lo scopo di PACELC \u00e8 di indirizzare la sua tesi che \"ignorando il conflitto consistenza/latenza di sistemi replicati \u00e8 uno dei principali errori in CAP, visto che questo \u00e8 presente in tutte le operazioni di sistema, mentre CAP \u00e8 soltanto rilevante nei rari casi di tolleranza di partizione.\"\nClassifica dei database rispetto a PACELC.\nLa classifica dei database rispetto a PACELC \u00e8 ripreso da "}
{"id": "6353467", "revid": "481666", "url": "https://it.wikipedia.org/wiki?curid=6353467", "title": "Die gute Sieben", "text": ""}
{"id": "6353468", "revid": "1573940", "url": "https://it.wikipedia.org/wiki?curid=6353468", "title": "Phalacrocorax featherstoni", "text": "Il cormorano di Pitt (Phalacrocorax featherstoni ) \u00e8 un uccello appartenente alla famiglia dei Falacrocoracidi originario delle isole Chatham."}
{"id": "6353469", "revid": "1310927", "url": "https://it.wikipedia.org/wiki?curid=6353469", "title": "Xavier Chavalerin", "text": "Carriera.\nHa giocato in Ligue 2 con , e ."}
{"id": "6353471", "revid": "1305772", "url": "https://it.wikipedia.org/wiki?curid=6353471", "title": "Hard Times (Paramore)", "text": "Hard Times \u00e8 un singolo del gruppo musicale statunitense Paramore, il primo estratto dal loro quinto album in studio \"After Laughter\", pubblicato il 19 aprile 2017.\nDescrizione.\nIl brano, scritto da Hayley Williams e Taylor York, \u00e8 stato pubblicato in contemporanea all'annuncio, sui principali social network, del quinto album di inediti dei Paramore. Il gruppo ha anticipato la sua pubblicazione con un quotidiano cambio di immagini sul suo profilo Facebook che \u00e8 andato a formare, l'ultimo giorno, il poiuyt presente nella copertina di \"After Laughter\". \u00c8 il primo singolo dei Paramore dal 2010 con il batterista Zac Farro, ritornato a suonare con il gruppo nel 2016, e il primo dal 2006 senza il bassista Jeremy Davis, che ha lasciato la formazione nel 2015.\nVideo musicale.\nIl video ufficiale del brano, diretto da Andrew Joffe, vede i tre membri dei Paramore suonare il brano in uno scenario psichedelico e colorato."}
{"id": "6353474", "revid": "92723", "url": "https://it.wikipedia.org/wiki?curid=6353474", "title": "Friedrich Wilhelm Carl Umbreit", "text": "Biografia.\nStudi\u00f2 presso l'Universit\u00e0 di Gottinga, dove uno dei suoi maestri fu Johann Gottfried Eichhorn (1852-1827). In seguito, prosegu\u00ec gli studi a Vienna insieme all'orientalista Joseph von Hammer-Purgstall (1774-1856). Nel 1820 divenne professore associato, di studi biblici, in particolare dell'Antico Testamento, e di filologia orientale presso l'Universit\u00e0 di Heidelberg, dove consegu\u00ec anche il titolo pieno di professore nel 1823. Nel 1829 insegn\u00f2 solo studi biblici, sempre nella stessa universit\u00e0.\nNel 1828 con Carl Christian Ullmann (1796-1865), divent\u00f2 co-editore della rivista \"Theologischen Studien und Kritiken\" (studi teologici e discussioni); pubblic\u00f2 una dotta traduzione / commento al Libro di Giobbe, lo stesso pur il Libro dei Proverbi. La sua migliore pubblicazione era formata da quattro volumi, sul tema esegesi sui profeti dell'Antico Testamento intitolato \"Praktischer Commentar \u00fcber die Propheten des alten Bundes \"(1841-1846)."}
{"id": "6353476", "revid": "1573940", "url": "https://it.wikipedia.org/wiki?curid=6353476", "title": "Phalacrocorax penicillatus", "text": "Il cormorano di Brandt (Phalacrocorax penicillatus ) \u00e8 un uccello appartenente alla famiglia dei Falacrocoracidi diffuso lungo le coste occidentali del Nordamerica.\nDescrizione.\nLungo circa 85 cm, \u00e8 molto simile al cormorano orecchiuto; presenta una mascherina facciale scura e una macchia azzurra sotto la gola.\nDistribuzione e habitat.\nVive lungo le coste dall'Alaska alla Baja California."}
{"id": "6353477", "revid": "481666", "url": "https://it.wikipedia.org/wiki?curid=6353477", "title": "Pique Dame", "text": ""}
{"id": "6353479", "revid": "767487", "url": "https://it.wikipedia.org/wiki?curid=6353479", "title": "Il 4 luglio", "text": "Il 4 luglio (\"Safety Second\") \u00e8 un film del 1950 diretto da William Hanna e Joseph Barbera. \u00c8 il cinquantunesimo cortometraggio della serie \"Tom &amp; Jerry\", distribuito il 19 giugno del 1950 dalla Metro-Goldwyn-Mayer.\nTrama.\n\u00c8 il Giorno dell'Indipendenza e Nibbles vorrebbe festeggiare con dei petardi, ma Jerry glielo proibisce poich\u00e9 gli ordigni pirotecnici quest'anno non sono ammessi. Ben presto per\u00f2 Nibbles disubbidisce e viene messo in punizione da Jerry. Mentre Jerry dorme sull'amaca, viene svegliato dall'esplosione di un grosso petardo, che Tom ha acceso. Quando scopre che \u00e8 stato Tom gli d\u00e0 un pugno su un occhio e scappa via. Dopo un inseguimento, Jerry si nasconde in una buca e Tom cerca di farlo uscire usando un piccone. Vedendo la scena, Nibbles prende un grosso razzo e lo accende; esso sfreccia via portandosi dietro Tom. Si scatena cos\u00ec una frenetica battaglia a colpi di fuochi d'artificio tra Tom, Jerry e Nibbles; a subire pi\u00f9 danni \u00e8 Tom a causa dell'astuzia dei due topi che uniscono le forze. Alla fine Jerry e Nibbles accendono un altro razzo, che Tom afferra. Mentre Tom si prepara a catturare i due topi, il razzo sfreccia in cielo, portandosi con s\u00e9 Tom ed esplodendo in uno spettacolo di fuochi d'artificio. Mentre Jerry osserva felice i fuochi, Nibbles accende di nascosto un ultimo petardo, che esplode in faccia a Jerry. Questi guarda seccato Nibbles, il quale si comporta come se niente fosse."}
{"id": "6353480", "revid": "1573940", "url": "https://it.wikipedia.org/wiki?curid=6353480", "title": "Phalacrocorax pelagicus", "text": "Il cormorano pelagico (Phalacrocorax pelagicus ) \u00e8 un uccello appartenente alla famiglia dei Falacrocoracidi diffuso lungo le coste settentrionali dell'oceano Pacifico.\nDescrizione.\nLungo circa 68 cm, presenta testa verde bottiglia, mascherina facciale rosso vivo e un doppio pennacchio davanti e dietro la testa.\nDistribuzione e habitat.\nVive lungo le coste dall'Alaska alla Baja California, nonch\u00e9 lungo quelle di Giappone, stretto di Bering e Siberia orientale.\nTassonomia.\nNe vengono riconosciute due sottospecie:"}
{"id": "6353484", "revid": "1573940", "url": "https://it.wikipedia.org/wiki?curid=6353484", "title": "Phalacrocorax urile", "text": "Il cormorano facciarossa (Phalacrocorax urile ) \u00e8 un uccello appartenente alla famiglia dei Falacrocoracidi diffuso lungo le coste settentrionali dell'oceano Pacifico.\nDescrizione.\nLungo circa 84 cm, presenta becco e collo pi\u00f9 lunghi e sottili dei congeneri.\nDistribuzione e habitat.\nVive in Alaska e nelle isole Aleutine."}
{"id": "6353491", "revid": "481666", "url": "https://it.wikipedia.org/wiki?curid=6353491", "title": "Fasching", "text": ""}
{"id": "6353493", "revid": "256896", "url": "https://it.wikipedia.org/wiki?curid=6353493", "title": "Riserva naturale speciale Boscone", "text": ""}
{"id": "6353494", "revid": "4175", "url": "https://it.wikipedia.org/wiki?curid=6353494", "title": "Federazione di rugby a 15 della Germania dell'Est", "text": ""}
{"id": "6353496", "revid": "1573940", "url": "https://it.wikipedia.org/wiki?curid=6353496", "title": "Phalacrocorax brasilianus", "text": "Il cormorano neotropicale (Phalacrocorax brasilianus ) \u00e8 un uccello appartenente alla famiglia dei Falacrocoracidi ampiamente diffuso nell'America centro-meridionale e nelle regioni meridionali degli Stati Uniti.\nDescrizione.\nLungo circa 65 cm, presenta piumaggio scuro con riflessi verdastri.\nDistribuzione e habitat.\nVive in America centrale e meridionale.\nTassonomia.\nNe vengono riconosciute due sottospecie:"}
{"id": "6353497", "revid": "1543377", "url": "https://it.wikipedia.org/wiki?curid=6353497", "title": "Locomotiva kkStB 54", "text": "Le locomotive gruppo 54 delle Ferrovie imperial-regie dello Stato austriaco (kkStB) erano locomotive a vapore a tender separato progettate per la trazione di treni merci; erano state costruite per le societ\u00e0 ferroviarie Galizische Transversalbahn, Kronprinz Rudolf-Bahn (KRB), k.k. Staatsbahn Tarvis\u2013Pontafel e M\u00e4hrisch-Schlesische Centralbahn (MSCB).\nkkStB 54.01 \u00f7 40.\nLa Galizische Transversalbahn ordin\u00f2 nel 1884-85 40 locomotive alla Lokomotivfabrik Floridsdorf, alla Wiener Neust\u00e4dter Lokomotivfabrik e alla Borsig di Berlino.\nLe locomotive furono numerate dalle kkStB nel gruppo 54, con numeri da 01 a 40.\nDopo la prima guerra mondiale vennero consegnate in massima parte alle PKP polacche (che le classificarono nel gruppo Th17), una alle CFR rumene e una fu assegnata alle BB\u00d6. \nUn'unit\u00e0, la 54.25 pervenne alle Ferrovie dello Stato italiane (FS) che la classificarono come gruppo 217.001; la locomotiva venne radiata nel marzo del 1923.\nkkStB 54.41 \u00f7 49.\nLe locomotive furono costruite dal 1873 al 1879 dalla Lokomotivfabrik Floridsdorf per la Kronprinz Rudolf-Bahn (KRB) e per la k.k. Staatsbahn Tarvis\u2013Pontafel.\nLe locomotive furono numerate inizialmente dalle kkStB nel gruppo 51, e dal 1892 definitivamente nel gruppo 54, con numeri da 41 a 47 per le unit\u00e0 gi\u00e0 della KRB, e con numeri 48 e 49 per le unit\u00e0 gi\u00e0 della Tarvis\u2013Pontafel.\nDopo la prima guerra mondiale pervennero alle PKP polacche (che le classificarono nel gruppo Th17) e alle \u010cSD cecoslovacche (che le classificarono nel gruppo 313.1). Furono ritirate dal servizio negli anni trenta del XX secolo.\nkkStB 54.50 \u00f7 63.\nLe 14 locomotive della M\u00e4hrisch-Schlesische Centralbahn (MSCB) furono costruite nel 1872-73 dalla Lokomotivfabrik Floridsdorf.\nDopo la prima guerra mondiale pervennero alle PKP polacche (che le classificarono nel gruppo Th17) e alle \u010cSD cecoslovacche (che le classificarono nel gruppo 313.1), restando in servizio fino agli anni trenta del XX secolo. L'unit\u00e0 54.51 pervenne alle BB\u00d6 austriache e venne accantonata nel 1925.\nDifferenze tra le locomotive.\nA motivo della loro differente origine, le locomotive presentavano alcune caratteristiche tecniche differenti."}
{"id": "6353499", "revid": "729019", "url": "https://it.wikipedia.org/wiki?curid=6353499", "title": "Santa Caterina (Zaravecchia)", "text": "Santa Caterina o scoglio Catterina (in croato Sveta Katarina) \u00e8 un isolotto della Croazia situato nel mare Adriatico tra la costa orientale di Pasman e la citt\u00e0 di Zaravecchia. Fa parte dell'arcipelago zaratino. Amministrativamente appartiene al comune di Zaravecchia nella regione zaratina.\nGeografia.\nSanta Caterina si trova al centro del canale di Pasman, tra Tuconio e Zaravecchia, da cui dista circa 700\u00a0m. \nL'isolotto, che si allunga con una punta a nord, misura circa 400\u00a0m di lunghezza; ha una superficie di 0,062\u00a0km\u00b2, uno sviluppo costiero di 1,23\u00a0km e un'altezza di 25,8\u00a0m. Sull'isolotto c'\u00e8 un faro.\nA nord-ovest, a 330\u00a0m, si trova l'isolotto Piana o Clanaz (\"Planac\"), che ha una superficie di 0,066\u00a0km\u00b2, la costa lunga 1,01\u00a0km ed \u00e8 alto 16\u00a0m ."}
{"id": "6353500", "revid": "1924342", "url": "https://it.wikipedia.org/wiki?curid=6353500", "title": "Come on Over (Royal Blood)", "text": "Come on Over \u00e8 un singolo del gruppo musicale britannico Royal Blood, pubblicato il 21 aprile 2014 come terzo estratto dal primo EP \"Out of the Black\".\nVideo musicale.\nIl videoclip, diretto da AB/CD/CD, \u00e8 stato pubblicato il 24 aprile 2014 attraverso il canale YouTube del gruppo."}
{"id": "6353501", "revid": "124123", "url": "https://it.wikipedia.org/wiki?curid=6353501", "title": "Christian Friedrich Nasse", "text": "Biografia.\nStudi\u00f2 medicina presso l'Universit\u00e0 \"Martin Lutero\" di Halle-Wittenberg con il collega Johann Christian Reil (1759-1813). A Halle, invece ha conosciuto Achim von Arnim (1781-1831) e Friedrich von Raumer (1781-1873). Dopo la laurea torn\u00f2 a Bielefeld come medico, e serv\u00ec come direttore di un ospedale per i poveri. Dal 1819 fino alla sua morte avvenuta nel 1851, lavor\u00f2 come docente presso l'Universit\u00e0 di Bonn.\nNasse era membro della scuola somatica di psichiatria dal quale lo port\u00f2 alla notoriet\u00e0 in Germania. Egli credeva che la diagnosi e il trattamento dei disturbi mentali dipendevano dal paziente.\nEgli era molto interessato alle opere di Johann Friedrich Herbart (1776-1841).\nNasse \u00e8 accreditato per aver introdotto l'esperienza pratica della cosiddetta \"diagnosi comodino\".\nNasse \u00e8 morto il giorno del suo compleanno, a 73 anni a Marburgo.\nIl suo nome \u00e8 associato con \"la legge di Nasse\", formulata da Nasse nel 1820, che afferma che l'emofilia si verifica solo nei maschi, ma si pu\u00f2 anche trasmettere alle femmine.\nOpere principali.\nNel 1818 ha fondato una rivista per gli psichiatri chiamati \"Zeitschrift f\u00fcr psychische \u00c4rzte\" (in seguito ribattezzata \"Jahrb\u00fccher f\u00fcr Anthropologie\"). Inoltre, con Carl Wigand Maximilian Jacobi (1775-1858), ha pubblicato una breve rivista dal titolo \"Zeitschrift f\u00fcr Heilung und Beurtheilung krankhafter Seelenst\u00f6rungen\".\nI seguenti sono alcuni dei suoi principali scritti:"}
{"id": "6353522", "revid": "767487", "url": "https://it.wikipedia.org/wiki?curid=6353522", "title": "Youth (Tinie Tempah)", "text": "Youth \u00e8 il terzo album in studio del rapper britannico Tinie Tempah, pubblicato nel 2017."}
{"id": "6353529", "revid": "767487", "url": "https://it.wikipedia.org/wiki?curid=6353529", "title": "Umano, non umano", "text": "Umano, non umano \u00e8 un lungometraggio di Mario Schifano prodotto nel 1969 come parte di una trilogia formata da \"Satellite\" e \"Trapianto, consunzione, morte di Franco Brocani\". Il film partecip\u00f2 originariamente alla 30\u00aa Mostra internazionale d'arte cinematografica di Venezia, per poi essere restaurato nel 2009 dalla Cineteca Nazionale e ripresentato alla 66\u00aa Mostra internazionale d'arte cinematografica di Venezia.\nTrama.\nIl battito di un cuore unisce diverse immagini: Un uomo, in una sala cinematografica, dopo una sequenza di un film di Godard mescolata ad altri film lacera lo schermo riducendolo a brandelli. Adriano Apr\u00e0, critico cinematografico parla della relazione tra cinema e societ\u00e0. Gli operai della Apollon manifestano in Piazza Colonna, mentre una voce fuori campo racconta l'occupazione della fabbrica. Le immagini di un party borghese scorrono prive di audio. Alberto Moravia passeggia pensieroso in riva al mare.\nAncora la manifestazione di Piazza Colonna. Un ragazzo ubriaco, nel tentativo di fare l'amore con la propria ragazza, litiga e tenta di riappacificarsi senza arrivare mai all'atto carnale. Si alternano immagini del Vietnam riprese da una TV. Sandro Penna viene intervistato nel suo appartamento che ne mostra il decadimento. Una ragazza danza e salta in una sequenza fatta di dissolvenze incrociate. Un uomo crea una grande falce e martello su una collina, come un'opera di land art. Ancora sequenze di manifestanti in sciopero.\nProduzione.\nIl film fu prodotto dalla Mount Street Film, una casa di produzione fondata da Anita Pallenberg, Mick Jagger e Keith Richards, per realizzare film sperimentali, ma in seguito a questo primo film, e ai contrasti sorti con Mario Schifano, i due Rolling Stones lasciarono il progetto."}
{"id": "6353532", "revid": "287204", "url": "https://it.wikipedia.org/wiki?curid=6353532", "title": "Morir so\u00f1ando", "text": "Morir so\u00f1ando (\"morire sognando\") \u00e8 una bevanda popolare dominicana, diffusa in altri paesi ispanici, preparata con succo d'arancia, latte, zucchero di canna e ghiaccio tritato. In alcune varianti si aggiunge anche della vaniglia, oppure viene utilizzato il latte evaporato al posto del latte normale.\nPreparazione tradizionale.\nProcedimento.\nMettere lo zucchero nel latte e mescolare fino a quando si sar\u00e0 tutto sciolto. Raffreddare il tutto fino a quando sar\u00e0 molto freddo. Aggiungere il ghiaccio al latte e mescolare, poi versare lentamente il succo d'arancia nel latte, mescolando continuamente. Servite subito.\nLa ricetta potrebbe variare in base alle tradizioni locali o familiari."}
{"id": "6353535", "revid": "1647404", "url": "https://it.wikipedia.org/wiki?curid=6353535", "title": "Text from Your Ex", "text": "Text from Your Ex \u00e8 un singolo del rapper britannico Tinie Tempah, pubblicato nel 2017 ed interpretato insieme alla cantante statunitense Tinashe. Il brano \u00e8 stato estratto dall'album \"Youth\"."}
{"id": "6353543", "revid": "1305772", "url": "https://it.wikipedia.org/wiki?curid=6353543", "title": "Humanz", "text": "Humanz \u00e8 il quinto album in studio del gruppo musicale britannico Gorillaz, pubblicato il 28 aprile 2017 dalla Parlophone.\nAntefatti.\nA seguito della pubblicazione del quarto album \"The Fall\", circolarono voci riguardo a dissidi tra i due membri fondatori del gruppo, Damon Albarn e Jamie Hewlett, i quali rivelarono di aver messo in pausa il progetto.\nVerso la fine del 2014, durante una festa svoltasi al termine di un concerto di Albarn per il suo album da solista \"Everyday Robots\", lo stesso si \u00e8 riavvicinato a Hewlett e di comune accordo hanno deciso di riprendere in mano i Gorillaz, mettendosi al lavoro poco tempo dopo. Nel mese di ottobre di quell'anno Albarn ha rivelato di essere \u00abnel processo di riattivare i Gorillaz per il 2016\u00bb, iniziando il processo di registrazione nel successivo settembre 2015. Anche Hewlett, dopo aver pubblicato nuovi disegni dei componenti virtuali dei Gorillaz su Instagram, ha confermato il ritorno in via ufficiale del gruppo.\nPromozione.\nIl 19 gennaio 2017 i Gorillaz hanno pubblicato il videoclip per il brano \"Hallelujah Money\", realizzato con la partecipazione vocale di Benjamin Clementine.\nIl successivo 23 marzo sono stati pubblicati contemporaneamente i singoli \"Saturnz Barz\", \"Andromeda\", \"We Got the Power\" e \"Ascension\", dopo essere stati presentati in anteprima su alcune emittenti radiofoniche britanniche. Il successivo 6 aprile \u00e8 stato reso disponibile il quinto singolo \"Let Me Out\", inciso con Mavis Staples e Pusha T.\nIl 10 giugno si \u00e8 svolto il \"Demon Dayz Festival\", primo festival creato dal gruppo durante il quale \u00e8 stato proposto gran parte di \"Humanz\". Il 4 agosto \u00e8 stato pubblicato \"Strobelite\", accompagnato pochi giorni pi\u00f9 tardi dal relativo videoclip.\nTracce.\nTesti e musiche dei Gorillaz, eccetto dove indicato."}
{"id": "6353549", "revid": "697352", "url": "https://it.wikipedia.org/wiki?curid=6353549", "title": "I Ran (So Far Away)", "text": "I Ran (So Far Away) \u00e8 un singolo del gruppo musicale britannico A Flock of Seagulls, pubblicato nel 1982 come terzo estratto dal primo album in studio \"A Flock of Seagulls\".\nIl brano.\nIl brano \u00e8 il maggior singolo di successo del gruppo, arrivato in cima alle classifiche australiane e alla numero sette e nove rispettivamente in Nuova Zelanda e negli Stati Uniti. Al contrario in Uk falliranno, non entrando nella top 40 (si fermarono alla posizione numero 43).\nVideo musicale.\nIl videoclip, diretto da Tony van den Ende, mostra i membri del gruppo esibirsi in una stanza ricoperta da fogli di alluminio e specchi, anche se nonostante ci\u00f2 in molte inquadrature si possono notare le telecamere che li riprendono. Il video, un omaggio alla cover dell'album \"(No Pussyfooting)\" di Brian Eno e Robert Fripp, ha avuto un'alta rotazione sui canali MTV, contribuendo al successo del brano.\nCover.\nIl brano ha ricevuto molte cover, tra cui:"}
{"id": "6353553", "revid": "1360956", "url": "https://it.wikipedia.org/wiki?curid=6353553", "title": "Michele Federico", "text": "Biografia.\nMichele Federico fu un pittore paesaggista, soprannominato \"il pittore del mare\" per le sue marine, molte dell'isola di Capri, in cui nacque ed oper\u00f2. Fu allievo, gi\u00e0 a dodici anni, del pittore Antonino Leto (1844-1913) - siciliano e allievo di Francesco Lojacono - che si era stabilito a Capri dal 1882. Con Antonino Leto e con Augusto Lovatti (1852-1921) condivise una pittura realizzata dal vivo, piena di luce, di colori e di movimento. Federico e Lovatti furono nei primi anni del Novecento gli artisti di riferimento per un gruppo di pittori, tra i quali ricordiamo: Valentino White, Carlo Perindani, Matteo Sarno, Felice Giordano, Ezelino Briante, Antonio Odierna ed Enrico Gargiulo. Negli anni trenta fu l'organizzatore di mostre personali e collettive, anche nel suo studio del pittore a Firenze. Fu molto legato alla sua isola e si narra che quando un mercante americano lo port\u00f2 negli Stati Uniti dove aveva, ed ha ancora, notoriet\u00e0, il pittore dopo poco tempo fu preso dalla nostalgia della sua isola e volle far ritorno a casa.\nLe opere di Michele Federico furono esposte, a partire dalla Promotrice Salvator Rosa di Napoli del 1906, in molte citt\u00e0 italiane - Milano, Torino, Genova, Roma e Firenze - e in citt\u00e0 straniere - Parigi, San Francisco e Buenos Aires. "}
{"id": "6353555", "revid": "163662", "url": "https://it.wikipedia.org/wiki?curid=6353555", "title": "Di questo parlo io", "text": "Di questo parlo io \u00e8 il terzo album in studio della cantante italiana Ilaria Porceddu, pubblicato nel 2017.\nIl disco \u00e8 stato anticipato dal singolo \"Sas Arvures\", utilizzato come colonna sonora per il cortometraggio \"Per Anna\", di Andrea Zuliani, da cui \u00e8 stato tratto anche un videoclip.\nL'album contiene inoltre un duetto con Max Gazz\u00e8 nel brano \"Tu non hai capito\"."}
{"id": "6353557", "revid": "2149966", "url": "https://it.wikipedia.org/wiki?curid=6353557", "title": "Sh\u014dichi Watanabe", "text": "Acceso sostenitore del conservatorismo, ebbe notoriet\u00e0 anche come critico culturale. Sotto tale aspetto si rivelarono particolarmente controverse le sue posizioni negazioniste riguardo al massacro di Nanchino.\nBiografia.\nNativo di Tsuruoka, ottenne un master's degree presso la Sophia University ed un dottorato all'Universit\u00e0 di M\u00fcnster nel 1958. Le esperienze vissute durante il periodo in Germania furono successivamente narrate in due autobiografie.\nLa sua collezione personale di libri di filologia inglese, contenente molte opere rare, diede un notevole contributo nel campo della disciplina in Giappone. Negli anni sessanta fece ritorno alla Sophia University, dove svolse le occupazioni di docente e professore sino alla pensione.\n\u00c8 morto il 17 aprile 2017 nella sua residenza a Tokyo, all'et\u00e0 di 86 anni.\nRevisionismo storiografico.\nWatanabe ebbe notoriet\u00e0 anche come critico culturale. Membro dell'organizzazione nazionalista Nippon Kaigi, si distinse per le sue posizioni negazioniste riguardo al massacro di Nanchino: defin\u00ec l'evento come un \"delirio storico\", giustificando le uccisioni come una semplice vendetta dei soldati impegnati in guerra nei confronti delle guerriglie nemiche appena catturate. Secondo la visione di Watanabe, come da lui stesso chiarificato, il concetto di massacro di guerra doveva essere riservato alle atrocit\u00e0 nei confronti della popolazione civile, dove i numeri non superano le 40-50 vittime, piuttosto che all'uccisione di massa di \"ribelli insorti\". Tale prospettiva rifletteva da vicino le posizioni assunte dai generali giapponesi durante il Processo di Tokyo nel 1948.\nIn merito alla guerra dei manuali di storia giapponesi, ed in particolare durante la disputa legale dello storico Sabur\u014d Ienaga contro il Ministero dell'educazione nipponico, Watanabe fu tra i pochi a contraddire l'opinione della stampa tradizionale (\"Mainichi Shinbun\", \"Asahi Shinbun\") e a sostenere la prerogativa del Ministero di intervenire direttamente nel contenuto dei testi scolastici utilizzati nelle scuole primarie e secondarie.\nSecondo Watanabe l'incidente del ponte di Marco Polo, evento decisivo allo scoppio della seconda guerra sino-giapponese, non fu altro che un evento ideato dal Partito Comunista Cinese, e le versioni della storia insegnate nei testi scolastici prebellici sarebbero pi\u00f9 affidabili di quelle disponibili oggi agli studenti.\nAlla fine degli anni novanta lo storico Ikuhiko Hata lo accus\u00f2 di plagio per un suo libro riguardo allo Stato maggiore generale tedesco, dichiarando che numerosi contenuti erano stati copiati da una fonte tedesca.\nStrenuo critico di periodici come l'\"Asahi Shinbun\", nel gennaio 2015 fece causa al quotidiano per aver \"distorto l'immagine dei giapponesi\" su una serie di servizi riguardanti le donne nel piacere. L'\"Asahi\" vinse la causa nel luglio dell'anno seguente.\nL'approccio revisionistico adottato da Watanabe lo rese una figura controversa in Giappone, mentre a livello internazionale egli rimase poco conosciuto. Nel corso della sua vita egli diede scarsa rilevanza all'influenza occidentale nel Paese del Sol Levante ed esalt\u00f2 pi\u00f9 volte il concetto di \"purezza razziale\" nipponica. Tra le sue opere figurano molti libri riguardo allo \"spirito giapponese\"."}
{"id": "6353563", "revid": "773636", "url": "https://it.wikipedia.org/wiki?curid=6353563", "title": "Grenke Chess Classic", "text": "Il Grenke Chess Classic \u00e8 un torneo di scacchi sponsorizzato dalla GRENKE Leasing che si svolge annualmente in Germania tra le citt\u00e0 di Karlsruhe e Baden-Baden durante la settimana di Pasqua.\nRegolamento.\nSi tratta di un torneo ad inviti, uno dei quali riservato al vincitore del \"Grenke Chess Open\", nel 2019 il Torneo Open europeo con pi\u00f9 partecipanti, dell'anno precedente.\nSi gioca un girone all'italiana (la prima edizione \u00e8 stata a doppio girone) con la cadenza di 100 minuti per le prime 40 mosse, poi 50 per le successive 20 e infine 15 per il resto della partita, con un abbuono di 30 secondi a mossa a partire dalla prima. \nIn caso di arrivo a pari punti tra due giocatori sono previsti spareggi a gioco rapido (2 partite a 10+2), poi se necessari Blitz (2 a 5+2) e in caso ancora non ci sia un chiaro vincitore una Partita Armageddon. Per definire il resto della classifica vengono invece considerati come criteri 1\u00b0: numero di vittorie, 2\u00b0: numero di vittorie con il nero, 3\u00b0: scontro diretto.\nI commentatori ufficiali sono il Grande Maestro tedesco Jan Gustafsson e il Grande Maestro ungherese P\u00e9ter L\u00e9k\u00f3.\nEdizioni.\n2013.\nAlla prima edizione hanno partecipato sei giocatori. Il vincitore \u00e8 stato Viswanathan Anand davanti a Fabiano Caruana, ottenendo 6 1/2 e 6 punti rispettivamente.\n2014.\nA questa edizione hanno partecipato otto giocatori, tutti tedeschi. I primi due classificati (Arkadij Naiditsch (5 punti) e David Baramidze (4, quanti Daniel Fridman ma con maggior numero di vittorie)) hanno ottenuto l'invito per l'edizione 2015.\n2015.\nMagnus Carlsen si \u00e8 imposto dopo cinque partite di tiebreak su Arkadij Naiditsch (entrambi avevano raggiunto 4 punti 1/2). A questa edizione hanno partecipato 8 giocatori, tra gli altri Fabiano Caruana, Viswanathan Anand e Lewon Aronyan.\n2016.\nL'evento non \u00e8 svolto.\n2017.\nLewon Aronyan ha chiuso al primo posto con 5 punti e 1/2 su 7 davanti a Fabiano Caruana e Magnus Carlsen, entrambi a 4 punti ma con maggior numero di vittorie per l'italoamericano. A questa edizione hanno partecipato 8 giocatori. Per la prima volta il torneo \u00e8 stato diviso tra Karlsruhe e Baden-Baden\n2018.\nFabiano Caruana ha vinto l'evento con 6 punti e 1/2 su 9, un punto di vantaggio su Magnus Carlsen, secondo in solitaria a 5 e 1/2.. A questa edizione hanno partecipato 10 giocatori.\n2019.\nLa sesta edizione, nuovamente con dieci partecipanti, \u00e8 stata vinta da Magnus Carlsen con il punteggio di 7 e 1/2 su 9, che \u00e8 diventato cos\u00ec il primo giocatore a vincere l'evento due volte. Alle sue spalle Fabiano Caruana con 6 su 9. Il giovane Maestro Internazionale Vincent Keymer \u00e8 stato invitato, da regolamento, in quanto vincitore del Grenke Chess Open 2018.\n2020.\nL'evento non si \u00e8 svolto a causa dei problemi derivati dalla Pandemia di COVID-19."}
{"id": "6353572", "revid": "106908", "url": "https://it.wikipedia.org/wiki?curid=6353572", "title": "Birk", "text": "Un birk (\"bi\u00e6rk\", \"berck\", \"byrck\") era, durante il Medioevo Scandinavo, un'area delimitata con proprie leggi e privilegi, noti come Leggi sui birk o Leggi di Bjarkey. Queste aree erano circoscritte soprattutto all'interno di citt\u00e0 o luoghi di commercio. Esempi di \"birk\" erano Nidaros e Kaupang in Norvegia, K\u00f6ping e Birka in Svezia, Hedeby, Ribe e Upp\u00e5kra in Danimarca.\nI \"birk\" erano sottoposti a giurisdizioni differenti dalle centene e potevano essere di autorit\u00e0 regia, ecclesiastica o aristocratica. Possedevano una propria corte e assemblee indipendenti. Con l'avvento del Protestantesimo, tutti i \"birk\" ecclesiastici divennero regi.\nSvezia.\nIn Svezia la pi\u00f9 antica legge sul \"birk\" (Svedese moderno: Bj\u00e4rk\u00f6ar\u00e4tten; Svedese antico\": bj\u00e6rk\u00f8a r\u00e6tter\") risale al periodo compreso tra XIII-XIV secolo e fu influenzava dalla revisione e dalla compilazione per iscritto della Upplandslagen. Il manoscritto pi\u00f9 antico data al 1345 circa. Questa legge venne creata per la nuova citt\u00e0 di Stoccolma, nata da pochi decenni, e per coloro che vi abitavano, ma anche per L\u00f6d\u00f6se e altre citt\u00e0 di antica data, poich\u00e9 centri mercantili di una certa importanza e di fondazione quanto meno regia esistevano gi\u00e0 dall'Alto Medioevo/Et\u00e0 Vichinga, come appunto Birka o Tuna (successivamente Sigtuna). \u00c8 stato infatti proposto da Johan Hadorph che lo stesso re Bj\u00f6rn Hauge, attorno al 832, diede una legge simile e privilegi proprio alla citt\u00e0 di Birka.\nIl titolo di birk inizi\u00f2 a cadere in disuso dalla prima met\u00e0 del XIV secolo, per poi venire definitivamente sostituito dalla nuova legge promulgata da Magnus Eriksson (1316-1377) per le citt\u00e0. Questa nuova legge, che garantiva lo status di citt\u00e0 in base a un editto reale, rimase in uso fino al 1971. Tuttavia, il termine \"Bj\u00e4rk\u00f6ar\u00e4tten\" continu\u00f2 a essere usato ancora a lungo.\nNorvegia.\nLe leggi sui \"birk\" norvegesi (Norvegese antico: biarkeyiarr\u00e9ttr; Norvegese moderno: bjark\u00f8yretten) riguardavano non soltanto le citt\u00e0 che possedevano il diritto di mercato ma anche luoghi di commercio, come villaggi di pescatori o mercati al di fuori dei centri urbani. Oggi rimangono solo due frammenti di biarkeyiarr\u00e9ttr , di cui il pi\u00f9 tardo riguarda la citt\u00e0 di Nidaros ed \u00e8 compresa nella nuova legge sulla citt\u00e0 (\"bylov\") di Magnus VI (1238-1280).\nL'ultima \"biarkeyiarr\u00e9ttr\" fu creata per la citt\u00e0 di Bergen, mentre revisioni a leggi di altre citt\u00e0 furono fatte solo quando strettamente necessario. Tutte possedevano punti in comune, ma \u00e8 chiaro che ciascuna legge conteneva elementi specifici per ciascuna citt\u00e0. A Bergen l'ultima legge venne approvata dal ting nel 1276 ed era suddivisa in nove capitoli, di cui l'ultimo, il Farmannal\u00f6g, somigliava molto all'odierno diritto del mare."}
{"id": "6353579", "revid": "87185145", "url": "https://it.wikipedia.org/wiki?curid=6353579", "title": "Moshe Sharret", "text": ""}
{"id": "6353588", "revid": "767487", "url": "https://it.wikipedia.org/wiki?curid=6353588", "title": "Andrea Rivasi", "text": "Biografia.\nAndrea Rivasi nacque a Calerno, frazione del comune di Sant'Ilario d'Enza, in provincia di Reggio nell'Emilia, da Maria Cavecchi e Giovanni Rivasi, che mor\u00ec qualche anno dopo la sua nascita. In seguito, negli anni dell'adolescenza, and\u00f2 ad abitare insieme alla madre nella vicina Cavriago. Qui conobbe Teresa Pattacini, che spos\u00f2 il 18 giugno 1782. Da Teresa ebbe diversi figli, di cui solamente due sopravvissero fino all'et\u00e0 adulta.\nLa battaglia di Montechiarugolo e la morte.\nDurante la prima campagna d'Italia napoleonica fu costituita la Guardia civica della citt\u00e0 di Reggio nell'Emilia: questa formazione militare, interamente formata da soldati reggiani e aiutata da un piccolo gruppo di granatieri francesi, sconfisse, il 4 ottobre 1796, un drappello di 150 soldati austriaci presso Montechiarugolo, comune della moderna provincia di Parma. La vittoria fu cos\u00ec importante - sia da un punto di vista politico che simbolico - che Napoleone Bonaparte fece un encomio ufficiale ai soldati reggiani protagonisti dello scontro\nLa genesi della battaglia di Montechiarugolo (4 ottobre 1796) ebbe origine il 30 settembre precedente, quando a Reggio nell'Emilia giunse la notizia che una colonna di 144 soldati austriaci stava transitando nei pressi del comune reggiano di Correggio. La Guardia civica di Reggio nell'Emilia, coadiuvata da un piccolo gruppo di granatieri francesi, la mattina del 4 ottobre intercett\u00f2 questa colonna austriaca a Vignale, frazione del comune parmense di Traversetolo, dove ebbe luogo un combattimento senza spargimento di sangue che port\u00f2, da un punto di vista militare, a un nulla di fatto. Della Guardia civica reggiana faceva parte Andrea Rivasi, che apparteneva a quella parte della milizia formata da soldati provenienti da Cavriago.\nGli austriaci decisero quindi si asserragliarsi nel castello di Montechiarugolo ma senza riuscire a spezzare l'assedio dei franco-italiani: ben presto gli assediati si arresero consegnandosi al nemico come prigionieri. Per quanto riguarda i caduti nelle file austriache le fonti sono discordanti, mentre ci fu un solo morto tra le truppe franco-italiane: Andrea Rivasi, che spir\u00f2 verso mezzogiorno ucciso da un colpo di fucile esploso dagli austriaci. \nIn seguito il corpo di Andrea Rivasi venne caricato su un cavallo e trasportato nella chiesa del convento di Santa Maria delle Grazie di Montechiarugolo, dove venne sepolto. Don Giovanni Romei, prevosto di Montechiarugolo, sui registri parrocchiali, a tal proposito scrisse:\nLa citt\u00e0 di Reggio nell'Emilia diede poi alla vedova di Rivasi una pensione mensile di 22,10 lire reggiane, che venne erogata fino al compimento del 14\u00ba anno dei due figli. Uno dei due, Celestino, all'et\u00e0 di 9 anni fu accolto nell'albergo dei poveri di Reggio nell'Emilia. Come riconoscimento simbolico allo scontro di Montechiarugolo Napoleone sugger\u00ec ai deputati delle citt\u00e0 cispadane (Reggio nell'Emilia, Modena, Bologna e Ferrara) di riunire il loro primo congresso, che sarebbe dovuto avvenire il 27 dicembre 1796, a Reggio: in una successiva seduta del congresso, che ebbe poi luogo nella Sala del Tricolore il 7 gennaio 1797, nacque la bandiera d'Italia.\nIl 31 luglio 1943, dopo la caduta del fascismo, il comune di Cavriago ha intitolato la sua strada principale ad Andrea Rivasi. Il 2 ottobre 2011 la municipalit\u00e0 di Cavriago, in occasione del 150\u00ba anniversario dell'Unit\u00e0 d'Italia, ha posto una lapide commemorativa in ricordo al sacrificio di Andrea Rivasi per la causa risorgimentale."}
{"id": "6353590", "revid": "767487", "url": "https://it.wikipedia.org/wiki?curid=6353590", "title": "Rhinosteus", "text": "Il rinosteo (gen. Rhinosteus) \u00e8 un pesce placoderma estinto, appartenente agli artrodiri. Visse nel Devoniano superiore (Frasniano, circa 375 milioni di anni fa) e i suoi resti fossili sono stati ritrovati in Europa e in Africa. \nDescrizione.\nQuesto pesce era di piccole dimensioni, e solitamente anche la specie pi\u00f9 grande (Rhinosteus tuberculatus) non raggiungeva il mezzo metro di lunghezza. \"Rhinosteus\", come tutti gli artrodiri, possedeva un corpo dotato di corazza nella met\u00e0 anteriore; in sezione, il corpo era di forma tondeggiante. Il muso di \"Rhinosteus\" era corto, con ossa della regione delle guance corte, e piastre inferognatali sottili. Le specie R. traquairi e \"R. tuberculatus\", tuttavia, possedevano rostri lunghi e appuntiti, e tubercoli sulle piastre. In \"R. traquairi\" il rostro era molto appuntito e si estendeva ben oltre il muso, e i tubercoli erano piccoli e disposti irregolarmente. In \"R. tuberculatus\", invece, il rostro era smussato e i tubercoli erano grandi e abbondanti. La specie R. parvulus possedeva anch'essa un rostro smussato ed era sprovvisto di tubercoli. La lunghezza media del cranio di \"R. traquairi\" era di circa 11 centimetri, mentre quella di \"R. tuberculatus\" era di 15 centimetri. Nella specie pi\u00f9 piccola, \"R. parvulus\", il cranio non superava i 6 centimetri.\nClassificazione.\n\"Rhinosteus\" venne descritto per la prima volta nel 1911 da Jaeckel, che studi\u00f2 i fossili provenienti dalla zona di Bad Wildungen in Germania e li attribu\u00ec alla specie \"R. traquairi\". Nel 1932 Gross descrisse altre due specie, \"R. tuberculatus\" e \"R. parvulus\", sempre provenienti dalla stessa zona. R\u00fccklin, nel 2011, descrisse fossili attribuibili alla specie \"R. parvulus\" provenienti dalla zona dell'Antiatlante del Marocco.\n\"Rhinosteus\" fa parte di un gruppo di pesci corazzati dotati di mascelle (placodermi) noti come artrodiri, comprendenti principalmente forme carnivore e dotate di nuoto veloce. In particolare, \"Rhinosteus\" fa parte del gruppo dei Brachythoraci, nella famiglia Selenosteidae (tra cui \"Selenosteus\")."}
{"id": "6353591", "revid": "729019", "url": "https://it.wikipedia.org/wiki?curid=6353591", "title": "Chiesa dei Santi Vitale e Valeria", "text": "La chiesa dei santi Vitale e Valeria \u00e8 un luogo di culto cattolico di Olate, rione di Lecco.\n\u00c8 situata nell'omonima piazza del quartiere\nStoria.\nLe prime notizie risalgono al 1400, anno in cui sappiamo per certo che esistesse una piccola chiesa dedicata ai santi Vitale e Valeria. Con la misura di circa 8 metri in larghezza 16 in lunghezza, l'edificio era situato nella stessa area delnuovo edificio ma la sua facciata principale era orientata verso Acquate e presentava un unico altare.\nNel 1427 venne edificato un piccolo campanile di forma quadrata; all'inizio del secolo successivo le comunit\u00e0 di Olate e di Bonacina distrussero parte della chiesetta antica e orientarono la facciata verso il centro di Lecco. Nel 1583 san Carlo Borromeo decret\u00f2 la recinzione del cimitero che la circondava da oriente e occidente.\nDagli atti redatti l'11 luglio del 1608 della visita pastorale del cardinale Federico Borromeo a Olate, risulta che la chiesa contava un'unica navata e il campanile aveva due campane sonore e accordate fra loro.\nNel 1934 la navata venne prolungata nella nuova forma.\nDescrizione.\nLa chiesa presenta elementi architettonici e stilistici differenti a causa della demolizione e successiva ricostruzione della facciata nel XVI secolo. La facciata \u00e8 in barocchetto."}
{"id": "6353592", "revid": "599013", "url": "https://it.wikipedia.org/wiki?curid=6353592", "title": "Tony Gwynn", "text": "Carriera.\nGwynn, un battitore mancino, guid\u00f2 la National League (NL) in media battuta per un numero record (condiviso) di otto volte ed \u00e8 considerato uno dei migliori battitori di contatto nella storia del baseball. In carriera batt\u00e9 con una media di. 338, senza scendere mai sotto il. 309. Fu convocato per 15 All-Star Game, venendo premiato per le sue abilit\u00e0 in attacco con 7 Silver Slugger Award e in difesa con 5 Guanti d'oro. Fu uno dei rari giocatori della sua epoca a trascorrere l'intera carriera con una singola squadra e disput\u00f2 le uniche due apparizioni alle World Series della storia di San Diego.\nGwynn fu scelto dai Padres nel terzo giro del Draft MLB 1981 come 58\u00ba assoluto. Debutt\u00f2 nelle major l'anno successivo e conquist\u00f2 il primo titolo di miglior battitore nel 1984, quando San Diego di qualific\u00f2 per le sue prime World Series. Un difensore sotto la media al college, ebbe successo invece tra i professionisti, vincendo il primo Guanto d'oro nel 1986. L'anno seguente vinse il primo di tre titoli di miglior battitore consecutivi. A partire dal 1990, per quattro stagioni fu afflitto da problemi fisici, in particolare al ginocchio destro. Si riprese tuttavia vincendo altri quattro titoli consecutivi alla battuta a partire dal 1994, quando colp\u00ec con la migliore media in carriera, .394, nella stagione accorciata per sciopero. Gwynn disput\u00f2 le sue seconde World Series nel 1998, prima di raggiungere la baseball numero 3.000 in carriera l'anno seguente. Gioc\u00f2 per altre due stagioni in cui per\u00f2 fu rallentato dagli infortuni, chiudendo la carriera dopo il 2001 con 3.141 valide in carriera.\nUn battitore di contatto, Gwynn eccelleva nel colpire la palla in campo opposto. Dopo un incontro con l'Hall of Famer Ted Williams nel 1992, Gwynn inizi\u00f2 a sfruttare la battuta in tutto in campo. All'inizio della carriera era anche un corridore rapido, con la tendenza a rubare diverse basi. Largamente considerato il miglior giocatore nella storia della Padres, Gwynn accett\u00f2 regolarmente degli stipendi inferiori per rimanere in una squadra che si trovava in un piccolo mercato. Dopo il suo ritiro, i Padres ritirarono il suo numero 19 nel 2004. Gwynn mor\u00ec di cancro alla ghiandola salivare nel 2014 all'et\u00e0 di 54 anni. Nel 1999, \"The Sporting News\" lo inser\u00ec al 49\u00ba posto nella classifica dei migliori cento giocatori di tutti i tempi."}
{"id": "6353596", "revid": "767487", "url": "https://it.wikipedia.org/wiki?curid=6353596", "title": "Acquedotto romano della Formina", "text": "L'acquedotto romano della Formina era la fonte di approvvigionamento idrico-potabile della citt\u00e0 di Narnia/Narni, la quale si trova lungo la consolare via Flaminia, 12 miglia dopo la citt\u00e0 di Ocricolum/Otricoli, secondo gli itinerari antichi.\nStoria e descrizione.\nFuori dalla citt\u00e0.\nLe prime notizie riguardanti l'acquedotto si hanno grazie agli statuti narnesi che risalgono al 1371.\nSecondo un'epigrafe riportata da padre Ferdinando Brusoni nel XVIII secolo, l'acquedotto dovrebbe essere stato costruito da Marco Cocceio Nerva, avo dell'imperatore omonimo, nel 27 d.C.\nL'acquedotto raccoglieva le acque di sette sorgenti lungo un percorso di 13 chilometri e la pendenza media si aggirava sul cinque per mille. Dall'origine, o per meglio dire dalla base del \u201cBottino con caduta\u201d che \u00e8 a quota m. 318 s.l.m, alla cinta muraria di Narni, si ha un dislivello di m. 62,5 pari a una pendenza media del 4,9 per mille.\nL'opera era caratterizzata da quattro ponti (Ponte Cardona e Ponte Vecchio sono ancora ben conservati), tre trafori (S. Biagio, Monte Ippolito e S. Silvestro dei quali il pi\u00f9 lungo misura 700 metri) e contava 55 pozzi e 139 bocchette.\nL'acquedotto della Formina, quando non fu pi\u00f9 utilizzato per la citt\u00e0 di Narni, dal 1923 in poi, venne abbandonato e sfruttato in parte, attraverso delle stazioni di pompaggio, per le frazioni di Itieli e S. Urbano. Presso quest'ultima si trova il caput aquae (capo dell'acqua).\nInterno della citt\u00e0.\nL'acquedotto entra in citt\u00e0 a quota m. 243,5 s.l.m a circa m. 100 a sud-ovest di Porta Ternana ed il suo tracciato in parte \u00e8 percorribile ed in parte si pu\u00f2 ricostruire grazie a delle planimetrie.\nAll'interno della citt\u00e0 l'acqua si andava a raccogliere in varie cisterne o zampillava dalle 3 fontane pubbliche."}
{"id": "6353597", "revid": "793959", "url": "https://it.wikipedia.org/wiki?curid=6353597", "title": "Adam il rompiscatole", "text": "Adam il rompiscatole (\"Adam Ruins Everything\") \u00e8 un programma televisivo statunitense di genere comico-educativo presentata da Adam Conover. La serie mira sul fare luce su false mode e impressioni, e sullo sfatare delle idee sbagliate che pervadono la nostra societ\u00e0.\nNegli Stati Uniti la prima stagione debutt\u00f2 il 29 settembre 2015 su truTV con 12 episodi, ma il 7 gennaio 2016 venne annunciato che sarebbero stati aggiunti altri 14 episodi alla prima stagione. Il 7 dicembre 2016 venne annunciata una seconda stagione di 16 episodi.\nIn Italia la serie \u00e8 trasmessa dall'8 marzo 2017 in prima visione da Sky Uno.\nPersonaggi.\nE con la partecipazione degli attori:\nDoppiaggio italiano.\nIl doppiaggio italiano \u00e8 stato curato dalla ADC Group di Milano, direttori del doppiaggio: Marisa della Pasqua e Claudio Beccari\nEpisodi.\nPrima stagione.\nLa prima stagione \u00e8 andata in onda in prima visione negli USA dal 29 settembre 2015 al 27 dicembre 2016 su truTV, invece in Italia dall'8 marzo 2017 al 13 aprile 2017 su Sky Uno."}
{"id": "6353629", "revid": "268849", "url": "https://it.wikipedia.org/wiki?curid=6353629", "title": "Titoli tossici", "text": ""}
{"id": "6353630", "revid": "767487", "url": "https://it.wikipedia.org/wiki?curid=6353630", "title": "Uomini H", "text": " \u00e8 un film del 1958 diretto da Ishir\u014d Honda.\nFilm di fantascienza giapponese prodotto e distribuito dalla Toho.\nTrama.\nQuando lo spacciatore Misaki scompare lasciando solo i vestiti, la polizia interroga Chikako Arai, la sua ragazza. Un socio di Misaki la rintraccia e la minaccia, anche lui sperando di ricavarne qualche informazione. Ma, poco dopo, il socio scompare nello stesso modo di Misaki. Qualche tempo dopo, il dottor Masada informa la polizia che un gruppo di marinai sono scomparsi in maniera simile. Alcuni testimoni affermano che i marinai sono stati disciolti da una creatura liquida generata da una nube radioattiva, sprigionata dall'esplosione di una bomba atomica.\nQuando la creatura si manifesta davanti agli occhi delle forze dell'ordine, la polizia, con l'aiuto di Masada e Arai, comincia la caccia al mostro liquido, che si muove nelle fogne di Tokyo. Scoprono che i mostri sono pi\u00f9 di uno e, una volta che li hanno individuati, li distruggono dando loro fuoco con la benzina.\nAccoglienza.\nCritica.\nFantafilm scrive che \"nella filmografia di Ishir\u014d Honda questo film [...] occupa un posto di tutto rilievo [...] perch\u00e9 utilizza l'impianto di un film noir svolgendolo in chiave di fantahorror. Una vicenda cupa nella quale si riscontrano temi familiari ad una certa produzione occidentale che [...] denuncia i mali della civilt\u00e0 contemporanea\"."}
{"id": "6353633", "revid": "1488558", "url": "https://it.wikipedia.org/wiki?curid=6353633", "title": "Diavolo di neve", "text": "Il diavolo di neve, detto anche tornado di neve oppure snownado, \u00e8 un fenomeno atmosferico simile al diavolo di sabbia, quindi esso si sviluppa solo con il bel tempo, ma con la differenza che si forma solo in territorio dove \u00e8 presente la neve. Esso viene generato da grosse differenze di temperatura tra suolo e atmosfera circostante e quando il vento cambia improvvisamente velocit\u00e0 o direzione, cos\u00ec nei fianchi delle montagne si trasformano in un vortice e producono strutture coniche che aspirano neve. Di solito si verificano dopo o prima una tempesta di neve. Si tratta di un fenomeno molto raro."}
{"id": "6353635", "revid": "287204", "url": "https://it.wikipedia.org/wiki?curid=6353635", "title": "Erich Engel", "text": "\u00c8 il padre del regista e sceneggiatore Thomas Engel.\nBiografia.\nDal 1909 al 1911 frequent\u00f2 la scuola di recitazione di Leopold Jessner ad Amburgo e in seguito inizi\u00f2 a recitare in compagnie di repertorio. Nel 1914 svolse il servizio di leva in un ospedale militare, fino a quando nel 1917 venne ingaggiato dal Deutsches Schauspielhaus come autore teatrale.\nTra il 1918 e il 1921 lavor\u00f2 come autore e regista all'Hamburger Kammerspiele, dopodich\u00e9 si trasfer\u00ec a Monaco di Baviera dove entr\u00f2 in contatto con artisti quali Bertolt Brecht e Caspar Neher. L'incontro con Brecht si sarebbe rivelato fondamentale per Erich Engel che con il drammaturgo stabil\u00ec un lungo sodalizio artistico. I primi successi come regista teatrale di opere di Brecht inclusero la produzione originale \"Nella giungla delle citt\u00e0\", rappresentata per la prima volta nel 1923 al Prinzregententheater di Monaco, e lo stesso anno i due si cimentarono anche nel cortometraggio \"Mysterien eines Frisiersalons\", interpretato da Karl Valentin.\nDopo altre collaborazioni, inclusa \"L'opera da tre soldi\" rappresentata nel 1928 al Theater am Schiffbauerdamm di Berlino, tra il 1930 e il 1935 Engel si dedic\u00f2 esclusivamente al cinema girando tra l'altro le commedie \"Wer nimmt die Liebe ernst...?\" (1931), \"I cinque del jazz band\" (1932), \"Pechmarie\" (1934) e \"Pygmalion\" (1935), tutte interpretate dall'attrice austriaca Jenny Jugo. Un altro film del 1935, \"Il re dei commedianti\", ricevette una candidatura come miglior film straniero al Festival di Venezia.\nTra la fine degli anni trenta e i primi anni quaranta altern\u00f2 l'attivit\u00e0 teatrale a quella cinematografica, mettendo in scena alcune opere di William Shakespeare al Deutsches Theater di Berlino e girando numerose pellicole tra le quali \"Non mi sposo pi\u00f9\", film italiano diretto nel 1942 insieme a Giuseppe Amato (per il quale venne accreditato come Enrico Engel) e uscito anche nella versione tedesca intitolata \"Viel L\u00e4rm um Nixi\".\nTra il 1938 e il 1939 contribu\u00ec al soggetto di \"Madre Coraggio e i suoi figli\" di Brecht e nel contempo continu\u00f2 la collaborazione con Jenny Jugo in commedie come \"La giovinezza di una grande imperatrice\" (1936), \"Una notte di Napoleone\" (1936), \"L'ultima avventura\" (1940) e \"La signorina professoressa\" (1940).\nNel 1948 diresse il film drammatico \"Affaire Blum\", descrizione dell'ascesa del nazismo nella Germania degli anni venti che ottenne il secondo posto come miglior film straniero ai New York Film Critics Circle Awards (dietro \"Ladri di biciclette\") e che rappresent\u00f2 uno dei maggiori successi commerciali della Deutsche Film AG.\nNegli anni cinquanta Engel inizi\u00f2 a lavorare nella Germania Ovest. Il giallo \"Unter den tausend Laternen\" venne presentato nel 1952 al Festival di Cannes e al Festival di Berlino e lo stesso anno diresse la commedia romantica \"Der fr\u00f6hliche Weinberg\", basata sull'omonima opera teatrale di Carl Zuckmayer. L'anno successivo partecip\u00f2 in qualit\u00e0 di supervisore artistico al film \"Antonio e Virgoletta\", adattamento dell'omonimo libro per ragazzi di Erich K\u00e4stner e prima regia del figlio Thomas.\nCon la morte di Bertolt Brecht, avvenuta nell'agosto del 1956, gli subentr\u00f2 nella cosiddetta \"versione berlinese\" di \"Vita di Galileo\" che venne rappresentata al Berliner Ensemble lo stesso anno. In seguito continu\u00f2 a lavorare esclusivamente per la Germania Est, pur continuando a vivere a Berlino Ovest.\nNel 1958 diresse il suo ultimo lavoro, il film di guerra \"Geschwader Fledermaus\", e nel 1965 scrisse con Robert A. Stemmle la sceneggiatura della produzione televisiva \"De zaak-Blum\".\nMor\u00ec all'et\u00e0 di 75 anni il 10 maggio 1966. \u00c8 sepolto a Berlino nel Cimitero di Dorotheenstadt."}
{"id": "6353636", "revid": "599013", "url": "https://it.wikipedia.org/wiki?curid=6353636", "title": "Joel Berry", "text": "Carriera.\nDopo aver militato a livello di high school nella Lake Highland Prep School, ha militato nei Tar Heels della Universit\u00e0 della Carolina del Nord a Chapel Hill, con cui ha vinto il Campionato NCAA 2017, venendo nominato miglior giocatore delle Final Four.\nHa vestito la maglia degli Stati Uniti Under-17, vincendo la medaglia d'oro ai Mondiali di categoria del 2012."}
{"id": "6353641", "revid": "1305772", "url": "https://it.wikipedia.org/wiki?curid=6353641", "title": "Diritti LGBT in Georgia", "text": "I diritti delle persone LGBT (lesbiche, gay, bisessuali e transgender) in Georgia sono differenti da quelli per gli eterosessuali. La Georgia \u00e8 uno dei pochi paesi dell'ex Unione Sovietica (gli altri sono i Paesi Baltici, membri dell'Unione europea) che proibisce direttamente la discriminazione contro le persone LGBT nella propria legislazione, del lavoro-correlato o in altro modo, e considera i crimini commessi sulla base del proprio orientamento sessuale un fattore aggravante di azione penale.\nNonostante questo l'omosessualit\u00e0 \u00e8 considerata un importante scostamento dai valori altamente tradizionali della Chiesa ortodossa prevalenti nel paese, in cui le discussioni pubbliche nei confronti della sessualit\u00e0 in generale tendono ad essere evitate. Di conseguenza gli omosessuali sono spesso bersagli di abuso e violenza fisica.\nIl governo cerca di portare un'evoluzione dei diritti umani nel paese, in linea con le esigenze di integrazione europea ed euro-atlantica (NATO) della Georgia. L'ex primo ministro georgiano Bidzina Ivanishvili ha dichiarato che \"le minoranze sessuali rappresentano gli stessi cittadini come noi ... [e che] la societ\u00e0 gradualmente si abitua ad essi\".\nLegalit\u00e0 dell'attivit\u00e0 sessuale tra persone dello stesso sesso.\nNel 1933 l'articolo 121 \u00e8 stato inserito nel codice di diritto penale per tutta l'Unione delle Repubbliche Socialiste Sovietiche, che espressamente vietava l'omosessualit\u00e0 maschile, con una pena che andava fino a cinque anni di lavori forzati in prigione. Il motivo preciso per la promulgazione di questa legge \u00e8 ancora oggetto di alcune controversie. Alcuni storici hanno ipotizzato che la volont\u00e0 di Iosif Stalin di creare una legislazione anti-gay fosse, come il suo divieto di aborto, un tentativo di aumentare il tasso di natalit\u00e0 sovietica. L'articolo \u00e8 stato utilizzato anche dalle autorit\u00e0 sovietiche contro i movimenti di dissidenti, con molti attivisti che venivano arrestati con accuse di sodomia inventate.\nDopo che la Georgia ha ottenuto l'indipendenza dall'Unione Sovietica nel 1991, la suddetta pratica cadde in disuso e non ci sono casi registrati di uso del divieto di sodomia apertamente contro gli oppositori politici da allora in poi. Nonostante questo la libert\u00e0 di attivit\u00e0 sessuale tra persone dello stesso sesso non \u00e8 stata ufficialmente sancito dalla legge fino al 2000, quando il governo georgiano ha messo in atto un codice penale modificato per soddisfare gli standard stabiliti dal Consiglio d'Europa e dalla Convenzione europea dei diritti dell'uomo.\nL'et\u00e0 del consenso sia per il sesso eterosessuale sia per quello omosessuale \u00e8 parificata a 16 anni di et\u00e0, come stabilito dagli articoli 140/141 del Codice Penale.\nTutele per le coppie omosessuali.\nIn Georgia non esistono tutele per le coppie omosessuali.\nIl 26 settembre 2017 il parlamento ha approvato un emendamento costituzionale per rendere il matrimonio unicamente tra \"un uomo e una donna\".\nProtezione contro le discriminazioni.\nDal 2006 l'articolo 2 (3) del codice del lavoro proibisce la discriminazione sulla base dell'orientamento sessuale nei rapporti di lavoro.\nSecondo il codice penale modificato georgiano (dal 2012), commettere crimini contro la personalit\u00e0 individuale basati sull'orientamento sessuale, tra le altre cose, \u00e8 un fattore aggravante che dovrebbe portare a pene pi\u00f9 severe durante il processo.\nIl 2 maggio 2014 il Parlamento approva una legge contro la discriminazione, che vieta ogni forma di discriminazione basata sull'orientamento sessuale e dell'identit\u00e0 di genere. \u00c8 entrato in vigore al momento della pubblicazione il 7 maggio 2014.\nEspressione e identit\u00e0 di genere.\nDal 2008 le persone transgender in Georgia possono cambiare i documenti e il proprio nome solo dopo aver subito un intervento chirurgico di riassegnazione del sesso.\nLa discriminazione sulla base dell'identit\u00e0 di genere \u00e8 fuorilegge.\nDonazione di sangue.\nIl 4 febbraio 2014 la corte costituzionale dello stato dichiar\u00f2 anticostituzionale il divieto che limitava agli omosessuali la possibilit\u00e0 di donare il sangue. In risposta il ministero della sanit\u00e0 cambi\u00f2 la formulazione della legge per impedire nuovamente alle persone omosessuali di donare il sangue.\nNel luglio del 2017 la corte costituzionale della Georgia ha nuovamente abolito il divieto per gli uomini gay e bisessuali, dichiarando che era nuovamente incostituzionale."}
{"id": "6353651", "revid": "287451", "url": "https://it.wikipedia.org/wiki?curid=6353651", "title": "Associazione Calcio Polisportiva Afragolese 1988-1989", "text": "Questa pagina raccoglie le informazioni riguardanti l'Associazione Calcio Polisportiva Afragolese nelle competizioni ufficiali della stagione 1988-1989."}
{"id": "6353652", "revid": "729019", "url": "https://it.wikipedia.org/wiki?curid=6353652", "title": "Renault Mle 1914", "text": "La Renault mod\u00e8le 1914 era una autoblindo francese della prima guerra mondiale.\nSviluppo e impiego operativo.\nAllo scoppio della guerra nel 1914, anche la Renault, come tutte le principali industrie automobilistiche francesi del tempo, present\u00f2 un proprio modello di autoblindo, destinato all'impiego antiaereo. L'impostazione ricalcava quella di tutte le autoblindo del tempo, su un telaio 4\u00d72 a trazione posteriore, con altezza da terra di 24 cm e interasse di 3,35 m. Lo scafo leggermente blindato era costituito da piastre verticali di acciaio di spessore variabile da 4 a 6 mm. Anteriormente, il vano di guida era completamente chiuso, con un singolo portello per la visione; il vano di combattimento posteriore era invece completamente aperto e ospitava il mitragliere e il servente. I quattro membri dell'equipaggio accedevano al mezzo tutti dal vano di combattimento. La mitragliatrice Saint-\u00c9tienne mod. 1907 calibro 8 mm Lebel, su impianto antiaereo al centro del vano a movimentazione manuale (90\u00b0 di elevazione massima e brandeggio su 360\u00b0), era protetta da una ampia scudatura frontale.\nIl modello venne ordinato in 100 esemplari ma le consegne, iniziate nel 1915, si fermarono a 50 mezzi a causa dell'emergere di alcuni difetti progettuali. L'affusto antiaereo era problematico e cadenza di tiro e gittata dell'arma si rivelarono insufficienti per il ruolo previsto. Inoltre la blindatura era troppo leggera per garantire protezione da shrapnel e proiettili di mitragliatrici; a questo si aggiungeva il vano di combattimento aperto, con conseguente vulnerabilit\u00e0 dell'equipaggio. La mobilit\u00e0 fuoristrada era ovviamente ridotta. Si decise cos\u00ec di convertire questi mezzi antiaerei in normali autoblindo, ricostruendo tutti i 50 esemplari prodotti allo standard Mod\u00e8le 1915. Lo scafo venne modificato a imitazione di quello delle autoblindo Peugeot, con affusto scudato per cannone da 37 mm SA 18 o mitragliatrice Hotchkiss Mle 1909."}
{"id": "6353657", "revid": "339392", "url": "https://it.wikipedia.org/wiki?curid=6353657", "title": "Attacco terroristico", "text": ""}
{"id": "6353676", "revid": "44876", "url": "https://it.wikipedia.org/wiki?curid=6353676", "title": "Societ\u00e0 Sportiva Atletico Leonzio 1988-1989", "text": "Questa voce raccoglie le informazioni riguardanti la Societ\u00e0 Sportiva Atletico Leonzio nelle competizioni ufficiali della stagione 1988-1989."}
{"id": "6353684", "revid": "71433", "url": "https://it.wikipedia.org/wiki?curid=6353684", "title": "Codice Unlocked - Londra sotto attacco", "text": ""}
{"id": "6353685", "revid": "44876", "url": "https://it.wikipedia.org/wiki?curid=6353685", "title": "Unione Sportiva Battipagliese 1988-1989", "text": "Questa pagina raccoglie le informazioni riguardanti l'Unione Sportiva Battipagliese nelle competizioni ufficiali della stagione 1988-1989."}
{"id": "6353695", "revid": "533647", "url": "https://it.wikipedia.org/wiki?curid=6353695", "title": "Armoriale delle famiglie italiane (Ni-Nu)", "text": "Questo \u00e8 l'armoriale delle famiglie italiane il cui cognome inizia con le lettere che vanno da Ni a Nu.\nBibliografia.\n(2) - Dizionario araldico di P. GUELFI CAMAIANI, Milano, Editore Ulrico Hoepli, 194\n(4) - Enciclopedia Storico-Nobiliare Italiana di V. SPRETI, 1928-1936\n(5) - Manuale di araldica di Fabrizio DI MONTAUTO, Firenze, Edizioni Polistampa, 1999\n(8) - Archivio di Stato di Firenze\n(9) - \n(10) - Blasonario subalpino\n(11) - Il portale del sud\n(13) - Nobili napoletani\n(14) - Famiglie nobili di Sicilia \n(15) - Raccolta di armi gentilizie di diverse famiglie di Montefalco di F. DEGLI ABBATI, 1795\n(16) - Araldica cuneese di R. ALBANESE e S. COATES, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(17) - Wappen portal\n(19) - Enrico Ottonello, \"Gli stemmi di cittadinanza della magnifica comunit\u00e0 di Ovada\", Ovada, Accademia Urbense, 2005\n(21) - Dizionario storico-blasonico delle famiglie nobili italiane di G. DI CROLLALANZA, Pisa, presso la direzione del Giornale araldico, 1886"}
{"id": "6353696", "revid": "775372", "url": "https://it.wikipedia.org/wiki?curid=6353696", "title": "Sindaci di Honolulu", "text": "Elenco dei sindaci di Honolulu."}
{"id": "6353700", "revid": "47767", "url": "https://it.wikipedia.org/wiki?curid=6353700", "title": "Semlin", "text": ""}
{"id": "6353703", "revid": "731511", "url": "https://it.wikipedia.org/wiki?curid=6353703", "title": "Chick Hafey", "text": "Carriera.\nHafey inizi\u00f2 a giocare nella MLB con i St. Louis Cardinals nel 1924. Dal 1928 al 1930 mantenne una media di 27 fuoricampo e 114 RBI. Nel luglio 1929 pareggi\u00f2 il record della National League colpendo dieci valide in dieci turni in battuta consecutivi. Nel 1931 si aggiudic\u00f2 il titolo di miglior battitore della lega e si classific\u00f2 quinto nel premio di MVP della stagione. Coi Cardinals, Hafey vinse due World Series, nel 1926 e nel 1931, venendo infine scambiato coi Cincinnati Reds dopo l'ennesima disputa salariale con la dirigenza. Con la nuova squadra, nel 1933 fu convocato per il primo All-Star Game della storia, dove fece registrare la prima battuta valida della storia dell'evento. Si ritir\u00f2 dopo la stagione 1937. Nel gennaio 2014, i Cardinals annunciarono Hafey come uno dei 22 membri della classe inaugurale della Hall of Fame della squadra."}
{"id": "6353708", "revid": "124501693", "url": "https://it.wikipedia.org/wiki?curid=6353708", "title": "Ana de Hollanda", "text": "Sorella di Mi\u00facha, \u00e8 perci\u00f2 zia della cantante Bebel Gilberto.\n\u00c8 stata, nel 2011 e fino all\u2019agosto 2012, Ministro della Cultura del governo di Dilma Rousseff.\nBiografia.\nAnna Maria Buarque de Hollanda \u00e8 nata a San Paolo da Maria Am\u00e9lia e dallo storico e sociologo S\u00e9rgio Buarque, e ha sei fratelli, fra i quali due personaggi di spicco della musica brasiliana, Chico Buarque e Mi\u00facha. Sin da piccola fu a contatto con stimoli musicali e culturali, dato che la casa paterna era il centro di ritrovo dell\u2019intellettualit\u00e0 paulista e vi si incontravano fra i tanti Vin\u00edcius de Moraes, Manuel Bandeira e Oscar Niemeyer.\nIl suo debutto avvenne quando la cantante aveva solo sedici anni: faceva parte del quartetto As Quatro Mais che accompagnava Chico Buarque in \"Primeira audi\u00e7\u00e3o\", lo spettacolo che ebbe luogo al Teatro do Col\u00e9gio Rio Branco di San Paolo. In seguito, nel 1968 si esib\u00ec al III Festival Internacional da Can\u00e7\u00e3o proponendo \"Dan\u00e7a das rosas\" di Chico Maranh\u00e3o, e apparve per la prima volta sul disco che vedeva le registrazioni al festival.\nAlla fine degli anni settanta apparve sul palco del teatro per concerti Canec\u00e3o di Rio de Janeiro e ad Anhembi nello stato di San Paolo, dove Ana de Hollanda cant\u00f2 nello spettacolo \"Tom, Vin\u00edcius, Toquinho e Mi\u00facha\", e in quel periodo affianc\u00f2 il fratello in una trasmissione televisiva ripresa e diffusa dalla TV Bandeirantes della sua citt\u00e0 natale. Di quel periodo \u00e8 la sua \"performance\" radiofonica al programma \"FM-In\u00e9ditos apresenta Ana de Hollanda\", nel quale si esib\u00ec accompagnata da Edson Jos\u00e9 Alves.\nIl 1980 fu l\u2019anno in cui incise il suo primo lavoro discografico come cantante solista. L\u2019LP si intitolava \"Ana de Hollanda\" e vedeva la presenza, fra le altre tracce, di \"Waikiri\" e di \"Ang\u00e9lica\", quest\u2019ultima scritta dal fratello Chico. Due anni dopo, in favore del candidato a Governatore Franco Montoro, compose e incise \"Acorda meu povo\", un \"jingle\" utilizzato per la campagna elettorale. L\u2019anno seguente fu chiamata alla direzione musicale del cortometraggio di Gilmar Candeias e Jorge Ach\u00f4a intitolato \"Vianinha\".\nDopo due brevi parentesi in qualit\u00e0 di assessore alla Cultura presso il comune di Osasco, nel 1990 recit\u00f2 in \"O reino deste mundo\", ambientato a Cuba, e collabor\u00f2 con la drammaturga Consuelo de Castro nella stesura di \"Paix\u00f5es provis\u00f3rias\". Il 1993 fu dedicato all\u2019attivit\u00e0 di attrice e cantante: partecip\u00f2 ai musical \"Nunca te vi, sempre te amei\" e \"Jo\u00e3o e o p\u00e9 de Feij\u00e3o\", lavoro per il quale venne indicata quale migliore attrice emergente; e inoltre recit\u00f2 il dramma \"Morte e Vida Severina\".\nNel 1995 ritorn\u00f2 alla musica realizzando il CD \"T\u00e3o simples\", che conteneva anche \"As cartas\" e \"\u00c9 t\u00e3o simples\" composte da Chico Buarque, e \"Pra dizer adeus\" di Edu Lobo e Torquato Neto, e partecipando anche al concerto di lancio dell\u2019album; due anni dopo, in un lavoro del fratello trov\u00f2 posto la sua incisione di \"Lua cheia\", che Chico aveva composto assieme a Toquinho. Dopo aver gestito fra il 1999 e il 2001 alcuni laboratori musicali, esord\u00ec come compositrice con il CD \"O cantor e a seguran\u00e7a\", che includeva anche inediti di altri autori e brani di Vadico, Paulinho da Viola e Pedro Caetano fra gli altri.\nDal 2003 trascorse un periodo nel ruolo di responsabile del Projeto Pixinguinha. Torn\u00f2 alla carriera artistica con \"S\u00f3 na can\u00e7\u00e3o\", CD del 2009, in cui si alternano brani di propria composizione ad altri in collaborazione con musicisti vari. Il lancio dell\u2019album avvenne attraverso uno spettacolo a cui parteciparono tanti artisti fra i quali le sorelle Mi\u00facha e Cristina Buarque.\nDurante la sua carriera si \u00e8 esibita in concerto in molti stati brasiliani, e fuori dai confini nazionali ha lavorato anche a Cuba, in Angola, Uruguay e Francia. Oltre che alle incisioni personali, \u00e8 intervenuta in registrazioni di Tom Jobim, Toquinho, Mi\u00facha, Vin\u00edcius de Moraes, Chico Buarque, Christina Buarque e Chico Maranh\u00e3o, fra i tanti."}
{"id": "6353713", "revid": "1048993", "url": "https://it.wikipedia.org/wiki?curid=6353713", "title": "Andrea Nannini", "text": "Biografia.\nInizi\u00f2 a giocare nella sua citt\u00e0. Nel 1965 pass\u00f2 a Firenze, con la Ruini, per poi tornare a Modena nel 1968. Nel 1975 si trasfer\u00ec a Torino, dove rimase per un anno, e infine chiuse la sua carriera come giocatore a Milano.\nCon la squadra nazionale dell'Italia vinse la medaglia d'oro alla VI Universiade e si classific\u00f2 all'8\u00ba posto ai giochi della Giochi della XXI Olimpiade a Montr\u00e9al. \n\u00c8 morto nel marzo 2021 a 76 anni dopo una lunga malattia."}
{"id": "6353717", "revid": "1573940", "url": "https://it.wikipedia.org/wiki?curid=6353717", "title": "Crithagra flavigula", "text": "Il canarino gola gialla o beccasemi golagialla (Crithagra flavigula ()) \u00e8 un uccello passeriforme della famiglia Fringillidae.\nEtimologia.\nIl nome scientifico della specie, \"flavigula\", deriva dall'unione delle parole latine \"flavus\" (\"giallo\") e \"gula\" (\"gola\"), col significato di \"dalla gola gialla\", in riferimento alla livrea di questi uccelli.\nDescrizione.\nDimensioni.\nMisura 10-11,5\u00a0cm, per un peso di 9,5-14 g.\nAspetto.\nSi tratta di uccelletti dall'aspetto slanciato, muniti di becco conico, testa arrotondata, ali appuntite e coda dalla punta lievemente forcuta.&lt;br&gt;\nIl piumaggio \u00e8 di colore grigio su tutto il corpo, pi\u00f9 chiaro su testa e petto, pi\u00f9 scuro e con sfumature color cannella su dorso e ali, e quasi tendente al nero su coda e remiganti: ventre e sottocoda sono di colore bianco, mentre la gola e la parte superiore del petto, come intuibile sia dal nome comune che dal nome scientifico, sono di colore giallo zolfo. Il dimorfismo sessuale \u00e8 presente ma non evidentissimo, con le femmine dal giallo golare meno esteso. Ambedue i sessi presentano becco e zampe di color carnicino, mentre gli occhi sono di colore bruno-scuro.\nBiologia.\nSi tratta di uccelli essenzialmente diurni, che vivono da soli, in coppie o in gruppetti e passano la maggior parte della giornata al suolo o fra l'erba alta alla ricerca di cibo.\nAlimentazione.\nLa dieta di questi uccelli \u00e8 stata finora poco studiata ma \u00e8 quasi sicuramente in gran parte granivora, basata sui semi di piante erbacee (i maschi sono stati osservati mentre si nutrivano di semi di lavanda) ma comprendente anche altro materiale di origine vegetale (piccoli fiori, germogli, foglioline, bacche, frutti) e di tanto in tanto anche insetti ed altri piccoli invertebrati.\nRiproduzione.\nSi conosce poco riguardo alle abitudini riproduttive di questa specie: le uniche osservazioni in merito sono rappresentate da una coppia imbeccante giovani recentemente involatisi nel mese di gennaio ed un nido a forma di coppa fatto di fibre vegetali e posizionato sulla cima di una piccola acacia: si ritiene per\u00f2 che questi uccelli seguano i \"pattern\" tipici delle specie congeneri e dei fringillidi in generale, senza discostarsene significativamente.\nDistribuzione e habitat.\nIl canarino golagialla occupa un areale molto ristretto, corrispondente alla parte centrale dello Scioa.\nL\"'habitat\" di questi uccelli \u00e8 rappresentato dalle aree erbose di savana e steppa arida e semiarida con rada copertura cespugliosa o arborea e presenza di formazioni rocciose.\nSistematica.\nLa specie \u00e8 stata di volta in volta considerata conspecifica del canarino golanera o del canarino di Salvadori, anche in virt\u00f9 della problematica collocazione tassonomica delle popolazioni del Fantall\u00e8, dalle caratteristiche morfologiche intermedie fra quest'ultima e il canarino golagialla: teorie pi\u00f9 recenti vedrebbero invece questa specie come un ibrido fra canarino panciabianca e beccasemi groppagialla, o comunque come una sottospecie di quest'ultima.\nLa specie \u00e8 monotipica."}
{"id": "6353725", "revid": "122315", "url": "https://it.wikipedia.org/wiki?curid=6353725", "title": "Serinus flavigula", "text": ""}
{"id": "6353731", "revid": "2166030", "url": "https://it.wikipedia.org/wiki?curid=6353731", "title": "Rodolfo II di Vermandois", "text": "Origine.\nSecondo la \"Flandria Generosa (Continuatio Bruxellensis)\" Rodolfo era fratello di Elisabetta di Vermandois, che, come ci confermano gli \"Annales Blandinienses\", Elisabetta era la figlia primogenita del siniscalco di Francia, il conte di Vermandois e di Valois, Raul I di Vermandois e della sua seconda moglie Petronilla d'Aquitania, che, secondo la \"Chronique de Guillaume de Nangis\", era la figlia femmina secondogenita del duca di Aquitania, duca di Guascogna e conte di Poitiers Guglielmo X il Tolosano e della sua prima moglie, A\u00e9nor di Ch\u00e2tellerault (\u2020 dopo il 1130), figlia del visconte Americo I di Ch\u00e2tellerault e della Maubergeon, che al momento della sua nascita era l'amante di suo nonno Guglielmo IX il Trovatore. Anche la \"Chronica Albrici Monachi Trium Fontium\", conferma gli ascendenti di Petronilla, in quanto la cita come sorella della regina consorte di Francia, duchessa d'Aquitania e Guascogna e contessa di Poitiers, Eleonora, che poi sar\u00e0 anche regina consorte d'Inghilterra.Raul I di Vermandois, secondo la \"Genealogi\u00e6 Scriptoris Fusniacensis\", era il figlio maschio primogenito del conte di Vermandois e di Valois Ugo di Francia detto il Grande, fratello del re di Francia Filippo I e della contessa di Vermandois e di Valois, Adelaide di Vermandois. I nonni paterni di Raul I erano Enrico I di Francia e Anna di Kiev, quelli materni Erberto IV di Vermandois e Alice di Valois.\nBiografia.\nDopo che nel 1137 sua zia Eleonora ebbe sposato Luigi, erede del trono di Francia, sua madre Petronilla fu al seguito degli sposi nel loro viaggio verso Parigi; il re di Francia Luigi VI mor\u00ec il primo di agosto del 1137, quando gli sposi erano ancora in viaggio per Parigi.Petronilla segu\u00ec la sorella, ora regina consorte di Luigi VII, alla corte di Francia e dopo poco tempo si innamor\u00f2 del conte di Vermandois e Valois Rodolfo, che era gi\u00e0 sposato a Eleonora di Blois, sorella del conte di Champagne Tibaldo IV di Blois.Petronilla allora fece pressione sulla sorella Eleonora affinch\u00e9 convincesse il marito Luigi VII a favorire la separazione di Rodolfo dalla moglie. Il re convinse tre arcivescovi del regno di Francia a sciogliere il matrimonio di Rodolfo ed Eleonora di Blois per motivi di consanguineit\u00e0, permettendo cos\u00ec il matrimonio tra Petronilla e Rodolfo. Il matrimonio fu celebrato nel 1142, come ci viene confermato dalla \"Histori\u00e6 Tornacenses\".\nRodolfo, quando nacque nel 1145, aveva un fratellastro maggiore, Ugo (9 aprile 1127 - 4 novembre 1212), nato dal primo matrimonio del padre con \u00c9l\u00e9onore di Blois, e una sorella, Elisabetta. Dopo di lui nacque un'altra sorella, Eleonora.Ma non tardarono le proteste (Eleonora di Blois era sorella anche del re d'Inghilterra Stefano di Blois) e, non molto tempo dopo, in un concilio a Lagny-sur-Marne, sotto la presidenza di un legato pontificio, i tre arcivescovi troppo accomodanti vennero scomunicati e la loro decisione annullata, il nuovo matrimonio considerato non valido (il papa Innocenzo II aveva giudicato illegittimo il matrimonio) e le contee di Rodolfo furono poste sotto interdetto. Ne segu\u00ec un conflitto tra Tibaldo IV di Blois e il padre di Rodolfo, Rodolfo I che aveva l'appoggio del cognato, Luigi VII. Dopo avere raggiunto un accordo fu ristabilita la pace e ai suoi genitori Rodolfo e Petronilla fu confermata la scomunica, dato che continuavano a convivere nonostante il loro matrimonio fosse stato annullato; secondo Patrick van Kerrebrouck. La scomunica fu annullata, nel 1148, dopo che il papa Eugenio III a Reims aveva convalidato l'annullamento del matrimonio di Rodolfo ed Eleonora.\nIl matrimonio dei suoi genitori termin\u00f2 tra il 1151 e il 1152, contemporaneamente al raffreddarsi del rapporto tra sua zia, Eleonora e il re di Francia Luigi VII, con la separazione e il divorzio tra Petronilla e Rodolfo.Suo padre, Rodolfo mor\u00ec l'anno dopo, dopo essersi sposato per la terza volta con Laurette d'Alsazia, figlia di Teodorico di Alsazia. Le contee, alla morte di Rodolfo, vennero ereditate dal fratellastro maggiore Ugo II.\nDi sua madre, Petronilla, non si conosce la data esatta della morte, che avvenne dopo il 24 ottobre 1153.\nSua zia, Eleonora d'Aquitania, nel 1152, dopo avere divorziato da Luigi VII di Francia poche settimane dopo si era risposata con Enrico, conte d'Angi\u00f2 e duca di Normandia, futuro re d'Inghilterra.\nNel 1157, come ci confermano gli \"Annales Blandinienses\", sua sorella primogenita Elisabetta venne data in moglie all'erede della contea di Fiandra Filippo.Ancora la \"Flandria Generosa (Continuatio Bruxellensis)\", oltre a confermare il matrimonio di Elisabetta e Filippo, ci informa che, nel frattempo, il Vermandois era passato a Rodolfo, che divenne Rodolfo II di Vermandois (il fratellastro Ugo II aveva abdicato per potere divenire frate con il nome di Felice di Valois), che, nel 1160, secondo la \"Flandria Generosa (Continuatio Claromariscensis)\", spos\u00f2 la sorella di suo cognato Filippo, Margherita, che, secondo la \"Flandria Generosa (Continuatio Claromariscensis)\" era la figlia femmina secondogenita del conte delle Fiandre, Teodorico di Alsazia (1099 circa \u2013 4 gennaio 1168) e di Sibilla d'Angi\u00f2 (1112 circa \u2013 1165), che, anche se l'arcivescovo, Guglielmo, della citt\u00e0 di Tiro, nell'odierno Libano, nel suo \"Historia rerum in partibus transmarinis gestarum\" ce la presenta come figlia femmina primogenita era la figlia femmina secondogenita del conte d'Angi\u00f2 e conte di Tours, conte consorte e poi conte del Maine e infine reggente del Principato di Antiochia e re consorte del Regno di Gerusalemme, Folco il Giovane, e della contessa del Maine, Eremburga, figlia unica del conte del Maine, Elia I e di Matilde, come riporta nella sua \"Historia Ecclesiastica, Pars II, Liber IV\" del monaco e cronista medievale, Orderico Vitale, signora di Ch\u00e2teau-du-Loir, figlia di Gervaso, signore di Ch\u00e2teau-du-Loir.\nRodolfo II, sempre secondo la \"Flandria Generosa (Continuatio Claromariscensis)\", si ammal\u00f2 di lebbra prima che le nozze potessero essere consumate; secondo Patrick Van Kerrebrouck, storico francese specializzato nella genealogia dei personaggi dell'Alto Medioevo, Rodolfo si ammal\u00f2 nel 1163 e fu costretto, pur mantenendo il titolo, a delegare il governo delle contee alla sorella Elisabetta e al cognato Filippo. Louis Duval-Arnoul, nel suo \"Les derni\u00e8res ann\u00e9es du comte l\u00e9preux Raoul de Vermandois (v. 1147-1167...) et la d\u00e9volution de ses provinces \u00e0 Philippe d'Alsace\", produce due documenti, uno antecedente e uno del 1167, di Rodolfo, controfirmati dal cognato, Filippo.Rodolfo mor\u00ec di lebbra nel 1167 senza lasciare eredi. Le contee andarono quindi a Elisabetta e, \"jure uxorio\", a Filippo.\nNell'aprile del 1169, per sigillare la riconciliazione tra la casa di Fiandra e quella di Hainault fortemente voluta dal fratello Filippo, sua moglie Margherita spos\u00f2 Baldovino (1150-1195), figlio ed erede, secondo il \"Gisleberti Chronicon Hanoniense\", del Conte di Hainaut Baldovino IV e della moglie, Alice di Namur.\nDiscendenza.\nIl matrimonio di Rodolfo II e Margherita non diede alcuna discendenza, anche perch\u00e9 non fu consumato come ci dice la \"Flandria Generosa (Continuatio Claromariscensis)\".Di Rodolfo non si conosce nessun'altra discendenza."}
{"id": "6353733", "revid": "109364550", "url": "https://it.wikipedia.org/wiki?curid=6353733", "title": "Famous in Love", "text": "Famous in Love \u00e8 una serie televisiva statunitense di genere teen romantic drama, trasmessa su Freeform dal 18 aprile 2017 al 30 maggio 2018 (sul sito ufficiale dell'omonimo canale ha pubblicato tutti i primi 10 episodi completi) e basata sul libro omonimo di Rebecca Serle. La serie \u00e8 interpretata da Bella Thorne, Charlie DePew, Georgie Flores, Carter Jenkins, Niki Koss, Keith Powers, Pepi Sonuga e Perrey Reeves. Ideata dalla stessa autrice e da I. Marlene King. In Italia la serie \u00e8 andata in onda dal 5 ottobre 2017 al 24 ottobre 2018 sul canale a pagamento Premium Stories. Il 29 giugno 2018 Freeform annuncia la cancellazione della serie dopo due sole stagioni.\nTrama.\nPaige Townsen \u00e8 una normale studentessa del college, finch\u00e9 un giorno ottiene il ruolo da protagonista in \"Locked\". Ora deve abituarsi a vivere una nuova vita, nella quale deve destreggiarsi tra universit\u00e0 e riprese. A scombussolare la sua vita c'\u00e8 l'innegabile chimica con il co-protagonista Rainer Devon, che causer\u00e0 non pochi problemi per la sua \"relazione\" con il coinquilino Jake Salt. Nella serie ci saranno anche dei segreti svelati, che potrebbero completamente abbattere i nostri protagonisti.\nProduzione.\nL'ABC Family, nome precedente di Freeform, aveva dato il via all'episodio pilota il 19 marzo 2015. L'episodio \u00e8 stato registrato nel mese di novembre 2015; mentre il 7 aprile 2016, Freeform d\u00e0 il via libera per i restanti episodi. Le riprese sono iniziate il 13 luglio e concluse il 18 ottobre 2016.\nIl 3 agosto 2017, Freeform rinnova la serie per una seconda stagione.\nIl 30 ottobre 2017 \u00e8 iniziata la produzione della seconda stagione che ha debuttato il 4 aprile 2018.\nIl 29 giugno 2018, viene cancellata dopo due stagioni."}
{"id": "6353764", "revid": "965985", "url": "https://it.wikipedia.org/wiki?curid=6353764", "title": "Gaon Music Chart", "text": ""}
{"id": "6353769", "revid": "553803", "url": "https://it.wikipedia.org/wiki?curid=6353769", "title": "Hungarian Open", "text": ""}
{"id": "6353778", "revid": "115682", "url": "https://it.wikipedia.org/wiki?curid=6353778", "title": "Ellen Sharples", "text": "Biografia.\nEllen Wallace nacque a Bath (o a Birmingham) nel Cheshire, da una famiglia quacchera. Fu allieva, all'inizio, del pittore James Sharples (1752-1811), che nel 1787 divenne suo marito, avendo 17 anni pi\u00f9 di lei. Assieme a lui Ellen, dopo qualche tempo, emigr\u00f2 negli Stati Uniti e la coppia si stabil\u00ec a Washington dove James ebbe notevole successo grazie ai ritratti di influenti personaggi americani (fra i quali lo stesso George Washington). Ellen, da parte sua, realizz\u00f2 delle copie di quadri del marito. Questi lavori erano qualitativamente identici agli originali e venivano sempre apprezzati e venduti allo stesso prezzo degli originali.\nEllen e James Sharples vissero anche a Filadelfia e a New York. Ellen dipinse numerosi ritratti a pastello e soprattutto delle miniature su oggetti d'avorio, realizzate con colori ad acqua, per le quali divenne famosa.\nDopo la morte di suo marito Ellen torn\u00f2 in Inghilterra, a Bristol, con la figlia Rolinda, anche lei artista, che divenne ben presto una pittrice affermata. \nEllen Sharples mor\u00ec nel marzo del 1849, all'et\u00e0 di 80 anni, e lasci\u00f2 2000 sterline alla \"Bristol Academy\", che ella stessa aveva fondato per la promozione delle belle arti e la diffusione del loro insegnamento. Oggi la Bristol Academy \u00e8 divenuta la \"Royal West of England Academy\", ma il suo sviluppo iniziale si deve sempre al lascito di Ellen Sharples. \nSua figlia Rolinda Sharples (1793-1838), nata a New York, rest\u00f2 sempre a Bristol e mor\u00ec prima di sua madre. Una delle sue opere pi\u00f9 significative \u00e8 \"The Trial of Colonel Brereton\", dipinto nel 1834."}
{"id": "6353787", "revid": "125429102", "url": "https://it.wikipedia.org/wiki?curid=6353787", "title": "BBC Music Awards", "text": "I BBC Music Awards \u00e8 stata una manifestazione musicale che si \u00e8 tenuta in Regno Unito dal 2014 al 2017, prodotta da BBC Music. L'evento si svolgeva nel mese di dicembre ed era dedicato alla migliore musica dell'anno in chiusura, con particolari meriti alla musica pop britannica."}
{"id": "6353788", "revid": "123063781", "url": "https://it.wikipedia.org/wiki?curid=6353788", "title": "Trasporti in Cambogia", "text": "Gli anni di guerra e difficolt\u00e0 economiche durante i periodi di pace hanno limitato lo sviluppo delle infrastrutture della Cambogia.\nSistema stradale.\nTutte le principali strade statali della Cambogia sono asfaltate anche se la maggior parte della rete \u00e8 limitata ad una singola carreggiata. Fuori dall'area urbana di Phnom Penh solo la strada nazionale 6A ed una piccola porzione della strada nazionale 48 si presentano con doppia carreggiata e due corsie per senso di marcia. Le strade nazionali cambogiane sulle mappe spesso sono indicate con l'abbreviazione NH, \"National Highway\".\nLa strada nazionale 1 e la strada nazionale 5 fanno parte del percorso transasiatico della Asian Higway 1 (AH1) mentre la strada nazionale 4, la strada nazionale 6A e la strada nazionale 7 fanno parte del corridoio Vientiane-Sihanoukville della Asian Higway 11 (AH11).\nSistema ferroviario.\nIn Cambogia sono presenti solo due linee ferroviarie per un totale di 642\u00a0km ed entrambe hanno origine dalla capitale. La linea per Sihanoukville \u00e8 stata ufficialmente riaperta il 9 aprile 2016 mentre la linea per Poipet ha visto l'ultima corsa, limitata a Phnom Penh-Battambang, nel 2009. Brevi tratti della linea diretta a nord vengono sfruttati per fini turistici a Battambang ed a Pursat dove operano i Bamboo Train.\nPorti.\nIl principale porto commerciale della Cambogia \u00e8 quello di Sihanoukville da dove passa la maggior parte del cargo in entrata o uscita dal paese . Il porto di Phnom Penh dispone di due distinti terminal container e di un molo passeggeri. Nel 2016 sono iniziati i lavori per la costruzione del porto commerciale di Kampot. Sulla costa del golfo di Siam sono presenti altri 6 porticcioli pescherecci ed un terminale petrolifero. Lungo il fiume Mekong ed il Tonle Bassac vi sono approdi fluviali e servizi di traghettamento.\nAeroporti.\nI due principali aeroporti cambogiani sono quello di Phnom Penh e quello di Siem Reap da cui passa quasi tutto il traffico passeggeri della nazione. Oltre ai due scali principali solo l'aeroporto di Sihanoukville ha traffico con voli commerciali. L'aeroporto di Kampong Chhnang, nonostante sia uno dei soli 4 aeroporti del paese con pista lunga oltre i 2.000\u00a0m, rimane inutilizzato mentre l'aeroporto di Battambang ospita voli di aviazione generale.\nCompagnie aeree nazionali.\nLe principali sono:"}
{"id": "6353789", "revid": "729019", "url": "https://it.wikipedia.org/wiki?curid=6353789", "title": "Battaglia di Monmouth", "text": "La battaglia di Monmouth, anche detta battaglia di Monmouth Courthouse, venne combattuta il 28 giugno 1778 nei pressi dell'odierna Freehold nel New Jersey tra le forze americane guidate da George Washington e un'armata britannica sotto il generale Henry Clinton, nell'ambito degli eventi della campagna di Filadelfia della guerra d'indipendenza americana.\nDopo aver occupato la citt\u00e0 di Filadelfia alla fine del 1777, le forze britanniche la evacuarono a met\u00e0 giugno 1778 iniziando un ripiegamento generale alla volta della pi\u00f9 difendibile New York; il lento convoglio delle truppe britanniche in marcia attraverso il New Jersey si rivel\u00f2 un obiettivo ambito per le forze dell'Esercito Continentale di Washington, che si spinsero in avanti al suo inseguimento. La mattina del 28 giugno l'avanguardia americana tent\u00f2 un attacco alla retroguardia britannica mentre questa lasciava il suo accampamento nei pressi di Monmouth, ma l'attacco del generale Charles Lee, secondo in comando di Washington, si rivel\u00f2 cos\u00ec scoordinato da trasformarsi ben presto in una rotta generale degli americani.\nL'arrivo di Washington in persona e del corpo centrale della sua armata consent\u00ec ai reparti americani di riorganizzarsi su una solida postazione difensiva, dove successivamente respinsero i pesanti attacchi dei britannici imponendo loro di ritornare sulle loro posizioni; con il sopraggiungere della notte Clinton fece ripiegare i suoi uomini dal campo di battaglia per riprendere indisturbato la marcia verso New York, e lo scontro si concluse con un sostanziale nulla di fatto.\nAntefatti.\nDopo la vittoria riportata nella battaglia di Brandywine l'11 settembre 1777, le forze britanniche catturarono Filadelfia, capitale provvisoria degli Stati Uniti, il 22 settembre seguente infliggendo poi, il 4 ottobre, una dura sconfitta nella battaglia di Germantown alle forze dell'Esercito Continentale americano che tentavano di riprendere la citt\u00e0; il comandante in capo degli americani, generale George Washington, dovette quindi arretrare le sue truppe a Valley Forge in Pennsylvania dove trascorsero l'inverno addestrandosi e riorganizzandosi. Vista l'entrata in guerra della Francia a fianco degli americani e la possibilit\u00e0 che una flotta francese potesse bloccare l'estuario del fiume Delaware tagliando i rifornimenti all'armata britannica, nel maggio 1778 il nuovo comandante in capo delle forze britanniche in Nord America, generale Henry Clinton, ricevette istruzioni da Londra di evacuare Filadelfia e di radunare tutte le truppe disponibili nella piazzaforte strategica di New York, pi\u00f9 facilmente rifornibile dalla madrepatria.\nNelle intenzioni originali il ripiegamento dei britannici da Filadelfia a New York doveva avvenire interamente via mare, sotto la scorta dei vascelli della Royal Navy, ma una penuria di navi da trasporto obblig\u00f2 Clinton a rivedere i suoi piani: i rifornimenti, l'equipaggiamento pesante e circa 3.000 civili Lealisti evacuati dalla regione di Filadelfia sarebbero stati imbarcati sulle navi disponibili e avrebbero fatto il viaggio via mare fino a New York, mentre il grosso delle truppe avrebbe marciato via terra attraverso il New Jersey fino a Raritan Bay, dove si sarebbe imbarcato per l'ultimo tratto alla volta della stessa New York. La mattina del 18 giugno 1778 l'armata britannica lasci\u00f2 quindi Filadelfia e inizi\u00f2 una marcia di circa 160 chilometri in direzione nord-est alla volta di New York. Il contingente comprendeva 11.000 soldati regolari britannici e mercenari tedeschi, un migliaio di Lealisti provenienti dall'area di Filadelfia e un treno di carriagi lungo 19 chilometri; le forze britanniche erano ripartite in due divisioni, quella del generale Wilhelm von Knyphausen schierata in avanguardia e quella del generale Charles Cornwallis in retroguardia, con il lungo treno carriagi posto nel mezzo.\nNon appena i britannici lasciarono Filadelfia, Washington rioccup\u00f2 la citt\u00e0 mentre il grosso dell'armata americana valicava il fiume Delaware nei pressi di Trenton; il comandante in capo degli americani distacc\u00f2 quindi la brigata dell'Esercito Continentale del generale William Maxwell per rinforzare la milizia coloniale del New Jersey e lanciare una serie di azioni ritardanti degli spostamenti della colonna di Clinton, incendiando i ponti, interrando i pozzi di acqua potabile e costruendo sbarramenti attraverso le strade. La prima settimana di marcia convinse Clinton che il suo treno di carriagi era troppo ingombrante per poter affrontare l'intero spostamento via terra e, preoccupato per le mosse di Washington come pure per la notizia che l'armata americana del generale Horatio Gates stava muovendo dalla valle dell'Hudson a nord per sbarrare ai britannici la via per New York, il generale decise di lasciare la strada principale ad Allentown e di procedere pi\u00f9 a est verso la costa, per completare il viaggio via mare imbarcandosi nei pressi di Sandy Hook. Con una temperatura estiva che superava abbondantemente i 37\u00b0, entrambi gli eserciti persero molti uomini a causa di malori e colpi di calore.\nMentre le forze americane continuavano a tallonare le unit\u00e0 di Clinton, procedendo parallelamente sulla sinistra della colonna britannica, in seno al comando dell'Esercito Continentale vi erano divergenze sulla linea di condotta da seguire. Washington era intenzionato a sfruttare l'occasione che Clinton gli offriva: attardata dal lungo treno di carriagi, la colonna britannica era molto vulnerabile nella sua marcia attraverso il New Jersey e doveva essere attaccata prima che raggiungesse la sicurezza delle fortificazioni di New York; il maggior generale Charles Lee, secondo in comando di Washington, consigli\u00f2 invece di attendere ulteriormente gli sviluppi perch\u00e9 riteneva che, con l'entrata della Francia nel conflitto, la vittoria nella guerra era ormai scontata nel lungo periodo e non bisognava quindi rischiare le forze dell'Esercito Continentale, non ancora sufficientemente pronte ad affrontare i regolari britannici, in uno scontro aperto. Il 24 giugno, mentre le forze di Clinton spazzavano via un contingente della milizia del New Jersey che tentava di sbarrare loro il cammino a Crosswicks, Washington indisse un consiglio di guerra con i suoi ufficiali per discutere il da farsi: un piccolo gruppo di ufficiali, tra cui il brigadier generale Anthony Wayne, sollecit\u00f2 un attacco a una sezione della colonna britannica mentre questa si trovava scaglionata lungo la strada, ma il generale Lee convinse la maggioranza dei presenti a votare contro l'azione.\nWashington decise di superare l'impasse distaccando dall'armata principale un contingente di 1.500 uomini sotto il brigadier generale Charles Scott per ricongiungersi alla brigata di Maxwell e operare contro l'esposto fianco sinistro della colonna britannica; pi\u00f9 tardi quella giornata altre truppe furono distaccate a questo scopo sotto il comando del maggior generale Gilbert du Motier de La Fayette e del generale Wayne, portando la consistenza dell'avanguardia americana a 5.000 uomini e 12 cannoni. Il 27 giugno la colonna britannica raggiunse Monmouth Courthouse (oggi Freehold nel New Jersey), dove si accamp\u00f2 per la notte; il corpo centrale delle forze americane era ancora a Englishtown, pi\u00f9 a ovest, ma Washington decise di spingere in avanti la sua avanguardia per ingaggiare i britannici e tenerli impegnati fino a che il grosso delle forze non fosse sopraggiunto, impedendo loro in particolare di attestarsi sulla vantaggiosa posizione difensiva che garantivano le colline di Middletown Heights. Washington voleva affidare il comando dell'avanguardia a La Fayette, ma Lee si fece avanti e ottenne di assumere la guida della formazione: il generale si incontr\u00f2 con i suoi comandanti di brigata subordinati (La Fayette, Maxwell, Scott e Wayne) ma non stese alcun piano operativo, sostenendo che lo avrebbe fatto solo dopo aver ottenuto maggiori informazioni sulle forze britanniche; il generale omise anche di avvertire delle sue intenzioni la milizia del New Jersey agli ordini del generale John Dickson e il reggimento fucilieri del colonnello Daniel Morgan, che stavano continuando a tallonare gli spostamenti dei britannici.\nLa battaglia.\nPreoccupato per la vicinanza delle forze americane, il generale Clinton ordin\u00f2 di levare il campo di Monmouth e di riprendere la marcia verso nord alle 04:00 del 28 giugno; informato dalla milizia del New Jersey della mossa britannica, Washington ordin\u00f2 subito a Lee avanzare e tenere impegnato il nemico mentre lui portava avanti il resto delle forze americane. La forza di Lee si mosse lentamente in avanti e inizi\u00f2 a ingaggiare la retroguardia britannica comandata da Cornwallis intorno alle 08:00; quasi subito il comandante degli americani perse il controllo della situazione, iniziando a inviare ordini contraddittori che gettarono nella confusione i suoi subordinati. La brigata di Wayne, al centro dello schieramento americano, si prepar\u00f2 a lanciare un attacco vigoroso ma ricevette istruzione di attuare solo una finta, mentre le due ali dovevano spingersi in avanti e tentare di tagliare fuori la retroguardia britannica; privo di chiare informazioni sullo schieramento nemico (che del resto non si era preoccupato di procurarsi), Lee non si accorse che le forze di Cornwallis erano ormai allertate e schierate per la battaglia.\nWayne entr\u00f2 in contatto con i britannici poco a nord di Monmouth, venendo subito contrattaccato dalle forze agli ordini di Cornwallis; La Fayette chiese il permesso di contrattaccare muovendo sul fianco dei britannici con l'ala destra degli americani, e dopo un primo rifiuto Lee acconsent\u00ec alla manovra rinforzando anche le forze del francese con tre reggimenti prelevati dalla brigata di Wayne. La forza di La Fayette fin\u00ec sotto il tiro dell'artiglieria britannica, e Lee le ordin\u00f2 di trovare riparo nei pressi dell'abitato di Monmouth; questa manovra, cui si aggiunse il ripiegamento dell'artiglieria americana schierata al centro che aveva terminato le munizioni, mand\u00f2 in confusione i due comandanti dell'ala sinistra americana, Scott e Maxwell, che privi di chiare istruzioni si convinsero che il resto dell'armata stesse ripiegando verso ovest: i due ordinarono prontamente alle loro brigate di fare altrettanto, proprio mentre nello stesso momento Lee ordinava alla forza di La Fayette di arrestare la sua avanzata e ritornare sulla posizioni di partenza. Mentre i comandanti americani non riuscivano a capire perch\u00e9 l'armata si stesse ritirando, Clinton lanci\u00f2 i reparti di Cornwallis in un attacco generale: Lee non aveva predisposto alcuna retroguardia per coprire il ripiegamento, che ben preso si trasform\u00f2 in una rotta disordinata incalzata dai britannici.\nLa Fayette invi\u00f2 un disperato messaggio a Washington chiedendogli di intervenire al pi\u00f9 presto. Spingendosi in avanti, Washington si imbatt\u00e9 in masse di soldati americani in fuga verso ovest, e quando infine si incontr\u00f2 con Lee ebbe con lui un violento alterco: il generale fu destituito dal comando e spedito nelle retrovie, mentre Washington stesso si dava da fare per raggruppare i reparti e rischierarli in formazione da battaglia. Per guadagnare tempo, Washington fece rischierare alcuni elementi della brigata di Wayne e due reggimenti di truppe fresche dietro una siepe sul lato nord della strada di Monmouth, con l'ordine di resistere il pi\u00f9 a lungo possibile: dopo alcuni duri scontri queste truppe furono nuovamente messe in rotta inseguite dai dragoni britannici, ma il tempo guadagnato consent\u00ec a Washington di schierare il resto dell'armata in una solida posizione difensiva pi\u00f9 a ovest dietro il torrente di Wemrock Brook, con l'ala sinistra tenuta dalla divisione del generale William Alexander e quella destra dalla divisione del generale Nathanael Greene mentre le restanti forze di Lee, ora al comando di La Fayette, si raggruppavano nelle retrovie. Greene fece piazzare quattro cannoni su Comb's Hill, un rilievo a sud del campo di battaglia, da cui prendere d'infilata le forze britanniche avanzati, che dovettero fermarsi per chiamare la propria artiglieria in supporto; contemporaneamente, Alexander respinse un attacco dei britannici contro l'ala sinistra degli americani, che ebbero cos\u00ec modo di stabilizzare la loro posizione.\nDopo un momento di stasi la battaglia si riaccese verso le 12:30, quando i britannici lanciarono un attacco generale alla linea degli americani. Si svilupparono duri scontri al centro della posizione americana, tenuta dalla brigata di Wayne appoggiata da una batteria d'artiglieria al comando del generale Henry Knox; tra l'artiglieria americana e quella britannica si svilupp\u00f2 un intenso duello, uno dei pi\u00f9 feroci di tutta la guerra, risoltosi infine con il ritiro dei pezzi britannici. Pi\u00f9 a sud, Cornwallis guid\u00f2 un attacco della sinistra britannica alla destra degli americani, ma l'inteso fuoco di fucileria degli uomini di Greene e il tiro d'infilata dei cannoni americani su Comb's Hill obbligarono infine i disciplinati reparti anglo-tedeschi a ripiegare sulla posizioni di partenza. Con l'artiglieria britannica messa a tacere, Washington tent\u00f2 un cauto contrattacco al centro dello schieramento lanciando in avanti gli uomini di Wayne: il colonnello Monckton dei granatieri britannici rispose con una carica alla baionetta che, sebbene costosa in termini di perdite (lo stesso Monckton rimase ucciso), convinse gli uomini di Wayne a ripiegare sulle loro posizioni.\nVerso le 15:30, anche per via delle temperature afose e del forte tasso d'umidit\u00e0, i combattimenti cessarono quasi del tutto: Clinton fece ripiegare le truppe britanniche fuori tiro, e sebbene Washington volesse inseguirlo gli americani si rivelarono troppo esausti per tentare la manovra. I due contendenti riorganizzarono i loro schieramenti ma non tentarono altre azioni offensive, anche per il sopraggiungere della notte; protetto dall'oscurit\u00e0, verso le 22:00 Clinton fece silenziosamente ritirare i reparti britannici dal campo di battaglia per riprendere la marcia verso nord-est, ed era ormai ampiamente sulla via per Sandy Hook quando, allo spuntare dell'alba del 29 giugno, le sentinelle americane si avvidero che il nemico aveva lasciato il campo di battaglia.\nConseguenze.\nLa battaglia di Monmouth ebbe un esito incerto, ed entrambe le parti rivendicarono la vittoria: le forze americane fallirono l'occasione di infliggere severe perdite al lento convoglio britannico, ma dopo lo sbandamento iniziale si raggrupparono e offrirono una solida resistenza agli attacchi del nemico, con gran vantaggio per il morale dell'Esercito Continentale e mostrando che i mesi di addestramento a Valley Forge stavano iniziando a dare i loro frutti; i britannici fallirono l'opportunit\u00e0 di trasformare il disorganizzato attacco di Lee in un disastro per l'armata americana, ma ebbero modo di ripiegare con ordine dal campo di battaglia e di riprendere indisturbati la loro marcia verso New York. Le forze britanniche contarono 65 morti, 170 feriti e 64 tra dispersi e prigionieri, mentre gli americani registrarono 106 morti, 160 feriti e 95 tra dispersi e prigionieri; significativamente, un gran numero di uomini tra entrambi gli schieramenti fu messo fuori combattimento e un centinaio rimase ucciso da colpi di calore e affaticamento dato dalle intense temperature registrate il giorno della battaglia.\nLa marcia di Clinton prosegu\u00ec indisturbata fino a raggiungere Sandy Hook il 30 giugno, dove l'intero contingente britannico fu imbarcato sulle navi da trasporto nel corso dei cinque giorni seguenti per poi essere traghettato fino a New York; al di l\u00e0 delle perdite riportate a Monmouth, la marcia attraverso il New Jersey era stata costosa in termini umani per le forze britanniche per via del gran numero di diserzioni, circa 550 (l'equivalente di un intero battaglione), registrate in particolare nei reparti di mercenari tedeschi, molti dei quali colsero l'occasione per insediarsi a Filadelfia e in molti casi arruolarsi nelle forze americane.\nWashington condusse la sua armata a nord, attravers\u00f2 il fiume Hudson e stabil\u00ec un accampamento nella Contea di Westchester dove rimase fino all'autunno seguente. Washington destitu\u00ec Lee da ogni incarico e lo defer\u00ec a una corte marziale: dopo sei settimane di indagini, la corte giudic\u00f2 Lee colpevole di disobbedienza agli ordini e di intenzionale negligenza nel dovere, condannandolo a un anno di sospensione dall'esercito; il verdetto fu confermato da un voto del Congresso Continentale, ma Lee non accett\u00f2 mai la sospensione e fu espulso dall'esercito, morendo poi di febbre gialla nell'ottobre 1782.\nLa battaglia di Monmouth fu l'ultimo grande scontro tra i due nuclei centrali delle forze americane e britanniche nel teatro settentrionale degli Stati Uniti; nei mesi seguenti, mentre grosse forze contrapposte continuavano a gravitare nell'area di New York senza tuttavia impegnarsi in scontri significativi, l'attenzione di entrambi gli schieramenti si spost\u00f2 nelle regioni meridionali, dove le forze britanniche lanciarono una campagna di attacchi anfibi ai danni di Georgia e Carolina del Sud."}
{"id": "6353792", "revid": "287204", "url": "https://it.wikipedia.org/wiki?curid=6353792", "title": "Hungarian Open (ATP)", "text": "L'Hungarian Open, conosciuto anche come \"Gazprom Hungarian Open\" per motivi di sponsorizzazione, \u00e8 stato un torneo di tennis facente parte del ATP Tour 250 giocato a Budapest, in Ungheria su campi in terra rossa della \"Nemzeti Edz\u00e9s K\u00f6zpont\". Nel 2017 si \u00e8 giocata la prima edizione. L'edizione del 2020 non viene disputata a causa della pandemia di COVID-19. Nel 2021 viene ricollocato a Belgrado con il nome di Serbia Open, torneo gi\u00e0 disputato dal 2009 al 2012."}
{"id": "6353794", "revid": "729019", "url": "https://it.wikipedia.org/wiki?curid=6353794", "title": "Ostaria", "text": "Ostaria o Osteria (in croato O\u0161tarije) \u00e8 uno scoglio della Croazia situato nel mare Adriatico vicino alla costa dalmata settentrionale, a sud della citt\u00e0 di Zaravecchia. Fa parte dell'arcipelago zaratino. Amministrativamente appartiene al comune di Zaravecchia nella regione zaratina.\nGeografia.\nOstaria si trova all'imbocco meridionale del canale di Pasman, 240\u00a0m a sud di punta Dominis (\"Rtina\") e a sud-est di porto Rosso (\"Crvena luka\"). Lo scoglio ha un'area di 5738\u00a0m\u00b2, la costa lunga 296\u00a0m e l'altezza di 2,9\u00a0m. A sud dello scoglio c'\u00e8 un segnale luminoso."}
{"id": "6353796", "revid": "1543377", "url": "https://it.wikipedia.org/wiki?curid=6353796", "title": "Conferenza dei governanti", "text": "La Conferenza dei governanti (detta anche Consiglio dei governanti o durbar, in malese: Majlis Raja-Raja; Jawi: \u0645\u062c\u0644\u064a\u0633 \u0631\u0627\u062c\u0662) in Malaysia \u00e8 un consiglio che comprende i nove sovrani degli stati malesi monarchici e i governatori, o Yang di-Pertua Negeri, degli altri quattro stati. \u00c8 stato ufficialmente istituito ai sensi dell'articolo 38 della Costituzione della Malesia ed \u00e8 l'unica istituzione di questo tipo al mondo, secondo la Biblioteca nazionale della Malesia. La sua responsabilit\u00e0 principale \u00e8 l'elezione dello Yang di-Pertuan Agong (re supremo) e del suo vice, il Timbalan Yang di-Pertuan Agong, ogni cinque anni o quando la carica diviene vacante per morte, dimissioni o rimozione del titolare. La Conferenza svolge un ruolo anche nella modifica della Costituzione e in alcune altre politiche, in particolare, nelle materie trattate dagli articoli \"trincerati\", vale a dire quelle riguardanti lo status dei governanti, i privilegi speciali degli indigeni Bumiputra (ai sensi dell'articolo 153 della Costituzione della Malesia), lo status della lingua malese come lingua nazionale e la clausola che disciplina la modifica di tali articoli.\nStoria.\nLa Conferenza dei governanti trae le sue origini nel durbar del 1897 dei sovrani degli Stati malesi federati, all'epoca protettorato britannico. Quest'entit\u00e0 politica era composta dai quattro stati di Perak, Selangor, Negeri Sembilan e Pahang. Lo scopo del durbar, come descritto dal residente generale Frank Swettenham, era quello di \"portare nelle case dei malesi, nel modo pi\u00f9 eclatante possibile, la realt\u00e0 della Federazione\".\nDopo la seconda guerra mondiale, venne istituito un organo simile chiamato Consiglio dei sultani nell'Unione malese. Il Consiglio comprendeva \"ex officio\" il governatore dell'Unione, che fungeva da presidente, i nove governanti, il segretario capo, il procuratore generale e il segretario finanziario. Le uniche funzioni del Consiglio erano di prendere in considerazione la legislazione relativa all'Islam (funzione svolta da un sottocomitato del Consiglio, che comprendeva solo i membri musulmani) e di consigliare il Governatore dell'Unione o il sovrano di uno stato, se necessario.\nLa prima Conferenza dei governanti venne convocata il 31 agosto 1948 e vi presero parte tutti i sovrani dei nove stati monarchici. In quell'anno i britannici avevano istituito la semi-autonoma Federazione della Malesia. La Conferenza dei governanti continu\u00f2 a riunirsi anche dopo l'indipendenza quando divenne un organo formalmente previsto dalla Costituzione.\nAmmissione.\nL'ammissione alla conferenza dipende dalla successione degli stati monarchici e dalla nomina dei governatori. Lo Yang di-Pertuan Agong nomina i governatori, mentre ogni Stato monarchico ha una propria procedura per la successione al trono. Uno di questi, il Negeri Sembilan, \u00e8 di per s\u00e9 formalmente una monarchia elettiva.\nSolo i governanti degli stati malesi di Negeri Sembilan, Selangor, Perlis, Terengganu, Kedah, Kelantan, Pahang, Johor e Perak sono autorizzati a partecipare attivamente e passivamente all'elezione dello Yang di-Pertuan Agong. I governatori degli altri stati - Penang, Malacca, Sabah e Sarawak - sono esclusi quando la Conferenza dei governanti si riunisce per decidere l'elezione o la rimozione dello Yang di-Pertuan Agong o del suo vice e per discutere circa i privilegi dei governanti e le questioni dell'Islam.\nSe un membro della Conferenza non \u00e8 in grado di partecipare a una riunione, il suo Stato deve designare un sostituto temporaneo; questo processo \u00e8 definito dalla stessa Costituzione di ciascuno Stato e quindi varia. Una volta eletto, lo Yang di-Pertuan Agong delega la rappresentazione del suo stato al reggente che ha selezionato per governare al suo posto nel suo stato natale. Lo Yang di-Pertuan Agong partecipa alle riunioni della Conferenza, anche se lo fa in modo intermittente, di solito solo quando la Conferenza deve discutere di questioni di politica nazionale o per eleggere un nuovo Yang di-Pertuan Agong.\nQuando partecipa alle riunioni della Conferenza, ogni sovrano e governatore \u00e8 accompagnato dal Menteri Besar (per gli stati monarchici) o dal Primo ministro (per gli stati non monarchici) del suo Stato. Quando alle riunioni \u00e8 presente lo Yang di-Pertuan Agong, questo \u00e8 accompagnato dal Primo ministro.\nOgni assemblea della Conferenza \u00e8 presieduta a rotazione da uno dei nove sovrani.\nRuoli e procedure.\nLa Biblioteca nazionale ha definito la Conferenza dei governanti \"l'istituzione suprema del Paese\", il che significa che anche il Parlamento \u00e8 subordinato ad esso. Tuttavia, il suo ruolo \u00e8 di fatto soprattutto simbolico, in quanto anche l'elezione dello Yang di-Pertuan Agong generalmente segue un ordine fisso basato sull'anzianit\u00e0 dei governanti malesi al momento dell'indipendenza nel 1957.\nNel processo decisionale, se \u00e8 coinvolta la Conferenza dei governanti, lo Yang di-Pertuan Agong \u00e8 costituzionalmente tenuto a consultare non solo il Primo ministro federale e i membri della Conferenza ma anche il Menteri Besar (Ministro capo) di ogni stato.\nModifica della Costituzione.\nIl ruolo della Conferenza nel processo di revisione della Costituzione \u00e8 enunciato dall'emendamento del 1971, uno dei primi provvedimenti legislativi approvati dal Parlamento dopo il catastrofico incidente del 13 maggio, che ha visto almeno duecento morti in scontri razziali nella capitale federale di Kuala Lumpur.\nLa legge costituzionale defin\u00ec particolarmente protetti gli articoli 152, 153 e 181 e anche la parte III della Costituzione; qualsiasi critica pubblica di tali disposizioni potrebbe ora essere incriminata dal Parlamento (questo venne previsto separatamente con modifiche alla legge sulla sedizione). Le disposizioni in questione riguardano il contratto sociale tra etnie (da non confondere con la filosofia del contratto sociale tra il governo e i governati), frutto di un accordo quid pro quo tra i Bumiputra e i non-Bumiputra. In cambio della concessione della cittadinanza ai non Bumiputra, ai Bumiputra vennero garantiti diritti speciali. Le modifiche vennero cos\u00ec efficacemente \"radicate\" nel contratto sociale, rendendo modificabile quest'ultimo solo con l'accordo della Conferenza dei governanti. Alcuni descrissero poi la Conferenza dei governanti come il simbolo della \"posizione dominante dei malesi\".\nLa Conferenza interviene negli emendamenti riguardanti la lingua malese come lingua nazionale, i particolari privilegi e diritti dei malesi e delle altre popolazioni indigene (i Bumiputra, che costituiscono pi\u00f9 della met\u00e0 della popolazione malese), lo status dei governanti e le disposizioni per la cittadinanza. Inoltre, il quinto comma dell'articolo 159, che disciplina le modifiche alla Costituzione, venne modificato per rendere le disposizioni della Costituzione relative alle \"questioni sensibili\" menzionate in precedenza passibili di modifica solo con il consenso della Conferenza dei governanti. Questo regolamento si applica anche al quinto comma dell'articolo 159.\nQuesti cambiamenti incontrarono una forte opposizione da parte del Partito d'Azione Democratica e del Partito Popolare Progressista, entrambi i quali avevano chiesto cambiamenti nelle politiche governative relative a tali \"questioni delicate\" nelle loro campagne per le elezioni generali del 1969. Gli emendamenti furono accusati di minare la supremazia parlamentare e alcuni considerarono la legislazione poco chiara circa il divieto di contestazione. In particolare fu chiesto se il divieto di contestazione si applicasse anche al quinto comma dell'articolo 159.\nAltri, come il \"Times\" di Londra criticarono aspramente gli emendamenti costituzionali, affermando che avrebbero \"preservato come immutabile il sistema feudale che domina la societ\u00e0 malese\" e che \"avrebbe dato a questo corpo arcaico di piccoli monarchi costituzionali un'incredibile potenza in blocco\", suggerendo che questa mossa era ipocrita alla luce della dichiarazione del Primo ministro Tun Abdul Razak di \"avere la piena consapevolezza che le questioni importanti non devono pi\u00f9 essere spazzate sotto il tappeto...\". Tuttavia, nonostante la feroce opposizione, la coalizione di governo guidata dal Fronte Nazionale approv\u00f2 gli emendamenti in Parlamento senza opposizione ottenendo la maggioranza qualificata di due terzi richiesta.\nIncontri.\nLa Conferenza dei governanti si riunisce di norma tre volte l'anno. Tuttavia, qualora lo Yang di-Pertuan Agong o almeno tre membri della Conferenza ne facciano richiesta, il Custode del sigillo dei governanti pu\u00f2 convocare una riunione straordinaria della Conferenza. L'assemblea che elegge il sovrano federale \u00e8 convocata al pi\u00f9 tardi quattro settimane prima della fine del mandato quinquennale dello Yang di-Pertuan Agong e ogni volta che questa carica o quella del suo vice divengono vacanti per morte, dimissioni o rimozione del titolare.\nLa Conferenza si riunisce generalmente all'Istana Negara, ma le riunioni si possono tenere in altri luoghi con il consenso dei membri della Conferenza. In alcune occasioni le riunioni si sono tenute in vari palazzi statali, nella sede del Parlamento e in strutture alberghiere.\nOgni sovrano presiede a turno la riunione. L'agenda \u00e8 generalmente illustrata e resa nota ai governanti prima della riunione. Durante l'incontro, nessuno dei governanti ha la precedenza sull'altro e tutti sono considerati eguali. Anche lo Yang di-Pertuan Agong non ha la precedenza sugli altri governanti e serve a rappresentare il governo federale. Tuttavia, un governante che \u00e8 in carica da pi\u00f9 tempo \u00e8 considerato pi\u00f9 anziano e il suo consiglio \u00e8 ampiamente rispettato per la ricchezza della sua esperienza, ma questo consiglio non deve necessariamente essere seguito.\nIl segretario della Conferenza \u00e8 il Custode del sigillo dei governanti."}
{"id": "6353801", "revid": "729019", "url": "https://it.wikipedia.org/wiki?curid=6353801", "title": "Fearne Cotton", "text": "Carriera.\nHa condotto programmi televisivi molto popolari come \"Top of the Pops\" (2004-2006) e \"Red Nose Day - Telethon\". Nel 2007 \u00e8 diventata la voce femminile del Radio 1 Chart Show, insieme a Reggie Yates per due anni. \nInoltre, dal settembre 2009 al maggio 2015, un programma radiofonico dal titolo \"Fearne Cotton\" sulla BBC Radio 1, ogni mattina nei weekend.\nNel 2007 ha condotto \"The Xtra Factor\", uno spin-off di \"The X Factor\" su ITV2. Dal 2008 appare in \"Celebrity Juice\". \nVita privata.\nDal 2014 \u00e8 sposata con Jesse Wood, musicista e membro del gruppo Reef, nonch\u00e9 figlio di Ronnie Wood dei Rolling Stones."}
{"id": "6353802", "revid": "599013", "url": "https://it.wikipedia.org/wiki?curid=6353802", "title": "Christophe Olol", "text": "Carriera.\nClub.\nComincia a giocare nelle giovanili del Paris Saint-Germain. Nel 2002 si trasferisce al Drouais. Nel 2010 passa al Sainte-Rose. Nel 2012 viene acquistato dalla Juventus SA, in cui milita fino al 2015.\nNazionale.\nDebutta in Nazionale il 5 novembre 2011, in Antigua e Barbuda-Guadalupa (0-0). Ha partecipato, con la Nazionale, alla Gold Cup 2011. Ha collezionato in totale, con la maglia della Nazionale, 4 presenze ed ha subito 5 reti."}
{"id": "6353805", "revid": "606919", "url": "https://it.wikipedia.org/wiki?curid=6353805", "title": "Paul Singer", "text": "Paul Singer \u00e8 il fondatore e partner del fondo Elliott Management Corporation, uno tra i maggiori fondi hedge americani, specializzati nell'azionismo attivista, nell'acquisizione di imprese che hanno potenziale di miglioramento e di debiti sovrani. \nGestisce anche NML Capital Limited, unit\u00e0 offshore di Elliott Management Corporation con sede alle isole Cayman. Dal 10 Luglio 2018, Elliott \u00e8 entrato in possesso del 99,7% delle azioni dell'AC Milan. Attivo nel campo della filantropia, Singer sostiene numerose cause tra cui i diritti LGBT. Nel 2021 \u00e8 indicato da \"Forbes\" quale 222\u00b0 uomo pi\u00f9 ricco degli Stati Uniti e 665\u00ba del mondo, con un patrimonio netto stimato di 4,3 miliardi di dollari.\nBiografia.\nNato nel 1944 a New York da una famiglia ebraica, figlio di un farmacista di Manhattan e di una casalinga, ha due fratelli, ha conseguito un bachelor in psicologia presso l'Universit\u00e0 di Rochester nel 1966 e una laurea in legge presso la Harvard Law School nel 1969. Nel 1974 lavora come avvocato nella divisione immobiliare della banca d'investimento \"Donaldson, Lufkin &amp; Jenrette\". Nel 1977 crea l'hedge fund Elliott Management Corporation con 1,3 milioni di dollari raccolti tra amici e parenti. Visto da alcuni come uno speculatore senza piet\u00e0, il suo fondo viene addirittura chiamato \"fondo avvoltoio\". D'altro canto, la sua abilit\u00e0 nella creazione di valore a lungo termine \u00e8 stata riconosciuta da molti. Le sue parole: \"Faccio solo rispettare la legge e le mie battaglie legali aiutano a evitare che leader statali irresponsabili usino male o, peggio, rubino i soldi che vengono loro prestati\". La sua strategia: comprare debito di nazioni e aziende in crisi quando tale debito \u00e8 a forte sconto per poi rivenderlo con un profitto oppure ricorrere in tribunale per ottenere il rimborso. Filantropo, sostenitore finanziario dei diritti LGBTQ e del Partito Repubblicano, suona il piano ed \u00e8 grande appassionato della squadra di calcio inglese dell'Arsenal. Dal 1977 ha avuto risultati negativi solo in due anni e una media di rendimento del 13,2%. Insieme a Paul Singer, sono partner di Elliott Management Corporation: Jon Pollock, co-chief executive officer e co-chief investment officer; Gordon Singer, il figlio di Paul e responsabile dell'ufficio di Londra della Elliott Management; Steven Kasoff e Dave Miller, portfolio manager; Steven A. Cohen, Head Trader, e Jesse Cohn, Head of U.S. equity activism.\nGli investimenti.\nNei debiti sovrani.\nVari investimenti effettuati dai fondi amministrati da Paul Singer hanno riguardato i debiti dei Paesi in default.\nPer\u00f9.\nNel 1996, Elliott Management Corporation ha acquistato un bond del debito in default del Per\u00f9 per 20 milioni di dollari. Dopo una lunga e controversa contesa, in cui si dice che Singer abbia fatto sequestrare il jet del presidente peruviano, Alberto Fujimori, Singer era stato sconfitto in tribunale nel 1998 per l'intento apertamente speculativo; ha per\u00f2 poi vinto in appello ottenendo un risarcimento di 58 milioni di dollari comprensivi degli interessi. Il presunto sequestro dell'aereo \u00e8 stato poi confutato da Mark Cymrot, l'avvocato che ha rappresentato il Per\u00f9.\nArgentina.\nCi sono voluti 15 anni per vincere la battaglia pi\u00f9 famosa di Singer, quella contro il governo argentino per il rimborso delle obbligazioni che il fondo Elliott aveva acquistato nel 2001 a forte sconto, i \"Tango bond\" poi finiti in default, per un valore nominale di 630 milioni di dollari. L'Argentina aveva in seguito proposto un rimborso parziale dei bond (30 centesimi per dollaro), un prezzo accettato da vari investitori ma non da Singer, il quale si era rivolto a vari tribunali del Regno Unito e degli Stati Uniti, arrivando nel 2012 a far sequestrare come garanzia una nave della marina argentina ormeggiata in un porto del Ghana. L'allora presidente dell'Argentina, Cristina Fern\u00e1ndez de Kirchner, dichiar\u00f2 un'ordinanza di necessit\u00e0 e urgenza, chiedendo alla banca centrale di trasferire delle riserve in valuta estera per estinguere il debito, ma il presidente della banca rifiut\u00f2. Nel 2015, Mauricio Macri ha instaurato un nuovo governo argentino, che nella sua campagna elettorale ha annunciato di voler rinvigorire l'economia dell'Argentina. Nel 2016 il nuovo governo argentino ha rimborsato al fondo 2,4 miliardi di dollari, l'equivalente di un guadagno del 392% della cifra investita. Kirchner fu poi accusata di tradimento.\nCongo.\nElliott invest\u00ec 31 milioni di dollari in contratti di debito valutati sulla carta 100 milioni. Una seguente causa giudiziaria port\u00f2 anche al congelamento di alcuni pagamenti petroliferi e alla decisione del presidente americano George W. Bush di adottare una clausola che impediva il sequestro di assets congolesi negli Stati Uniti da parte dell'hedge fund di Singer. Dopo una battaglia legale durata due anni, e ulteriori rapporti sulla corruzione del governo da parte di Global Witness, il Congo ha provveduto ad una risoluzione extragiudiziale per una cifra non resa nota.\nIn aziende.\nFocalizzandosi principalmente sugli investimenti di borsa dopo il crollo azionario del 1987, la recessione degli anni novanta e la crisi economica causata dal fallimento della Lehman Brothers nel 2008, l'hedge fund di Singer \u00e8 intervenuto nella ristrutturazione di aziende statunitensi e internazionali, acquisendo partecipazioni con l'intento di voler difendere gli interessi degli azionisti di minoranza e aprendo battaglie legali in tutto il mondo: TWA, MCI, WorldCom, Enron, Chrysler, Delphi Automotive, Novell, Skopko, Adecco, Hess, Elektrim. Nel 2011 ha fatto causa presso il tribunale britannico ad una societ\u00e0 statale vietnamita, Vinishine, finita in default dopo un prestito di 600 milioni di dollari sostenuto dal governo vietnamita per poi abbandonare il caso l'anno successivo.\nNel 2015 ha investito nella rete cellulare Sigfox (che copre Spagna, Francia, Regno Unito, Paesi Bassi) e in pannelli solari nel Regno Unito, ha acquisito partecipazioni in CDK Global (diventandone il terzo azionista con il 5,4% del capitale) e in Cabela's (11,1%). Nell'estate 2017 si \u00e8 opposto a Warren Buffett per il controllo di Orion, societ\u00e0 statunitense attiva nel campo dell'energia: Buffett ha investito 18,1 miliardi di dollari (di cui 9 in contanti) per rilevare Energy Future Holdings, in bancarotta ma controllata da Orion; Singer ha riportato un profitto di 3 miliardi di dollari.\nAll'inizio del 2018 entra con una partecipazione del 6% nel capitale di Whitbread. La societ\u00e0, una multinazionale inglese (quotata alla Borsa di Londra), possedeva Costa Coffee, la seconda catena di caff\u00e8 pi\u00f9 grande al mondo dopo Starbucks e la pi\u00f9 grande nel Regno Unito. Elliott chiede, come in precedenza aveva chiesto un altro fondo americano, Sachem Head, di attuare lo spin-off, lo scorporo, della catena Costa Coffee dal resto del gruppo e quotarlo poi in borsa. Dieci giorni dopo l'ingresso del fondo Elliott, Whitbread annunci\u00f2 la decisione di scorporare la societ\u00e0 dalle altre attivit\u00e0 del gruppo e di quotarla alla Borsa di Londra entro due anni. In seguito, il 31 agosto 2018, Whitbread ha annunciato la proposta di vendita di Costa alla Coca-Cola Company per 3,9 miliardi di sterline.\nNel maggio 2018, Elliott ha lanciato un'offerta pubblica di acquisto da 6,9 miliardi di dollari per Athenahealth, una societ\u00e0 specializzata in software per i pagamenti nella sanit\u00e0 e in cui il fondo di Elliott era gi\u00e0 azionista rilevante con una partecipazione del 9%. In una lettera al management, Elliott sostiene di non essere soddisfatto della performance della societ\u00e0 quotata al Nasdaq e che ci vuole un cambiamento operativo. Propone 160 dollari ad azione in contanti con un premio del 27%. In borsa il titolo \u00e8 salito del 24%.\nIn immobili.\nDal 2010 Singer investe anche in \"distressed assets\" immobiliari. Oltre al team di New York, Paul Singer dispone di team di analisti e gestori anche a Londra, Hong Kong e Tokyo. Nel 2013 ha collaborato con Time Equities su un progetto commerciale e immobiliare di 63 piani a New York. Nel 2014, in collaborazione con GFI Development, Elliott si \u00e8 impegnato nella trasformazione in Beekam Street di un edificio con 130 anni alle spalle, uno dei primi grattacieli di Manhattan, in un albergo di 287 camere e 46 appartamenti.\nIn Italia.\nAnsaldo Sts.\nOltre ad essere intervenuto anni fa in Telecom Italia, l'hedge fund di Singer ha condotto una battaglia legale durata tre anni contro la societ\u00e0 giapponese di Hitachi. Nel novembre 2015, Hitachi ha comprato il 40% di Ansaldo Sts dall'ex Finmeccanica. Secondo Singer, che tramite la sua Elliott Management \u00e8 arrivato ad avere il 31% di Ansaldo Sts, l'operazione \u00e8 stata fatta in modo da danneggiare gli azionisti di minoranza dell'Ansaldo Sts. Il braccio di ferro si \u00e8 finalmente concluso nell'ottobre 2018, con il versamento ad Elliott da parte di Hitachi di un maxi assegno di 807 milioni di euro (12,70 euro per azione con un premio del 9%) per comprare la quota del 31% di Elliott, permettendogli di procedere al delisting di Ansaldo Sts.\nA.C.Milan.\nNell'aprile 2017 Paul Singer \u00e8 intervenuto anche sulla squadra di calcio del Milan con un prestito last minute di 303 milioni di dollari: 180 milioni al nuovo proprietario della societ\u00e0 milanese, il cinese Yonghong Li, con un tasso dell'11,5% e 123 milioni al club ad un tasso del 7,7%. In garanzia del debito, Elliott ha ottenuto un pegno su tutte le azioni del Milan, incluso il controllo di tutti i marchi e di tutti i diritti di propriet\u00e0 della Societ\u00e0 Rossoneri. Nel luglio 2018, il fondo ha proceduto all'escussione del pegno detenuto sul Milan in seguito all'inadempimento, da parte del proprietario cinese, dei suoi obblighi nei confronti di Elliott, che diventa cos\u00ec il nuovo proprietario del club rossonero. Paul Singer ha annunciato, in una dichiarazione ufficiale del 10 luglio 2018, un investimento di 50 milioni di euro, proprio per stabilizzare le finanze del club. Elliott ha versato altri 120 milioni di euro alla societ\u00e0 nel settembre 2018 per rimborsare due obbligazioni, sostanzialmente estinguendo i debiti della societ\u00e0.\nTelecom Italia.\nNel marzo 2018, Elliott entra di nuovo in Telecom Italia, societ\u00e0 controllata dal gruppo francese Vivendi di Vincent Bollor\u00e9, dichiarando inizialmente una partecipazione inferiore al 3%, che in seguito \u00e8 cresciuta fino al 6% in borsa. Paul Singer ha mosso critiche all'amministrazione di Telecom Italia da parte di Vivendi su diversi fronti, come la governance aziendale, la valutazione del titolo, le strategie e le relazioni con le autorit\u00e0 italiane. Elliott ha sostenuto che tutti questi elementi potrebbero essere migliorati con l'aiuto di un nuovo consiglio indipendente. Singer accusa anche Vivendi di trovarsi (nel caso Telecom Italia) in conflitto di interessi a causa dello scontro in atto con Mediaset di Silvio Berlusconi su Premium.\nOltre allo scontro con Mediaset c'\u00e8 anche il braccio di ferro tra il vertice di Telecom Italia e il governo Gentiloni che vedrebbe di buon occhio lo scorporo della rete con la creazione di due societ\u00e0 (una per i servizi, una per il network) e un'intesa tra Telecom e Open Fiber, una societ\u00e0 di Enel e della CDP, Cassa Depositi e Prestiti. Vivendi non \u00e8 d'accordo. Nello stesso mese CDP, controllata dal Tesoro italiano, entra in Telecom con una quota del 4,26%. Nell'assemblea del 4 maggio 2018 il ribaltone: il fondo Elliott, appoggiato anche da CDP, vince con il 49,84% dei voti (che gli valgono 10 posti su 15 nel board) mentre Vivendi ottiene il 47,18%. Con il nuovo consiglio d'amministrazione formato da 13 consiglieri indipendenti su 15, compreso il presidente, Telecom Italia diventa, come voluto da Elliott, una public company. Il 7 maggio vengono eletti all'unanimit\u00e0, con la sola loro astensione, Fulvio Conti presidente e Amos Genish (confermato) come amministratore delegato.\nCredito Fondiario.\nNell'ottobre 2018 Elliott Management ha rilevato, attraverso un aumento di capitale di 65 milioni di euro, l'81% di Credito Fondiario, un istituto che gestisce circa 45 miliardi di crediti deteriorati.\nPolitica.\nRepubblicano da sempre, ha finanziato le campagne presidenziali di Rudolph Giuliani nel 2007, Mitt Romney nel 2012, e Marco Rubio nel 2015. \nHa sostenuto il movimento \"Never Trump\" contro la candidatura di Donald Trump, ma poi si \u00e8 riconciliato con il nuovo presidente finanziando la festa della sua inaugurazione.\nFilantropia.\nSinger ha sottoscritto la campagna \"The Giving Pledge\" lanciata dai miliardari Bill Gates e Warren Buffett, ovvero la promessa di donare oltre met\u00e0 della propria ricchezza per \"\"affrontare le sfide pi\u00f9 difficili della societ\u00e0\". Ha anche creato la fondazione della famiglia Paul E. Singer che sostiene cause meritevoli tra cui la Harvard Graduate School of Education, il \"Premio Singer\" per l'eccellenza nell'insegnamento secondario, il VH1 Save The Music Foundation, il National Action Fund for Gay and Lesbian Task Force, la Food Bank for New York City, l'American Unity Fund, e la New York City Police Foundation. Singer e la fondazione di famiglia sostengono anche il progetto Philos, un'organizzazione cristiana pro-israeliana. Nel 2016 Singer ha collaborato con il Museo della Bibbia per finanziare \"Passages Israel\", un programma per portare gli studenti universitari in Israele. Nel novembre 2018, Singer ha dichiarato la donazione di almeno 1 milione di dollari per aiutare la sicurezza di istituzioni ebraiche a New York, dopo la strage di 11 credenti uccisi nella sparatoria di una sinagoga di Pittsburgh.\nLa comunit\u00e0 Lgbt.\nSinger sostiene finanziariamente (con oltre 10 milioni di dollari) i diritti della comunit\u00e0 Lgbt (Lesbiche, gay, bisessuali, transessuali) da quando nel 1998 il suo secondo figlio, Andrew, gli ha rivelato di essere gay. Andrew si \u00e8 sposato nel 2009 in Massachusetts con il suo partner. Nel 2014 Singer ha detto al Forum economico mondiale di Davos: \"All'inizio era qualcosa che andava oltre la mia comprensione. Ma dopo una serie di conversazioni con mio figlio, ho imparato molto sulla sessualit\u00e0 e sono diventato molto entusiasta dei suoi sforzi per fermare la discriminazione\"\". Ci sono voluti 17 anni per arrivare alla sentenza della Corte Suprema che ha legalizzato i matrimoni gay negli Stati Uniti."}
{"id": "6353814", "revid": "1354930", "url": "https://it.wikipedia.org/wiki?curid=6353814", "title": "Giro del Piemonte 1920", "text": "Il Giro del Piemonte 1920, tredicesima edizione della corsa, si svolse il 9 maggio 1920 su un percorso di 316\u00a0km. La vittoria fu appannaggio dell'italiano Costante Girardengo, che complet\u00f2 il percorso in 11h43'00\", precedendo i connazionali Alfredo Sivocci e Gaetano Belloni.\nSul traguardo di Torino 14 ciclisti portarono a termine la competizione."}
{"id": "6353827", "revid": "767487", "url": "https://it.wikipedia.org/wiki?curid=6353827", "title": "Jesse Haines", "text": "Carriera.\nHaines inizi\u00f2 la carriera nei Cincinnati Reds nel 1918, prima di passage ai St. Louis Cardinals nel 1920, entrando subito a fare parte della loro rotazione titolare. Malgrado un record di 13 vittorie e 20 sconfitte, lanci\u00f2 in 301 inning, il massimo in carriera, con 2.98 di ERA.\nHaines lanci\u00f2 un no-hitter il 17 luglio 1924 contro i Boston Braves, in quello che sarebbe stato l'ultimo per un lanciatore di St. Louis per oltre cinquant'anni. Lanci\u00f2 in tre diverse edizioni delle World Series, tutte vinte dai Cardinals, vincendo due gare in quelle del 1926.\nDurante la sua carriera, Haines fu soprannominato \"Pop\" a causa della sua influenza sui compagni pi\u00f9 giovani. A partire dal 1932 inizi\u00f2 a lanciare in meno partite. Si ritir\u00f2 nel 1937, all'et\u00e0 di 43 anni. Per tre volte in carriera vinse 20 o pi\u00f9 partite. Nel gennaio 2014, i Cardinals annunciarono Haines come uno dei 22 membri della classe inaugurale della Hall of Fame della squadra."}
{"id": "6353852", "revid": "1573940", "url": "https://it.wikipedia.org/wiki?curid=6353852", "title": "Crithagra xantholaema", "text": "Il canarino di Salvadori (Crithagra xantholaema ()) \u00e8 un uccello passeriforme della famiglia Fringillidae.\nEtimologia.\nIl nome scientifico della specie, \"xantholaema\", deriva dall'unione delle parole greche \"\u03be\u03b1\u03bd\u03b8\u03bf\u03c2\" (\"xanthos\", \"giallo\") e \"\u03bb\u03b1\u03b9\u03bc\u03bf\u03c2\" (\"laimos\", \"gola\"), col significato di \"dalla gola gialla\", in riferimento alla livrea di questi uccelli.\nDescrizione.\nDimensioni.\nMisura 11\u00a0cm di lunghezza, per un peso di 11-12 g.\nAspetto.\nSi tratta di uccelletti dall'aspetto slanciato, muniti di becco conico, testa arrotondata, ali appuntite e coda dalla punta lievemente forcuta.\nIl piumaggio \u00e8 di colore grigio su tutto il corpo, pi\u00f9 chiaro su testa, petto e fianchi, pi\u00f9 scuro su dorso e ali, e quasi tendente al nero su coda, remiganti e mustacchio: ventre e sottocoda, cos\u00ec come il sopracciglio, sono di colore grigio-biancastro, mentre il codione, la gola e la parte superiore del petto, come intuibile sia dal nome comune che dal nome scientifico, sono di colore giallo zolfo, con le due parti anatomiche separate da una banda trasversale nera che va da una spalla all'altra. Il dimorfismo sessuale consiste nella minore estensione del giallo pettorale delle femmine (spesso limitato alla sola gola). Ambedue i sessi presentano becco e zampe di color carnicino, mentre gli occhi sono di colore bruno-scuro.\nBiologia.\nSi tratta di uccelli diurni, che vivono da soli, in coppie o in gruppetti e passano la maggior parte della giornata al suolo o fra l'erba alta alla ricerca di cibo.\nAlimentazione.\nI canarini di Salvadori sono uccelli granivori, la cui dieta si basa sui semi delle piante erbacee, tuttavia essi si nutrono anche di foglioline, germogli, piccoli fiori, bacche e (specialmente durante il periodo degli amori, quando il fabbisogno energetico \u00e8 incrementato) anche di piccoli insetti.\nRiproduzione.\nLa stagione riproduttiva di questi uccelli spazia verosimilmente da settembre a dicembre: non si conosce nient'altro circa le abitudini riproduttive di questi uccelli, sebbene si ritenga che esse non si discostino significativamente, per modalit\u00e0 e tempistiche, da quanto osservabile fra le specie congeneri ed in generale fra i fringillidi.\nDistribuzione e habitat.\nSi tratta di una specie endemica dell'Etiopia, dove popola la porzione orientale e sud-orientale dell'Oromia.\nL\"'habitat\" di questi uccelli \u00e8 rappresentato dalle aree secche e semidesertiche con presenza di vegetazione arbustiva o arborea isolata e di fonti permanenti d'acqua dolce (come gli uadi).\nSistematica.\nLa specie \u00e8 stata di volta in volta considerata conspecifica del canarino golanera o del canarino golagialla, anche in virt\u00f9 della problematica collocazione tassonomica delle popolazioni del Fantall\u00e8, dalle caratteristiche morfologiche intermedie fra quest'ultima e il canarino di Salvadori: teorie pi\u00f9 recenti vedrebbero invece questa specie come un ibrido fra beccasemi groppagialla e canarino panciabianca o canarino del Mozambico, o come una mutazione del canarino di Reichenow.\nLa specie \u00e8 monotipica."}
{"id": "6353854", "revid": "122315", "url": "https://it.wikipedia.org/wiki?curid=6353854", "title": "Serinus xantholaema", "text": ""}
{"id": "6353855", "revid": "122315", "url": "https://it.wikipedia.org/wiki?curid=6353855", "title": "Serinus xantholaemus", "text": ""}
{"id": "6353858", "revid": "481666", "url": "https://it.wikipedia.org/wiki?curid=6353858", "title": "Opfer der Leidenschaft", "text": ""}
{"id": "6353865", "revid": "298055", "url": "https://it.wikipedia.org/wiki?curid=6353865", "title": "Il bianco e dolce cigno", "text": "Il bianco \u00e8 dolce cigno \u00e8 un madrigale di Jaques Arcadelt, pubblicato nel 1539 nel primo libro di madrigali dell\u2019autore.\nIl testo.\nIl bianco e dolce cigno\nCantando more,\nEt io piangendo \ngiungo al fin del viver mio.\nStrana e diversa sorte!\nCh\u2019ei more sconsolato,\nEt io moro beato.\nMorte che nel morire\nM\u2019empie di gioia tutto e di desire.\nSe nel morir altro dolor non sento,\nDi mille morti il d\u00ec sarei contento.\nLa poesia, del marchese Alfonso d'Avalos , presenta quattro parti: i versi 1-3, dove viene impostata l\u2019analogia fra il cigno e il poeta; i versi 4-6, dove, all\u2019interno dell\u2019analogia, vengono evidenziate le differenze; i versi 7-8, che colgono l\u2019assurda condizione dell\u2019amante; il distico finale, dove il poeta abbraccia contento questa sua condizione."}
{"id": "6353874", "revid": "1543377", "url": "https://it.wikipedia.org/wiki?curid=6353874", "title": "Embarcadero Center", "text": "L'Embarcadero Center \u00e8 un complesso ad uso commerciale situato nel quartiere Financial District della citt\u00e0 statunitense di San Francisco. Si compone di cinque torri per uffici, in grado di accogliere fino a persone, due alberghi e un centro commerciale sotterraneo, per una superficie totale di m2.\nI lavori di costruzione del complesso, finanziato da Trammell Crow, David Rockefeller e John C. Portman Jr., iniziarono nel 1971 con la realizzazione della torre One Embarcadero e terminarono nel 1989 con l'apertura dell'ultima struttura realizzata, la torre Embarcadero West.\nTrasporti.\nIl complesso \u00e8 servito dalla stazione sotterranea \"Embarcadero\" dove transitano le linee Pittsburg/Bay Point, Dublin/Pleasanton, Richmond-Millbrae e Warm Springs-Daly City della metropolitana Bay Area Rapid Transit e le linee J, K, L, M, N, S e T della Muni Metro. In superficie effettuano fermata diversi autobus, la linea California Street dei Cable Car e la tranvia F Market &amp; Wharves."}
{"id": "6353876", "revid": "59912", "url": "https://it.wikipedia.org/wiki?curid=6353876", "title": "Wonder Dog (disambigua)", "text": ""}
{"id": "6353877", "revid": "767487", "url": "https://it.wikipedia.org/wiki?curid=6353877", "title": "David Cyrus", "text": "Caratteristiche tecniche.\n\u00c8 un terzino sinistro.\nCarriera.\nClub.\nComincia a giocare nell'Osset Town. Nel 2010 si trasferisce al Bradford. Nel 2011 passa al Frickley Athletic. Nel 2013 viene acquistato dal Towngate. Nel 2014 passa al Balcatta. Nel 2015 si trasferisce al Perth. Nel 2016 viene acquistato dall'Inglewood United.\nNazionale.\nDebutta in Nazionale il 26 novembre 2010, in Martinica-Grenada (1-1). Partecipa, con la Nazionale, alla Gold Cup 2011. Ha collezionato in totale, con la Nazionale, 19 presenze."}
{"id": "6353878", "revid": "767487", "url": "https://it.wikipedia.org/wiki?curid=6353878", "title": "Futbolo Klubas Trakai 2015", "text": "Questa voce raccoglie le informazioni riguardanti il Futbolo Klubas Trakai nelle competizioni ufficiali della stagione 2015.\nStagione.\nNella stagione 2015 il FK Trakai ha disputato la A Lyga, massima serie del campionato lituano di calcio, terminando il torneo al secondo posto con 84 punti conquistati in 36 giornate, frutto di 27 vittorie, 3 pareggi e 6 sconfitte, qualificandosi alla UEFA Europa League 2016-2017. Nell'autunno 2015 \u00e8 sceso in campo a partire dagli ottavi di finale della Lietuvos Taur\u0117 2015-2016, competizione che ebbe il suo epilogo nel corso della stagione 2016 con la sconfitta in finale del Trakai patita ad opera dello \u017dalgiris. Sempre nell'autunno 2015 ha partecipato alla UEFA Europa League, superando al primo turno preliminare i faroesi dell'HB T\u00f3rshavn, ma venendo poi eliminati al secondo turno preliminare dai ciprioti dell'Apoll\u014dn Lemesou.\nRosa.\n "}
{"id": "6353884", "revid": "1543377", "url": "https://it.wikipedia.org/wiki?curid=6353884", "title": "Santa Catarina (San Luis Potos\u00ed)", "text": "Santa Catarina \u00e8 una municipalit\u00e0 dello stato di San Luis Potos\u00ed, nel Messico centrale, il cui capoluogo \u00e8 la omonima localit\u00e0.\nConta 11.835 abitanti e ha una estensione di 640,89\u00a0km\u00b2."}
{"id": "6353885", "revid": "767487", "url": "https://it.wikipedia.org/wiki?curid=6353885", "title": "World Away", "text": "World Away \u00e8 un singolo del gruppo musicale australiano Tonight Alive, pubblicato il 4 aprile 2017 dalla UNFD e dalla Hopeless Records.\nLa canzone.\nIl brano, registrato con il produttore del secondo album del gruppo \"The Other Side\" e del singolo \"The Edge\" Dave Petrovic, inaugura il cambio di contratto dei Tonight Alive in vista del nuovo album che andranno a registrare nel 2017. Parlando di \"World Away\", Jenna McDougall ha detto:\nVideo ufficiale.\nIl video ufficiale del brano, diretto da Megan Thompson, vede la sola Jenna McDougall cantare intorno a un gioco di luci, con il testo del brano in sovrimpressione."}
{"id": "6353888", "revid": "122315", "url": "https://it.wikipedia.org/wiki?curid=6353888", "title": "Crithagra citrinipecta", "text": ""}
{"id": "6353919", "revid": "83531", "url": "https://it.wikipedia.org/wiki?curid=6353919", "title": "Charcas (San Luis Potos\u00ed)", "text": "Charcas \u00e8 una municipalit\u00e0 dello stato di San Luis Potos\u00ed, nel Messico centrale, il cui capoluogo \u00e8 la omonima localit\u00e0.\nConta 21.138 abitanti e ha una estensione di 2.161,80\u00a0km\u00b2."}
{"id": "6353920", "revid": "122428832", "url": "https://it.wikipedia.org/wiki?curid=6353920", "title": "Anna Boden", "text": "Biografia.\nMentre frequentava la New York University Boden conobbe Ryan Fleck, con cui cominci\u00f2 a frequentarsi e a realizzare diversi cortometraggi, tra cui \"Have You Seen This Man?\" e \"Young Rebels\".\nNel 2006 esord\u00ec sul grande schermo co-scrivendo la sceneggiatura di \"Half Nelson\", diretto da Fleck. Nel 2008 Boden e Fleck scrissero e diressero \"Sugar - Il giovane campione\", presentato al Sundance Film Festival. Nel 2010 realizzarono \"5 giorni fuori\", con Zach Galifianakis ed Emma Roberts. Boden e Fleck hanno lavorato anche in televisione, dirigendo episodi per le serie televisive \"The Affair - Una relazione pericolosa\", \"Billions\" e \"The Big C\".\nNel 2017 vengono scelti come registi del film \"Captain Marvel\" dei Marvel Studios, uscito nel 2019."}
{"id": "6353921", "revid": "481666", "url": "https://it.wikipedia.org/wiki?curid=6353921", "title": "Das goldene Kalb", "text": ""}
{"id": "6353926", "revid": "767487", "url": "https://it.wikipedia.org/wiki?curid=6353926", "title": "Jakob Kehlet", "text": "Carriera.\nDanese di Aarhus, nel 2008, a 28 anni, arriva ad arbitrare in 1. Division, seconda serie, dove debutta il 17 agosto in - 4-1.\nLa stagione successiva fa il suo esordio in massima serie, la Superligaen, nel successo interno per 4-0 del sul del 26 luglio 2009.\nNel 2011 diventa internazionale, arbitrando alcune gare di Nazionali Under e il 12 luglio esordisce nelle coppe europee, in Champions League, nell'andata del 2\u00ba turno di qualificazione, in Irlanda, una vittoria per 1-0 dello sugli estoni del .\nIl 16 ottobre 2012 fa l'esordio da internazionale, nella sfida di qualificazione al Mondiale 2014 a Vienna tra e , vinta 4-0 dai padroni di casa.\nNella stagione 2013-2014 viene designato per la finale di Coppa di Danimarca del 15 maggio 2014 a Copenaghen tra i padroni di casa e l', che vincer\u00e0 il trofeo grazie ad un successo per 4-2.\nIl 1\u00ba ottobre 2015 arbitra per la prima volta in una gara della fase finale di una coppa europea, l'Europa League, per la precisione in -, valida per il girone E e vinta dagli austriaci per 1-0."}
{"id": "6353927", "revid": "1494169", "url": "https://it.wikipedia.org/wiki?curid=6353927", "title": "Bigamie", "text": ""}
{"id": "6353960", "revid": "657000", "url": "https://it.wikipedia.org/wiki?curid=6353960", "title": "Action Heroine Cheer Fruits", "text": " \u00e8 una serie televisiva anime prodotta da Diomed\u00e9a e diretta da Keiz\u014d Kusakawa, trasmessa in Giappone dal 6 luglio al 28 settembre 2017. Un adattamento manga ha avuto inizio sul \"Young Champion Retsu\" di Akita Shoten il 20 giugno 2017.\nMedia.\nManga.\nUn adattamento manga di Azuse ha iniziato la serializzazione sulla rivista \"Young Champion Retsu\" di Akita Shoten il 20 giugno 2017.\nAnime.\nAnnunciata il 22 gennaio 2017 da TBS, la serie televisiva anime, scritta sotto la supervisione di Naruhisa Arakawa e prodotta da Diomed\u00e9a per la regia di Keiz\u014d Kusakawa, \u00e8 andata in onda dal 6 luglio al 28 settembre 2017. Il character design \u00e8 stato sviluppato da Naomi Ide, mentre la colonna sonora \u00e8 stata prodotta da Nippon Columbia. Le sigle di apertura e chiusura sono rispettivamente e , entrambe interpretate dal gruppo Tokimeki Kanshasai (formato da Mao Ichimichi, Rie Murakawa, Erii Yamazaki, Y\u016bki Hirose e Haruka Ishida), ad eccezione dell'episodio uno in cui la sigla di apertura \u00e8 di Mai Fuchigami. In America del Nord i diritti sono stati acquistati da Sentai Filmworks, e in varie parti del mondo gli episodi sono stati trasmessi in streaming in simulcast da HIDIVE."}
{"id": "6353962", "revid": "767487", "url": "https://it.wikipedia.org/wiki?curid=6353962", "title": "Stazione di servizio (film 1974)", "text": "Stazione di servizio (\"Truck Stop Women\") \u00e8 un film del 1974 di Mark L. Lester, interpretato da Claudia Jennings, Lieux Dressler e Dennis Fimple.\nTrama.\nStati Uniti, met\u00e0 anni settanta. Una madre, insieme alla figlia, gestisce una stazione di servizio per camionisti sulle autostrade del Nuovo Messico. Visti i loschi traffici a cui si affidano senza grossi scrupoli le due donne, ben presto, una coppia di banditi cerca di mettere le mani sulla loro stazione facendo leva sul delicato rapporto che lega le due proprietarie.\nPromozione.\nSlogan.\nLo slogan utilizzato per la promozione del film all'epoca della sua programmazione nelle sale cinematografiche statunitensi \u00e8 stato: \"No rig was too big for them to handle!\".\nDistribuzione.\nIl film \u00e8 stato distribuito nelle sale cinematografiche statunitensi a partire dal 15 maggio 1974, mentre nelle sale italiane \u00e8 stato distribuito a partire dal 14 giugno 1977.\nEdizioni home video.\nLa pellicola \u00e8 stata distribuita nel 2016 in formato Blu-Ray dalla Code Red in una edizione limitata.\nAccoglienza.\nLa critica italiana ha definito il film un'esercitazione di cattivo gusto e rozzezza tecnica."}
{"id": "6353965", "revid": "484362", "url": "https://it.wikipedia.org/wiki?curid=6353965", "title": "Marie-Josephine Gaudette", "text": "Biografia.\nNata a Manchester, nel New Hampshire, da genitori franco-canadesi, matur\u00f2 fin da giovane la decisione di farsi suora, e a soli 21 anni prese i voti. Dopo aver vissuto in Canada e Francia, dove insegn\u00f2 arte e musica, nel 1958 si stabil\u00ec in un convento di Roma nel quale rimase fino alla morte, assumendo il nome di suor Cecilia, in onore di Santa Cecilia, patrona della musica ed entrando a far parte della Congregazione delle Religiose di Ges\u00f9-Maria.\nDurante le elezioni presidenziali americane del 2008 dest\u00f2 l'attenzione dei media la sua decisione di partecipare al voto, facendone, all'et\u00e0 di 106 anni, una delle votanti pi\u00f9 anziane.\nMor\u00ec il 13 luglio 2017 all'et\u00e0 di 115 anni. Al momento occupa il 45\u00ba posto nella lista delle persone pi\u00f9 longeve, tra quelle documentate con certezza."}
{"id": "6353969", "revid": "889336", "url": "https://it.wikipedia.org/wiki?curid=6353969", "title": "Bart Vertenten", "text": "Carriera.\nNato a Beveren, in Belgio, arriva ad arbitrare in Tweede klasse, seconda serie belga a 23 anni, debuttando il 29 gennaio 2012 in - 0-3.\nLa stagione successiva fa il suo esordio in Pro League, massima serie, nel 2-1 del sul campo del alla seconda giornata di campionato, il 4 agosto 2012.\nDopo aver arbitrato qualche gara di Nazionali Under gi\u00e0 dal 2011, nel 2014 diventa internazionale, esordendo il 5 marzo nell'amichevole a Lussemburgo tra e , finita 0-0.\nIl 3 luglio 2014 dirige per la prima volta una gara in una coppa europea, l'andata del 1\u00ba turno di qualificazione all'Europa League in Croazia tra l' e gli armeni del , sfida vinta dai padroni di casa per 2-0.\nNel 2016 viene selezionato per l'Europeo Under-19 in Germania, dove arbitra due partite della fase a gironi.\nL'8 dicembre 2016 viene designato per la prima volta per una gara della fase finale di Europa League, quella tra e del girone K, inutile ai fini della classifica, con i cechi gi\u00e0 qualificati ai sedicesimi e i nerazzurri gi\u00e0 eliminati, chiusa con una vittoria interista per 2-1.\nIn carriera ha arbitrato anche in Eerste Divisie, seconda serie olandese e in 1\u00aa Lega, quarta serie svizzera."}
{"id": "6353971", "revid": "599013", "url": "https://it.wikipedia.org/wiki?curid=6353971", "title": "Jonathan Jeanne", "text": ""}
{"id": "6353972", "revid": "1186766", "url": "https://it.wikipedia.org/wiki?curid=6353972", "title": "Chiesa di Nederlule\u00e5", "text": "La chiesa di Nederlule\u00e5 (in svedese \"Nederlule\u00e5 kyrka\") \u00e8 una chiesa luterana del comune di Lule\u00e5, in Svezia, attorno a cui si sviluppa il villaggio parrocchiale di Gammelstad, dichiarato patrimonio dell'umanit\u00e0.\nAppartenente alla diocesi di Lule\u00e5, \u00e8 la pi\u00f9 grande chiesa medievale della regione del Norrland. \nStoria.\nLa chiesa di pietra attualmente visibile era probabilmente preceduta da una cappella di legno. La costruzione della chiesa in pietra inizi\u00f2 nel XV secolo e prosegu\u00ec fino all'inizio del XVI secolo. La chiesa fu per\u00f2 inaugurata gi\u00e0 nel 1492, da Jakob Ulvsson, arcivescovo di Uppsala.\nLe balestriere conservate nella chiesa indicano che, oltre al suo uso religioso, aveva anche uno scopo difensivo.\nLa chiesa rimase in gran parte invariata fino al XVIII secolo. Nel 1745 furono dipinti gli affreschi medievali, e durante la stessa decade vennero ingrandite le finestre. Nel 1776-78 la chiesa fu verniciata di rosso, esternamente, e furono aggiunti un nuovo ingresso e pi\u00f9 finestre. Nel 1848 le finestre sono state alterate di nuovo. Le modifiche successive agli interni, con mobili antichi rimossi e nuovi aggiunti, sono state portate avanti fin dal XVIII secolo. Durante una ristrutturazione nel 1909, gli affreschi medievali furono nuovamente scoperti e il portale del coro ha ripreso l'aspetto originario, che era stato alterato nel corso del XVIII secolo. Altri lavori di ristrutturazione sono stati effettuati nel 1936, nel 1954 e nel 1969-1971.\nLa torre campanaria, a s\u00e9 stante, risale al 1851 e sostitu\u00ec un precedente campanile di legno. Le due campane risalgono al 1554 e al 1684, ma sono state entrambe sostituite in seguito.\nArchitettura.\nLa chiesa \u00e8 costruita in pietra, usando circa 40 tipi diversi di roccia, con dettagli in mattoni. Il tetto \u00e8 fatto in legno, cos\u00ec com'era il tetto originale. La chiesa \u00e8 circondata da un muro in cui sono conservati due \"lychgate\".\nAll'interno, la chiesa \u00e8 a una navata con volta, con un coro della stessa altezza della navata. Una sacrestia si protende dalla facciata nord e un portico da quella sud. Le volte sono decorate con affreschi, probabilmente fatti da un allievo di Albertus Pictor.\nTra gli arredi della chiesa, la pala d'altare \u00e8 la pi\u00f9 notevole: risale intorno al 1520 e fu realizzata ad Anversa. La sua parte centrale contiene figure intricate intagliate che raffigurano la Passione di Cristo. La pala d'altare \u00e8 uno dei migliori del suo genere in Svezia. Si suppone che la congregazione abbia pagato la somma di 900 segni d'argento, in denaro, per la pala d'altare - una grande somma per una congregazione per lo pi\u00f9 contadina. Tra gli altri arredi, il crocifisso e il fonte battesimale in marmo risalgono al tardo Medioevo. Il pulpito riccamente scolpito risale al 1712. Alcuni dei banchi sono medievali, mentre altri sono stati almeno modificati nel 1749. L'organo risale al 1971."}
{"id": "6353976", "revid": "2014155", "url": "https://it.wikipedia.org/wiki?curid=6353976", "title": "Pieve d'Isola", "text": "La pieve d'Isola fu per secoli una ripartizione della provincia di Como e della diocesi di Como basata sull'isola Comacina.\nLa pieve.\nPieve religiosa.\nGi\u00e0 prima dell'885 la sede della pieve, che aveva giurisdizione anche sul territorio di Lezzeno, era localizzata sull'Isola Comacina, dove una comunit\u00e0 cristiana si trovava almeno dal VI secolo. Nel 1178 una decisione ratificata da papa Alessandro III ufficializz\u00f2 lo spostatamento della sede plebana alla chiesa di Sant'Eufemia di Ossuccio, di fatto gi\u00e0 avvenuto tre anni prima, quando Federico Barbarossa aveva sancito il divieto di ricostruire edifici sull'isola, rasa al suolo nel 1169.\nPieve civile.\nSotto il profilo civile, la suddivisione amministrativa della pieve fu razionalizzata dall'imperatrice Maria Teresa che riconobbe 10 comuni, di cui quattro storicamente parte della pieve:\ne questi comuni staccati dalla Pieve di Val d'Intelvi:"}
{"id": "6353986", "revid": "1318658", "url": "https://it.wikipedia.org/wiki?curid=6353986", "title": "Regione naturale e storico-culturale delle Bocche di Cattaro", "text": "La regione naturale e storico-culturale delle Bocche di Cattaro \u00e8 un patrimonio dell'umanit\u00e0 situato in Montenegro e inserito nella lista dell'UNESCO nel 1979. Il sito include il centro storico della citt\u00e0 di Cattaro (\"Kotor\"), le sue fortificazioni e la regione che circonda le Bocche di Cattaro, per una superficie complessiva di circa 146\u00a0km\u00b2.\nNel 2017 le fortificazioni di Cattaro sono state incluse anche in un altro sito UNESCO: le .\nDescrizione.\nLa citt\u00e0 vecchia di Cattaro.\nLa citt\u00e0 vecchia di Cattaro, circoscritta da fortificazioni difensive, \u00e8 caratterizzata da un paesaggio medievale ben conservato e restaurato, all'interno del quale \u00e8 possibile trovare edifici di notevole interesse architettonico, come la Cattedrale di San Trifone (costruita nel 1166).\nIl 15 aprile 1979 il terremoto del Montenegro del 1979 ha gravemente danneggiato la citt\u00e0 e per questo motivo quello stesso anno il sito \u00e8 entrato nella lista dei patrimoni dell'umanit\u00e0 in pericolo. Grazie a importanti opere di consolidamento e monitoraggio, nel 2003 il sito \u00e8 stato cancellato da questa lista.\nLe fortificazioni.\nLe fortificazioni della citt\u00e0 consistono in un sistema di edifici militari posti a difesa della Cattaro medievale. Questi includono le mura cittadine con porte e bastioni, che salgono verso la montagna, il castello di San Giovanni e alcune strutture di supporto. Alcune di queste strutture risalgono all'epoca romana e bizantina, ma la maggior parte delle fortificazioni fu eretta durante il dominio veneziano, iniziato nel 1420. Successivamente furono apportate alcune modifiche sotto il dominio austriaco.\nLa regione di Cattaro.\nLa regione inclusa nel sito UNESCO \u00e8 costituita dalle bocche di Cattaro (nella parte interna rispetto allo stretto di Verige) e dalle montagne e citt\u00e0 circostanti, tra le quali, in particolare, Risano e Perasto, oltre a Cattaro. Sono parte del sito anche le isole di San Giorgio (Sveti \u0110or\u0111e) e Madonna dello Scalpello (Gospa od \u0160krpijela).\nConservazione.\nNel 1979, quando il sito fu inserito nella lista dei patrimoni dell'umanit\u00e0, fu anche inserito nella lista dei patrimoni dell'umanit\u00e0 in pericolo a causa dei danni provocati da un terremoto che aveva colpito la zona il 15 aprile 1979. Grazie a importanti sforzi internazionali molti di questi danni, soprattutto nella zona di Cattaro, sono stati mitigati e del 2003 il sito non \u00e8 pi\u00f9 considerato in pericolo.\nTuttavia questo patrimonio \u00e8 soggetto a erosione degli agenti atmosferici e al rischio di altri sismi che potrebbero comprometterne l'integrit\u00e0. Il rischio pi\u00f9 grande, per\u00f2, proviene probabilmente dall'attivit\u00e0 umana: sono stati osservati sviluppi del tessuto urbano che risultano incongruenti con gli obiettivi di tutela e conservazione del sito. Tra i progetti che potrebbero minare l'autenticit\u00e0 del patrimonio, c'\u00e8 quello per la realizzazione di un ponte sullo stretto di Verige, tra Capo Santa Nedjelja e Capo Opatovo, che ridurrebbe il traffico della Strada Maestra Adriatica, attualmente costretto a servirsi di traghetti per attraversare la baia.\nUn rapporto dell'UNESCO del 2008 suggerisce di reinserire il sito nella lista dei patrimoni in pericolo, considerando il suo aspetto paesaggistico oltrech\u00e9 quello culturale."}
{"id": "6353989", "revid": "726373", "url": "https://it.wikipedia.org/wiki?curid=6353989", "title": "Mike Schutte", "text": "Biografia.\nImbattuto nei primi 14 incontri di pugilato disputati, combatt\u00e9 professionalmente dal 1971 al 1979. Divenne campione dei pesi massimi del Sudafrica battendo Richards nel 1975, per poi perdere il titolo in seguito alla sconfitta contro Coetzee l'anno successivo. Dopo essersi ritirato dal mondo del pugilato, recit\u00f2 in diversi film ambientati in Sudafrica. Il suo primo nonch\u00e9 pi\u00f9 importante film fu \"Io sto con gli ippopotami\" (1979), film italiano ambientato in Sudafrica con Bud Spencer e Terence Hill, nel quale interpret\u00f2 il ruolo dello scagnozzo di Joe Bugner, ex-pugile a sua volta (sia nella vita reale che nel film).\n\u00c8 morto il 14 luglio 2008 alla Emfuleni Medi-Clinic di Vanderbijlpark a causa di insufficienza epatica, trombosi e cuore allargato dopo essere stato ammesso due giorni prima."}
{"id": "6353990", "revid": "15756", "url": "https://it.wikipedia.org/wiki?curid=6353990", "title": "Premio Locus per il miglior romanzo fantasy", "text": "Il Premio Locus per il miglior romanzo fantasy \u00e8 un premio letterario conferito con cadenza annuale della rivista mensile statunitense Locus, facente parte dei Premi Locus, consegnato dal 2006 all'Experience Music Project and Science Fiction Museum and Hall of Fame di Seattle.\nIl premio viene consegnato con cadenza annuale dal 1980, ad eccezione del 1978, anno di introduzione del premio. La classifica avviene tramite votazione dei lettori per opere pubblicate l'anno precedente, tale modalit\u00e0 di attribuzione differenzia il premio da molti altri che, invece, vengono assegnati in base alle votazioni di una giuria di esperti del settore. Pur non avendo collegamenti con esso il premio Locus \u00e8 stato sin dalla sua prima edizione pensato per dare indicazioni alla giuria del premio Hugo circa le opere maggiormente meritorie da premiare.\nIl primo a ricevere il premio \u00e8 stato J. R. R. Tolkien, per la sua opera \"Il Silmarillion\", pubblicata postuma nel 1977 da Christopher Tolkien con la collaborazione di Guy Gavriel Kay. Nel corso dei 40 anni di edizione, 25 persone si sono aggiudicate il premio, tra queste figurano i pluripremiati Orson Scott Card, China Mi\u00e9ville e George R. R. Martin rispettivamente con quattro premi ciascuno, seguiti da Gene Wolfe e Neil Gaiman, con tre premiazioni.\nRegolamento.\n\"Aggiornato al 1\u00ba febbraio 2019\"\nOgni anno, sul sito ufficiale Locus e sulla rivista, in un'apposita sezione denominata \"Locus Poll and Survey\" viene pubblicato il regolamento seguito dall'apposita scheda per il voto, online o cartaceo, del concorso per i premi Locus. Il regolamento \u00e8 inerente ai vincoli di voto per le opere apparse l'anno precedente. Al 49\u00ba concorso dei premi Locus (2019) sono presenti 16 differenti categorie. In ogni categoria possono essere votate fino a cinque opere o candidati, classificandoli da 1 (primo posto) fino a 5 (quinto posto).\nLe opzioni di voto sono basate su un'apposita lista di letture raccomandate, facilitando enormemente il conteggio dei risultati, nonostante la lista, l'elettore pu\u00f2 utilizzare delle apposite caselle di scrittura per votare altri titoli e candidati non elencati, in qualsiasi categoria. Non \u00e8 possibile votare pi\u00f9 di un'opera in una categoria con lo stesso rango (ad esempio, due selezioni classificate al 1\u00b0 posto), se lo scrutinio evidenziasse delle anomalie oppure un doppio rango, i voti verranno ignorati in quella categoria. Non \u00e8 possibile votare per la stessa opera pi\u00f9 di una volta, eccetto il premio Locus per il miglior romanzo, che potrebbe anche essere indicato anche come premio Locus per la miglior opera prima.\nA differenza dei premi Hugo e Nebula i premi Locus hanno requisiti di eleggibilit\u00e0 in qualche modo diversi, sono aperti a pubblicazioni o opere che sono apparse per la prima volta, in qualsiasi parte del mondo, durante l'anno solare, con un margine di preavviso per i piccoli editori o le pubblicazioni in ritardo. L'elettore ha la possibilit\u00e0 di lasciare alcune categorie vuote o di compilarle parzialmente, nonch\u00e9 quella di compilare l'intero sondaggio. La scadenza per i voti \u00e8 sancita per il 15 aprile. Tutti i voti, sia degli abbonati che dei non abbonati, sono da considerarsi validi a condizione che vengano inclusi il nome, l'e-mail e le informazioni del sondaggio e non violino le regole di voto.\nPlurivincitori.\nLa tabella sottostante indica in ordine gli scrittori pluripremiati del Premio Locus per il miglior romanzo fantasy."}
{"id": "6353992", "revid": "585241", "url": "https://it.wikipedia.org/wiki?curid=6353992", "title": "Gammelstad", "text": ""}
{"id": "6354017", "revid": "599013", "url": "https://it.wikipedia.org/wiki?curid=6354017", "title": "Fernando Martel", "text": "Carriera.\nClub.\nHa giocato nel campionato cileno, in quello messicano, in quello peruviano ed in quello colombiano.\nNazionale.\nNel 1995 ha partecipato ai Mondiali Under-20. Tra il 2001 ed il 2004 ha giocato 14 partite con la nazionale cilena."}
{"id": "6354018", "revid": "729019", "url": "https://it.wikipedia.org/wiki?curid=6354018", "title": "Bear Stearns", "text": "The Bear Stearns Companies, Inc. \u00e8 stata una banca d'investimento statunitense attiva a livello globale nei settori dei servizi finanziari, fondata nel 1923 a New York.\nA partire dal 2007 fu pesantemente coinvolta nella crisi dei subprime a causa della sua forte esposizione in titoli e strumenti derivati garantiti da mutui ipotecari, il cui valore croll\u00f2 a seguito dello scoppio della bolla immobiliare e della crescente insolvenza dei mutuatari statunitensi. Le enormi perdite finanziarie sofferte da Bear Stearns portarono, nel marzo del 2008, al crollo della quinta maggiore banca d'investimento degli Stati Uniti e alla sua successiva acquisizione da parte di JPMorgan Chase.\nSi tratt\u00f2 del primo grande fallimento bancario occorso nella crisi finanziaria innescata dal crollo dei mutui subprime. Circa sei mesi dopo analoga sorte afflisse Lehman Brothers, il che port\u00f2 all'implementazione del piano di salvataggio TARP (\"Troubled Asset Relief Program\") da parte del governo americano per mettere in sicurezza il sistema finanziario del paese.\nStoria.\nBear Stearns venne fondata a New York il 1\u00ba maggio 1923 da Joseph A. Bear, Robert B. Stearns e Harold C. Mayer con un capitale sociale di 500\u00a0000 dollari. Inizialmente attiva soprattutto sul mercato azionario, la societ\u00e0 super\u00f2 il crollo di Wall Street del 1929 senza tagliare posti di lavoro e nel 1933 apr\u00ec la sua prima filiale a Chicago. La prima sede all'estero fu aperta nel 1955 ad Amsterdam.\nNel 1985 la societ\u00e0 venne quotata sulla Borsa di New York e tra i suoi clienti annoverava corporazioni, istituzioni pubbliche, governi e singoli individui. I servizi offerti includevano finanza aziendale, fusioni e acquisizioni, investimenti istituzionali, gestione del rischio e vendita dei prodotti \"fixed-income\", scambio di valuta, trading e ricerca, derivati, futures e risparmio gestito. Attraverso la sussidiaria Bear Stearns Securities Corp. offriva servizi di compensazione a livello globale, tra cui il prestito titoli.\nIl quartier generale della societ\u00e0 era situato al 383 di Madison Avenue, a Manhattan. Nel 2007 Bear Stearns impiegava 15\u00a0500 dipendenti in tutto il mondo ed aveva filiali ad Atlanta, Boston, Chicago, Dallas, Denver, Houston, Los Angeles e San Francisco e sedi estere a Londra, Pechino, Dublino, Francoforte, Hong Kong, Lugano, Milano, San Paolo, Mumbai, Shanghai, Singapore e Tokyo.\nNel 2007, agli albori della crisi che avrebbe segnato la sua fine, Bear Stearns fu individuata da un'indagine di Fortune come seconda societ\u00e0 di intermediazione mobiliare pi\u00f9 ammirata dagli addetti ai lavori, in termini di talento della forza lavoro, qualit\u00e0 della gestione del rischio e innovazione imprenditoriale.\nLe origini del fallimento: la crescente esposizione sul mercato \"subprime\".\nNegli anni precedenti il fallimento, Bear Stearns fu particolarmente attiva nel processo di cartolarizzazione - cio\u00e8 la trasformazione dei crediti in titoli scambiabili sul mercato - ed emise grandi quantit\u00e0 di \"asset-backed security\", in gran parte costituite da obbligazioni garantite da mutui ipotecari (propriamente denominate \"mortgage-backed securities\" o mbs) e da altri strumenti finanziari costruiti su di esse, come le collateralized debt obligation o CDO (un titolo costituito da \"tranche\" impacchettate di diverse obbligazioni). Nel corso del 2006 e del 2007 la banca aument\u00f2 notevolmente la propria esposizione in questo mercato.\nLa crescente domanda di mutui da cartolarizzare e rivendere agli investori port\u00f2 ad esigere requisiti meno restrittivi per la loro concessione. A partire dal 2005 crebbe il numero dei mutui che venivano accesi senza verifiche sul reddito dei mutuatari o con una documentazione insufficiente e in gran parte erano a tasso variabile 2/28. Le obbligazioni ipotecarie create e rivendute dalle banche di Wall Street erano quindi garantite da panieri ipotecari sempre pi\u00f9 scadenti e rischiosi. Un numero crescente di \"tranche\" obbligazionarie rischiose (rating BBB) e difficili da piazzare sul mercato venivano impacchettate e rivendute sotto forma di cdo, cui le agenzie di rating attribuivano quasi per intero un rating AAA; ci\u00f2 consentiva a chi emetteva cdo di piazzare le obbligazioni pi\u00f9 scadenti sotto l'apparente forma di investimenti sicuri.\nAl novembre del 2006, la societ\u00e0 possedeva un capitale di 66,7 miliardi di dollari e asset per un valore complessivo di 350,4 miliardi. Un anno dopo, nonostante i segnali negativi sul mercato subprime, Bear Stearns annoverava nel proprio portafoglio strumenti finanziari derivati per un importo nozionale di circa 13\u00a0400 miliardi di dollari, di cui 1\u00a0880 registrati come contratti di futures e opzioni. Gli asset a questo punto ammontavano a 395 miliardi a fronte di una capitalizzazione societaria pari a circa 11,1 miliardi, vale a dire un rapporto d'indebitamento di 35,6 a 1. Poich\u00e9 gli asset che determinavano un rapporto d'indebitamento cos\u00ec elevato erano in gran parte illiquidi e potenzialmente privi di valore, la fiducia di investitori e creditori diminu\u00ec repentinamente, per poi evaporare di colpo nel momento in cui Bear Stearns fu costretta a rivolgersi alla Federal Reserve Bank di New York per arginare il rischio di controparte che avrebbe fatto seguito ad una liquidazione forzata degli asset.\nL'inizio della crisi: \"timeline\" del crollo.\nI prodromi della crisi si manifestarono nella seconda met\u00e0 del 2006, quando la bolla immobiliare scoppi\u00f2 e i prezzi delle case statunitensi cominciarono a diminuire. Quando scattarono i tassi variabili a due anni dalla sottoscrizione dei mutui, un numero crescente di mutuatari con basso merito di credito si ritrov\u00f2 nell'impossibilit\u00e0 di rifinanziare il proprio mutuo e and\u00f2 in default. Dall'inizio del 2007 titoli e derivati garantiti da panieri ipotecari sempre pi\u00f9 traballanti cominciarono a svalutarsi.\nIl 24 maggio la banca d'affari concorrente Goldman Sachs rivide al ribasso le stime dei ricavi trimestrali di Bear Stearns, citando la crescente preoccupazione dei mercati circa la pesante esposizione della societ\u00e0 nel settore dei mutui ipotecari cartolarizzati. Tra giugno e luglio crollarono i due hedge fund che investivano per conto di Bear Stearns in obbligazioni garantite da mutui subprime, portando alla dimissioni del vice-presidente della banca, Warren Spector, il 5 agosto seguente. Il giorno dopo le azioni di Bear chiusero a poco meno di 114 dollari, facendo registrare un calo del 33% rispetto alla quotazione di gennaio. Il 17 agosto la societ\u00e0 tagli\u00f2 240 posti di lavoro nelle unit\u00e0 dedicate alla gestione dei mutui ed altri 300 all'inizio di ottobre.\nIl 22 ottobre Bear Stearns concluse un accordo per uno scambio di azioni con China International Trust and Investment Company (CITIC), la pi\u00f9 grande banca d'investimento della Cina. CITIC avrebbe versato 1 miliardo di dollari per acquisire il 6% delle azioni di Bear, la quale si impegn\u00f2 a versare la medesima cifra per rilevare il 2% della societ\u00e0 cinese. Il 7 dicembre l'investitore britannico Joe Lewis, che tre mesi prima aveva acquisito il 7% di Bear Stearns per 860 milioni di dollari, increment\u00f2 ulteriormente la propria partecipazione azionaria portandola fino al 9,4%, lasciando intendere che a suo parere le azioni della banca fossero sottovalutate.\nIl 20 dicembre, tuttavia, la banca registr\u00f2 il primo passivo trimestrale della sua storia. Le perdite furono quasi quattro volte superiori alle previsioni degli analisti e comprendevano una svalutazione di 1,9 miliardi di dollari degli asset legati ai mutui ipotecari. Venne anche comunicato che i dirigenti non avrebbero percepito alcun bonus e le azioni di Bear chiusero in ribasso a 91,42 dollari, un valore quasi dimezzato rispetto alla quotazione di inizio anno. Il 7 gennaio, sotto la crescente pressione dei mercati, si dimise l'AD James Cayne, in carica dal 1993. Lo sostitu\u00ec Alan Schwartz, che assunse anche la carica di presidente. La quotazione di Bear era nel frattempo scesa a 71 dollari per azione.\nIl 14 febbraio venne reso noto che CITIC stava rinegoziando i termini dello scambio di azioni definito in ottobre, a causa del vistoso calo sofferto dalle azioni di Bear Stearns dal momento della sottoscrizione dell'accordo. Il 7 marzo le azioni di Carlyle Capital Corporation, un hedge fund da 22 miliardi di dollari di cui il gruppo Carlyle deteneva il 15%, furono sospese sulla Borsa di Amsterdam. Carlyle Capital era pesantemente esposto in titoli garantiti da mutui subprime e aveva ricevuto crescenti richieste di integrazione dai suoi prestatori. Il 13 marzo il fondo croll\u00f2 e le azioni Bear Stearns persero il 17% a causa dei timori degli investitori circa l'esposizione della banca nei confronti del gruppo Carlyle. L'AD Alan Schwartz dichiar\u00f2 che \"il bilancio patrimoniale [della banca] non si \u00e8 affatto indebolito\".\nSalvataggio pubblico e acquisizione da parte di JPMorgan Chase.\nIl 14 marzo, il giorno successivo al crollo di Carlyle Capital Corporation, Bear Stearns si ritrov\u00f2 fortemente a corto di liquidit\u00e0 - dal 10 marzo le riserve erano scese da 18 miliardi di dollari a 2 miliardi - a causa della crisi di fiducia dei mercati nei suoi confronti, la quale port\u00f2 alla fuga di clienti, partner commerciali e investitori. La banca, inoltre, cominci\u00f2 ad essere presa di mira dai venditori allo scoperto. JPMorgan Chase e la Federal Reserve Bank di New York, guidata da Timothy Geithner, giunsero in soccorso della societ\u00e0 di 383 Madison Avenue, le cui azioni persero un ulteriore 50% e chiusero a poco pi\u00f9 di 30 dollari, circa un terzo del prezzo obiettivo medio registrato all'apertura delle contrattazioni.\nLa soluzione trovata prevedeva che JPMorgan Chase acquisisse una Bear Stearns liberata dagli asset pi\u00f9 scadenti e rischiosi. Venne creata una societ\u00e0 con lo specifico scopo di acquistare 30 miliardi di titoli tossici presenti nel portafoglio di Bear per \"ripulirne\" i libri contabili e rendere la banca pi\u00f9 appetibile per l'acquisizione; JPMorgan Chase si assunse la responsabilit\u00e0 del primo miliardo di perdite, mentre la Federal Reserve avrebbe garantito i restanti 29.\nDue giorni dopo JPMorgan Chase accett\u00f2 di rilevare la banca concorrente ad un prezzo di 2 dollari per azione - ovvero 236 milioni per acquisire l'intera societ\u00e0 - pari a circa un terzo della quotazione di ingresso in Borsa del 1985, una valutazione estremamente ribassata per titoli che venivano scambiati a 170 dollari fino all'anno precedente e a 90 dollari appena tre mesi prima. Con la prospettiva della bancarotta, l'amministratore delegato Alan Schwartz accett\u00f2 l'accordo ma un potente gruppo di azionisti, tra cui il gi\u00e0 citato Joe Lewis, si prepar\u00f2 ad intentare causa. Il 17 marzo le azioni Bear chiusero a 4,81 dollari contro un prezzo obiettivo di 2 dollari, segnalando che i mercati si aspettavano l'intervento di un nuovo compratore o comunque un miglioramento dell'offerta.\nIl 24 marzo, dopo l'intervento nelle trattative da parte della Federal Reserve e del Dipartimento del Tesoro americano, JPMorgan Chase aument\u00f2 l'offerta a 10 dollari per azione, superando in tal modo l'opposizione degli azionisti che ratificarono l'accordo il 29 maggio seguente, mettendo fine a 85 anni di Bear Stearns come societ\u00e0 indipendente. Nel gennaio del 2010 cess\u00f2 definitivamente l'utilizzo del marchio Bear Stearns all'interno delle divisioni di JPMorgan Chase.\nIl presidente della Securities and Exchange Commission, Christopher Cox, dichiar\u00f2 che il crollo di Bear Stearns fu dovuto \"ad una mancanza di fiducia, non di capitali\", situazione che fu aggravata dai rumors sui problemi di liquidit\u00e0 della banca e che port\u00f2 diversi operatori di mercato a rifiutarsi di prestarle denaro, nonostante Bear potesse ancora offrire garanzie di qualit\u00e0. Il capo della Federal Reserve, Ben Bernanke, difese il salvataggio di Bear Stearns affermando che il fallimento della banca avrebbe avuto gravi conseguenze sia sull'economia reale che sui mercati finanziari, anche se le polemiche suscitate dall'intervento pubblico avrebbero influenzato, in settembre, l'atteggiamento governativo nei confronti di Lehman Brothers.\nStruttura societaria antecedente al crollo.\nAzionisti.\n\"Principali partecipazioni azionarie in Bear Stearns al dicembre 2007\":"}
{"id": "6354030", "revid": "1458204", "url": "https://it.wikipedia.org/wiki?curid=6354030", "title": "Aspasia", "text": ""}
{"id": "6354041", "revid": "1573940", "url": "https://it.wikipedia.org/wiki?curid=6354041", "title": "Chiesetta di Santa Maria del Degnano", "text": "La chiesetta di Santa Maria del Degnano \u00e8 un edificio religioso situato a Fumane, localit\u00e0 \"Vaio\", in provincia di Verona.\nDescrizione.\nLe prime testimonianze della chiesetta risalgono a documenti del 1163. In un primo momento essa faceva parte di una prioria dell'Abbazia di San Zeno, che qui era proprietaria di alcuni fondi. L'edificio venne integralmente riedificato nel XV secolo pur rispettando l'originario impianto romanico caratterizzato dalla presenza di un campaniletto.\nAll'interno si trova un ciclo di affreschi e una pala d'altare, opera di Paolo Ligozzi, dipinti pochi anni prima della Grande Peste del 1630. Sul soffitto sono incorniciati da girali grottesche e alcuni tondi illustranti le Litanie. Alle pareti, si trovano raffigurazioni della vita della Madonna (Nascita, Presentazione al tempio, Annunciazione, Visita a Santa Elisabetta, Nascita di Ges\u00f9, \"Domitio Virginis\") e dieci sibille recanti profezie, mentre gli angoli sono decorati con le figure dei santi Rocco, Sebastiano, Zeno e Benedetto."}
{"id": "6354070", "revid": "633110", "url": "https://it.wikipedia.org/wiki?curid=6354070", "title": "&quot;Mors&quot; wz. 39", "text": "La pistolet maszynowy wz. 39 Mors (ovvero \"pistola automatica modello 1939\", dove \"Mors\" sta per 'morte' in latino e 'tricheco' in polacco) era una pistola mitragliatrice polacca progettata da Piotr Wilniewczyc e Jan Skrzypi\u0144ski tra il 1936 ed il 1938. Sarebbe dovuta diventare l'arma d'ordinanza dell'esercito polacco negli anni '40, ma la sua produzione fu interrotta nel 1939 dall'invasione tedesca della Polonia.\nL'impostazione generale dell'arma era ispirata a quella della tedesca Erma EMP. Comuni alle due armi erano il calcio in legno e l'impugnatura a pistola anteriore; la differenza principale era nella posizione del bocchettone del caricatore nel \"Mors\", sotto al castello, invece che sul lato sinistro come nell'Erma. L'arma era destinata ad unit\u00e0 di fanteria, agli equipaggi di carri armati e treni corazzati e ai gruppi d'abbordaggio della marina. In seguito l'idea di assegnarlo agli equipaggi dei carri venne abbandonata a causa delle dimensioni troppo ingombranti dell'arma. Dopo un'estesa campagna di prove, l'arma si dimostro affidabile e resistente. Il primo lotto di pre-serie venne ordinato nel marzo 1939, mentre veniva pianificato l'acquisto di un ulteriore lotto. A causa del precipitare degli eventi bellici, la \"Pa\u0144stwowa Fabryka Karabin\u00f3w\" interruppe la produzione a 39 pezzi, tra i quali 3 prototipi. Dopo l'inizio della campagna di Polonia, tutte le armi vennero assegnate al 3\u00ba Battaglione fucilieri, che le impieg\u00f2 durante l'assedio di Varsavia, ed alla compagnia comando della 39\u00aa Divisione di fanteria.\nSolo 4 di queste armi sono sopravvissute alla guerra: una \u00e8 conservata nel Museo dell'esercito polacco a Varsavia (il N\u00ba 38, acquistato dall'Unione Sovietica nel 1983), due in Russia (il N\u00ba 19 a San Pietroburgo ed il N\u00ba 39 a Mosca), uno a Budapest."}
{"id": "6354073", "revid": "1566286", "url": "https://it.wikipedia.org/wiki?curid=6354073", "title": "Buddy Giovinazzo", "text": "\u00c8 noto soprattutto per l'indie \"Combat Shock\" (1986), descritto come un incrocio tra \"Eraserhead\" e \"Taxi Driver\", e per il romanzo del 1993 \"Life is Hot in Cracktown\", basato sulla sua esperienza nel Lower East Side, da cui ha anche tratto il film omonimo del 2009. Sia nel cinema che nella letteratura predilige raccontare con estrema crudezza vite disperate di personaggi marginali.\nBiografia.\nDi origini calabresi ma nato e cresciuto a Staten Island, ottiene un master in cinema al College of Staten Island, dove in seguito torner\u00e0 come insegnante.\nIl suo primo lungometraggio, \"Combat Shock\" (1984), un low-budget estremamente crudo pensato come tesi di laurea (col titolo \"American Nightmares\"), viene in seguito distribuito dalla Troma. Tenta poi di realizzare il sequel di \"Maniac\" (regia di William Lustig, 1980), progetto che per\u00f2 si arena per la morte di Joe Spinell, protagonista del film, dopo che Giovinazzo \u00e8 riuscito a girare solo un promo (\"Maniac 2: Mr. Robbie\") destinato a raccogliere fondi per la produzione. Il suo successivo film da regista \u00e8 il dramma \"Libert\u00e0 vigilata\" (\"No Way Home\", 1996). Mentre accompagna il film a Berlino per una proiezione, rimane colpito dalla citt\u00e0 (\"sembrava proprio il Lower East Side\") tanto da trasferirsi l\u00ec nei primi anni duemila, anche a seguito nel non soddisfacente successo commerciale di \"Libert\u00e0 vigilata\" e per realizzare il successivo lungometraggio, \"The Unscarred\" (2000). Comincia poi a lavorare come regista per numerose serie televisive tedesche.\nNel 1993 scrive il primo romanzo, \"Life Is Hot in Cracktown\", da cui nel 2009 trae il lungometraggio omonimo. Seguono poi \"Poetry &amp; Purgatory\", \"Broken Street\" e \"Potsdamer Platz\", quest'ultimo pubblicato anche in Italia nel 2013 col titolo \"La lunga notte di Berlino\".\nVita privata.\n\u00c8 fratello del compositore Rick Giovinazzo e cugino dell'attore Carmine Giovinazzo."}
{"id": "6354074", "revid": "844563", "url": "https://it.wikipedia.org/wiki?curid=6354074", "title": "Kup Mar\u0161ala Tita 1974", "text": "La Kup Mar\u0161ala Tita 1974 fu la 27\u00aa edizione della Coppa di Jugoslavia. 3528 squadre parteciparono alle qualificazioni che portarono alle 32 che presero parte alla coppa vera e propria, che si disput\u00f2 dal 11 agosto al 29 novembre 1974.\nFu la seconda, ed ultima, edizione disputata nel periodo autunnale (da agosto a novembre, con la finale il 29, Festa della Repubblica). Con l'edizione successiva si torner\u00e0 al consueto svolgimento da settembre a maggio, con la finale il Giorno della Giovent\u00f9, ovvero il 25.\nIl trofeo fu vinto dal (al terzo successo consecutivo), sconfiggendo in finale il , squadra di seconda divisione. Per gli spalatini fu il quarto titolo in questa competizione, ed in questa occasione, nelle 5 partite realizzarono uno \"score\" di 14 reti segnate e nessuna subita.\nAvendo l'Hajduk vinto anche il campionato, la finalista sconfitta Borac ottenne l'accesso alla Coppa delle Coppe 1975-1976.\nIl torneo.\nCome nelle edizioni precedenti, anche in questa non c'\u00e8 stato un vincitore a sorpresa. L'avvenimento pi\u00f9 sorprendente \u00e8 avvenuto ai sedicesimi di finale, quando , e sono stati eliminati.\nFra le protagoniste del torneo \u00e8 risaltato il (compagine di seconda divisione), giunto sino in finale. Oltre ad aver espugnato per 4\u20131 il campo della Stella Rossa, ha eliminato pure il e l' (ambedue ai rigori), ed in semifinale lo per 2\u20131.\nUna squadra di terza divisione, il , dopo essere riuscito al eliminare nell'edizione precente una squadra di prima come la , si \u00e8 ripeuto quest'anno superando il . Le altre squadre di terza che hanno partecipato erano , , e .\nNella finale ha prevalso la squadra con pi\u00f9 esperienza: Hajduk-Borac 1\u20130.\nPer l'Hajduk \u00e8 stato il terzo successo consecutivo, eguagliando la Stella Rossa che ci riusc\u00ec nel 1948\u20131949\u20131950. Un altro record \u00e8 stato vincere la coppa segnando 14 reti nelle 5 partite, senza subirne nessuna.\nIl numero di squadre iscritte ha superato di gran lunga tutti i record precedenti, perch\u00e9 in questa stagione hanno partecipato 3528 squadre e, di queste, 32 si sono qualificate per la parte finale.\nSquadre qualificate.\nLe 18 partecipanti della Prva Liga 1973-1974 sono qualificate di diritto. Le altre 14 squadre (in giallo) sono passate attraverso le qualificazioni. \nCalendario.\nIn finale, dal 1969 al 1986, vigeva la regola che:"}
{"id": "6354078", "revid": "287204", "url": "https://it.wikipedia.org/wiki?curid=6354078", "title": "Die schwarze Spinne", "text": ""}
{"id": "6354079", "revid": "1573940", "url": "https://it.wikipedia.org/wiki?curid=6354079", "title": "Phalacrocorax fuscescens", "text": "Il cormorano faccianera (Phalacrocorax fuscescens ) \u00e8 un uccello appartenente alla famiglia dei Falacrocoracidi diffuso lungo le coste meridionali dell'Australia.\nDescrizione.\nLungo circa 65 cm, \u00e8 simile nell'aspetto al cormorano bianconero maggiore, dal quale si distingue per la mascherina facciale nera.\nDistribuzione e habitat.\nVive in Australia meridionale."}
{"id": "6354081", "revid": "1573940", "url": "https://it.wikipedia.org/wiki?curid=6354081", "title": "Phalacrocorax fuscicollis", "text": "Il cormorano indiano (Phalacrocorax fuscicollis ) \u00e8 un uccello appartenente alla famiglia dei Falacrocoracidi diffuso in India e nel Sud-est asiatico.\nDescrizione.\nLungo circa 65 cm, \u00e8 simile nell'aspetto al cormorano di Socotra, dal quale si distingue per la coda pi\u00f9 lunga.\nDistribuzione e habitat.\nVive in India e in Indonesia."}
{"id": "6354083", "revid": "1573940", "url": "https://it.wikipedia.org/wiki?curid=6354083", "title": "Phalacrocorax sulcirostris", "text": "Il cormorano nero (Phalacrocorax sulcirostris ) \u00e8 un uccello appartenente alla famiglia dei Falacrocoracidi ampiamente diffuso nell'ecozona australasiana, nonch\u00e9 in Indonesia.\nDescrizione.\nLungo circa 61 cm, presenta piumaggio completamente nero, senza alcun segno bianco.\nDistribuzione e habitat.\nVive in Indonesia, Nuova Guinea, Australia e Nuova Zelanda."}
{"id": "6354085", "revid": "1793900", "url": "https://it.wikipedia.org/wiki?curid=6354085", "title": "Villa Paul Poiret", "text": "Villa Paul Poiret \u00e8 un edificio in stile architettonico moderno, la prima opera privata dell'architetto Robert Mallet-Stevens che si trova al numero 32 di route d'Apremont, M\u00e9zy-sur-Seine, nel dipartimento di Yvelines a circa 40\u00a0km da Parigi. Villa di 670\u00a0m\u00b2 con piscina e con una grande terrazza che domina la valle della Senna a M\u00e9zy-sur-Seine, fu progettata nel 1920 dall'architetto Robert Mallet-Stevens per lo stilista Paul Poiret.\nStoria.\nI lavori di costruzione iniziarono nel 1922, ma si fermarono un anno e mezzo pi\u00f9 tardi per mancanza di denaro. La casa di moda Poiret fall\u00ec nel 1929 e la villa rimase incompiuta. Mai abitata da Paul Poiret, che dichiar\u00f2 bancarotta, fu acquistata da Elvira Popescu nel 1930 (o 1933, secondo altre fonti). Per finalizzare i lavori e rendere la casa abitabile, l'attrice ingaggi\u00f2 l'architetto Paul Boyer, che cambi\u00f2 il progetto originale di Mallet-Stevens. In certi punti lo stile, da moderno divent\u00f2 art d\u00e9co, fu arrotondata la terrazza e alcune finestre furono sostituite con obl\u00f2, in perfetto stile paquebot.\nAlla fine dei lavori, l'edificio si presentava come una nave da crociera: di colore bianco, posto su un piedistallo \u00e8 organizzato su tre livelli attorno ad un patio con angoli retti e grandi finestre, caratteristica tipica del modernismo architettonico.\nLa prima opera privata di Mallet-Stevens, considerata un capolavoro del Movimento Moderno in Francia (insieme alle ville Noailles e Cavrois), fu definita un lavoro pionieristico dal suo autore (\"superfici unite, spigoli vivi, le curve strette, materiali lucidi, angoli, la chiarezza, ordine. Questa \u00e8 la mia casa e la logica geometrica.\").\nL'ex sindaco di M\u00e9zy-sur-Seine, Dominique Barr\u00e9, si mobilit\u00f2 per proteggere la villa Poiret, che venne inserita nell'inventario dei monumenti storici nel 1984. \nElvira Popescu visse nella villa fino al 1985. Nel 1989 la villa fu venduta a Sidney Nata, un uomo d'affari intenzionato ad organizzare manifestazione di architettura moderna sui terreni circostanti, idea tuttavia non sostenibile per le sue finanze.\nIl 21 giugno del 1991, nel corso di una festa alla villa, 17 architetti di primo piano - tra i quali Richard Meier, Tadao And\u014d, Arata Isozaki, Frank Gehry, Norman Foster, Ricardo Bofill, Rem Koolhaas, Coop Himmelblau, Christian de Portzamparc e Jean Nouvel - furono invitati a presentare progetti di recupero della propriet\u00e0.\nPi\u00f9 volte messa all'asta, la villa fu acquistata nel 2006 dalla coppia Brun, mercanti d'arte, che fecero importanti lavori di restauro. Dovendosi trasferire a Dubai e indebitati, affidarono la vendita della villa ad un'agenzia immobiliare. Proposta a 4 milioni di euro, la villa rimase a lungo senza acquirenti. Avendo acconsentito alla banca Neuflize un'ipoteca sulla casa, e in seguito al fallimento del progetto per una spa di lusso proposta da un giapponese, la villa fu quindi acquistata all'asta da Gilbert Wahnich, specializzato in centri commerciali.\nIn seguito all'intenzione di dividere la propriet\u00e0 in pi\u00f9 lotti, gli eredi di Poiret e Mallet-Stevens, i nipoti Caroline Poiret, Charlotte-Mourier Poiret e Jean-Marc Manusardi si mobilitarono presso le autorit\u00e0 per preservare la villa nella sua interezza."}
{"id": "6354101", "revid": "1573940", "url": "https://it.wikipedia.org/wiki?curid=6354101", "title": "Phalacrocorax varius", "text": "Il cormorano bianconero maggiore (Phalacrocorax varius ) \u00e8 un uccello appartenente alla famiglia dei Falacrocoracidi diffuso in Australia e in Nuova Zelanda.\nDescrizione.\nLungo circa 75 cm, presenta testa, nuca, dorso e ali nere, collo, petto e ventre bianchi e una mascherina facciale arancione.\nDistribuzione e habitat.\nVive in Australia e in Nuova Zelanda.\nTassonomia.\nNe vengono riconosciute due sottospecie:"}
{"id": "6354103", "revid": "1573940", "url": "https://it.wikipedia.org/wiki?curid=6354103", "title": "Phalacrocorax lucidus", "text": "Il cormorano pettobianco (Phalacrocorax lucidus ) \u00e8 un uccello appartenente alla famiglia dei Falacrocoracidi ampiamente diffuso in tutta l'Africa a sud del Sahara.\nDescrizione.\nLungo circa 90 cm, presenta collo e petto di colore bianco.\nDistribuzione e habitat.\nVive in Africa, a sud del Sahara."}
{"id": "6354104", "revid": "1573940", "url": "https://it.wikipedia.org/wiki?curid=6354104", "title": "Phalacrocorax capillatus", "text": "Il cormorano del Giappone (Phalacrocorax capillatus ) \u00e8 un uccello appartenente alla famiglia dei Falacrocoracidi diffuso nelle regioni nord-orientali dell'Asia.\nDescrizione.\nPresenta piumaggio verdastro e una larga macchia bianca sotto la gola.\nDistribuzione e habitat.\nVive in Giappone."}
{"id": "6354105", "revid": "1573940", "url": "https://it.wikipedia.org/wiki?curid=6354105", "title": "Phalacrocorax capensis", "text": "Il cormorano del Capo (Phalacrocorax capensis ) \u00e8 un uccello appartenente alla famiglia dei Falacrocoracidi diffuso lungo le coste meridionali dell'Africa.\nDescrizione.\nLungo circa 62 cm, presenta livrea nuziale verde bronzo e pelle della faccia gialla.\nDistribuzione e habitat.\nVive lungo le coste di Namibia e Africa meridionale."}
{"id": "6354106", "revid": "1573940", "url": "https://it.wikipedia.org/wiki?curid=6354106", "title": "Phalacrocorax nigrogularis", "text": "Il cormorano di Socotra (Phalacrocorax nigrogularis ) \u00e8 un uccello appartenente alla famiglia dei Falacrocoracidi diffuso nel golfo Persico.\nDescrizione.\nLungo circa 80 cm, presenta piumaggio scuro e, in livrea nuziale, qualche piuma biancastra dietro l'occhio.\nDistribuzione e habitat.\nVive nel golfo Persico."}
{"id": "6354107", "revid": "1573940", "url": "https://it.wikipedia.org/wiki?curid=6354107", "title": "Phalacrocorax magellanicus", "text": "Il cormorano di Magellano (Phalacrocorax magellanicus ) \u00e8 un uccello appartenente alla famiglia dei Falacrocoracidi diffuso lungo le coste meridionali del Sudamerica.\nDescrizione.\nLungo circa 66 cm, presenta una livrea nuziale caratterizzata da testa, collo e dorso neri con riflessi verdi iridati, macchie bianche sulla testa, pelle nuda rosso vivo attorno all'occhio, ciuffo sul retro del cranio, ventre bianco e zampe rosse.\nDistribuzione e habitat.\nVive sulle falesie rocciose sulle rive del mare, dal Cile meridionale a Capo Nord e nelle isole Falkland."}
{"id": "6354109", "revid": "287204", "url": "https://it.wikipedia.org/wiki?curid=6354109", "title": "Kup Mar\u0161ala Tita 1973", "text": "La Kup Mar\u0161ala Tita 1973 fu la 26\u00aa edizione della Coppa di Jugoslavia. 2667 squadre parteciparono alle qualificazioni che portarono alle 32 che presero parte alla coppa vera e propria, che si disput\u00f2 dal 11 agosto al 28 novembre 1973.\nFu la prima (di due) edizione disputata nel periodo autunnale (da agosto a novembre, con la finale il 29, Festa della Repubblica). Dall'edizione precedente ci fu un distacco di un anno e mezzo.\nIl trofeo fu vinto dal (al secondo successo consecutivo), sconfiggendo in finale la . Per gli spalatini fu il terzo titolo in questa competizione.\nAvendo l'Hajduk vinto anche il campionato, la finalista sconfitta Stella Rossa ottenne l'accesso alla Coppa delle Coppe 1974-1975.\nQualificazioni.\n Queste una delle partite della Coppa di Voivodina del .\n Crvenka - Proleter 1-0\nIl torneo.\nLa pi\u00f9 grande sorpresa venne al primo turno quando il , squadra di terza divisione, batt\u00e9 la , finalista dell'edizione precedente. Contemporaneamente anche il , altra compagine di terza, super\u00f2 ai rigori il .\nTuttavia il Timok venne \"massacrato\" nel turno successivo dallo per 1\u20138 in casa.\nAltra sorpresa fu il percorso del , capace di espugnare il campo del per 1\u20134. Nel turno successivo super\u00f2 il , prima di cedere di schianto in semifinale contro la (2\u20137). I biancorossi giunsero cos\u00ec in finale, dopo aver battuto e .\nL'altra finalista fu la dententrice della coppa, l' che elimin\u00f2 i concittadini del e poi, con fatica, e .\nNella finale gli spalatini batterono la Stella Rossa e completarono la doppietta campionato-coppa.\nSquadre qualificate.\nLe 18 partecipanti della Prva Liga 1972-1973 sono qualificate di diritto. Le altre 14 squadre (in giallo) sono passate attraverso le qualificazioni. \nCalendario.\nIn finale, dal 1969 al 1986, vigeva la regola che:"}
{"id": "6354115", "revid": "1573940", "url": "https://it.wikipedia.org/wiki?curid=6354115", "title": "Qara\u00e7ay", "text": "Qara\u00e7ay \u00e8 un comune dell'Azerbaigian situato nel distretto di Quba."}
{"id": "6354116", "revid": "599013", "url": "https://it.wikipedia.org/wiki?curid=6354116", "title": "Qarovul\u00fcst\u00fc", "text": ""}
{"id": "6354117", "revid": "765341", "url": "https://it.wikipedia.org/wiki?curid=6354117", "title": "Qarxun (Quba)", "text": "Qarxun \u00e8 un comune dell'Azerbaigian situato nel distretto di Quba. Conta una popolazione di 1.101 abitanti.\nCollegamenti esterni.\nQarxun su GEOnet Names Server"}
{"id": "6354118", "revid": "599013", "url": "https://it.wikipedia.org/wiki?curid=6354118", "title": "Qas\u0131mq\u0131\u015flaq", "text": ""}
{"id": "6354119", "revid": "599013", "url": "https://it.wikipedia.org/wiki?curid=6354119", "title": "Qayadal\u0131", "text": ""}
{"id": "6354120", "revid": "765341", "url": "https://it.wikipedia.org/wiki?curid=6354120", "title": "Q\u0259\u00e7r\u0259\u015f", "text": "Q\u0259\u00e7r\u0259\u015f \u00e8 un comune dell'Azerbaigian situato nel distretto di Quba. Conta una popolazione di 2.175 abitanti.\nCollegamenti esterni.\nQ\u0259\u00e7r\u0259\u015f su GEOnet Names Server"}
{"id": "6354121", "revid": "1983214", "url": "https://it.wikipedia.org/wiki?curid=6354121", "title": "Q\u0259l\u0259d\u00fcz", "text": "Q\u0259l\u0259d\u00fcz \u00e8 un comune dell'Azerbaigian situato nel distretto di Quba. Conta una popolazione di 742 abitanti."}
{"id": "6354122", "revid": "599013", "url": "https://it.wikipedia.org/wiki?curid=6354122", "title": "Q\u0259nid\u0259r\u0259", "text": ""}
{"id": "6354123", "revid": "1573940", "url": "https://it.wikipedia.org/wiki?curid=6354123", "title": "Q\u0131m\u0131lqazma", "text": "Q\u0131m\u0131lqazma \u00e8 un comune dell'Azerbaigian situato nel distretto di Quba."}
{"id": "6354124", "revid": "1573940", "url": "https://it.wikipedia.org/wiki?curid=6354124", "title": "Q\u0131m\u0131lq\u0131\u015flaq (Quba)", "text": "Q\u0131m\u0131lq\u0131\u015flaq \u00e8 un comune dell'Azerbaigian situato nel distretto di Quba. Conta una popolazione di 575 abitanti."}
{"id": "6354125", "revid": "599013", "url": "https://it.wikipedia.org/wiki?curid=6354125", "title": "Q\u0131r\u0131zd\u0259hn\u0259", "text": ""}
{"id": "6354126", "revid": "118904271", "url": "https://it.wikipedia.org/wiki?curid=6354126", "title": "Q\u0131rm\u0131z\u0131 Q\u0259s\u0259b\u0259", "text": "Il villaggio di Q\u0131rm\u0131z\u0131 Q\u0259s\u0259b\u0259 si trova nella parte nord-orientale della catena di Gran Caucaso, \u00e8 situato sulla riva sinistra del fiume Kudialchay, a 29 km dalla stazione ferroviaria di Khachmazed ed \u00e8 un luogo di residenza popolata prevalentemente da ebrei di montagna. Precedentemente chiamato come Sloboda ebraica, la citt\u00e0 \u00e8 stata rinominata in Krasnaya Sloboda nel 1926 e dal 1991 rinominata in Girmizi Gasaba (in azerbaigiano - Q\u0131rm\u0131z\u0131 Q\u0259s\u0259b\u0259), \u00e8 l'unit\u00e0 amministrativa di autogoverno della citt\u00e0 di Guba.\nIl villaggio di Q\u0131rm\u0131z\u0131 Q\u0259s\u0259b\u0259 \u00e8 l'unico luogo di residenza compatta degli ebrei di montagna in tutto lo spazio post-sovietico. Secondo il censimento della popolazione del 1989, 4.524 persone vivevano a Krasnaya Sloboda. Oggigiorno il villaggio conta una popolazione di 3.557 abitanti.\nCi sono tre comunit\u00e0 ebraiche in Azerbaigian - ebrei della montagna, ebrei europei (Ashkenazi) e ebrei georgiani. Al momento, gli ebrei della montagna costituiscono la maggioranza della comunit\u00e0 ebraica nel paese.\nStoria.\nIl primo insediamento ebraico nell'area fu chiamato \"Kulgat\" sulla riva sinistra del Kudialchay, a pochi chilometri dall'attuale Q\u0131rm\u0131z\u0131 Q\u0259s\u0259b\u0259. Le vecchie pietre tombali nell'area di Kulgat e altre prove che erano state parzialmente distrutte durante gli attacchi del Nadir Shah provano che gli ebrei avevano vissuto qui.\nMentre gli ebrei dell'altopiano sono stati nella zona di Guba almeno dal XIII secolo, la creazione formale di Krasnaya Sloboda risale al XVIII secolo. Nel 1742 il Khan di Guba, Fatali Khan, diede agli ebrei il permesso di creare una comunit\u00e0 libera dalla persecuzione attraverso il fiume dalla citt\u00e0 di Guba. Originariamente indicato come Yevreiskaya Sloboda (Sloboda ebraica cio\u00e8 insediamento ebraico), il nome fu cambiato in Krasnaya Sloboda (Insediamento Rosso) sotto il dominio sovietico.\nGli ebrei che si trasferirono qui da diversi posti vivevano in 9 insediamenti. Gli ebrei di Gilan si trasferirono nell'insediamento nel 1780. L'insediamento di Gilaki degli ebrei Gilani si trovava nel centro dell'insediamento rosso. Le persone provenienti da Baku e Guba vivevano nell'insediamento di Mizrahi (\"Est\"). La migrazione da diverse localit\u00e0 ha influenzato la diversit\u00e0 dell'occupazione. Ad esempio, gli ebrei che si trasferivano da regioni montuose erano impegnati in vari campi agricoli, e le persone immigrate dall'Iran erano impegnate nel commercio.\nIl massiccio insediamento nella citt\u00e0 rossa inizi\u00f2 nel 1731. Dopo la morte di Huseinali Khan nel 1758, suo figlio Fatali Khan era il capo del khanato di Guba. Khan apprezzando molto la lealt\u00e0, la saggezza e la laboriosit\u00e0 degli ebrei della montagna, ha dato loro una grande opportunit\u00e0 per dedicarsi all'agricoltura, al giardinaggio, al commercio e all'artigianato. Le condizioni di vita favorevoli create per gli ebrei a Guba hanno causato il trasferimento di ebrei dagli altri villaggi, come Qusar, Ucgun, Shudukh, Griz e persino da Baku, dall'Iran, dalla Turchia e da altri posti a Guba.\nAlla fine, gli ebrei della montagna che sfuggirono dagli attacchi e alle persecuzioni si unirono al rifugio di Huseinali Khan a Guba. Il khanato di Guba, che si stava sviluppando durante gli anni di Huseinali Khan (1722-1758) e suo figlio Fatali Khan (1758-1789), consisteva dalle terre settentrionali dell'Azerbaigian e del Daghestan meridionale, da Derbent a Lankaran. Dal 1722, gli ebrei di montagna si sono stabiliti nel territorio di Kudyalchay.\nTra gli ebrei russi, la citt\u00e0 una volta era conosciuta come \"piccola Gerusalemme\". Situato all'incrocio tra est e ovest, oltre 40 minoranze ed etnie vivono in Azerbaigian, inclusi Ebrei, Talisci, Avari, Lezginsi, Russi, Ucraini, Georgiani, Polacchi, Armeni, Tati, Curdi, Udi, Rutuli, e altri.\nLa citt\u00e0 ha avuto un afflusso di sostegno finanziario da parenti che vivono in Israele e presenta la nuova Sinagoga Bet Knesset. Tuttavia, dopo l'indipendenza dell'Azerbaigian nel 1991, molti residenti emigrarono in Israele, negli Stati Uniti e in Europa, e la popolazione cadde dai circa 18.000 che vivevano l\u00ec durante l'era del comunismo.\nSociet\u00e0.\nReligione.\nI residenti ebrei continuano a praticare nelle rimanenti sinagoghe. Solo otto delle tredici sinagoghe sono state conservate nel villaggio.\nEsistono due sinagoghe in Q\u0131rm\u0131z\u0131 Q\u0259s\u0259b\u0259: la sinagoga \"Alt\u0131 g\u00fcnb\u0259z\" costruita nel 1888 e rinnovata nel 2000, e la sinagoga \"Gil\u0259ki\" (Hilaki) costruita nel 1896 e ristrutturato di recente.\nLe sinagoghe non hanno una chiamata speciale durante il culto. Le persone vengono e pregano perch\u00e9 conoscono il tempo di preghiera. La preghiera mattutina inizia alle 8 del mattino. La preghiera del pomeriggio comincia alle 8:00 e alle 9:00 preghiera serale. Secondo la tradizione, le donne non pregano nella sinagoga, anche se possono venirci durante le vacanze.\nI residenti del villaggio parlano in 3 lingue: Judeo-Tat (Juhuri), che gli ebrei della montagna parlano nella vita quotidiana, ma anche nella lingua russa e in quella azerbaigiana. La maggior parte dei residenti di questo villaggio hanno anche imparato l'inglese. Nelle scuole viene insegnato l'azerbaigiano e il russo.\nPatrimonio.\nPer circa 300 anni la comunit\u00e0 degli ebrei di montagna qui tradizionalmente si occupava di agricoltura, giardinaggio e tessitura di tappeti. I migliori esempi di tessitura dei tappeti, che sono uno dei principali indicatori dell'attivit\u00e0 economica degli ebrei di montagna, sono stati tessuti singolarmente su lana e appartengono alla Scuola di tessitura dei tappeti di Guba.\nDurante i secoli di residenza nel territorio dell'Azerbaigian, gli ebrei della montagna hanno conservato i loro costumi e tradizioni, rituali, credenze e capacit\u00e0 economiche. Insieme a questo, il vicinato secolare con gli azerbaigiani ha causato la formazione di elementi comuni nella loro cultura, economia e tradizioni. I nomi di alcuni tipi di vestiti, piatti e altri elementi sono interpretati principalmente dalle norme della lingua azerbaigiana. Insieme al giudaismo, la comunit\u00e0 \u00e8 stata in grado di preservare anche le usanze popolari, le cerimonie, le credenze e le vacanze associate ai rituali, che differiscono per il loro diverso carattere specifico locale. Uno degli elementi del patrimonio culturale immateriale degli ebrei montani \u00e8 la tradizionale cerimonia nuziale. Questa cerimonia implica la partecipazione obbligatoria del rabbino, l'inizio della festa di nozze fino al sabato, la cerimonia nuziale sotto un baldacchino decorato appositamente nel cortile della sinagoga, ecc. Una delle tradizioni principali della popolazione del Q\u0131rm\u0131z\u0131 Q\u0259s\u0259b\u0259 \u00e8 l'ospitalit\u00e0. Fin dai tempi antichi, gli ebrei di montagna hanno incontrato con gioia sia le persone della loro religione che i rappresentanti di altre religioni.\nL'intensificazione delle relazioni economiche e lo sviluppo degli aspetti individuali dei legami reciproci interetnici hanno aumentato notevolmente la comunicazione degli abitanti del Q\u0131rm\u0131z\u0131 Q\u0259s\u0259b\u0259 con la popolazione della citt\u00e0 di Guba, e come risultato, nel 1851 fu costruito il primo ponte di legno che collegava Guba e il Q\u0131rm\u0131z\u0131 Q\u0259s\u0259b\u0259.\nSostegno dello Stato.\nIn Azerbaigian viene svolto molto lavoro sia da parte dello stato che dalla comunit\u00e0 del Q\u0131rm\u0131z\u0131 Q\u0259s\u0259b\u0259 per preservare e sviluppare la cultura, la lingua, nonch\u00e9 le relazioni reciproche intracomunitarie e intercomunitarie degli ebrei montani. Gli obblighi della Repubblica dell'Azerbaigian per la protezione e lo sviluppo della comunit\u00e0 degli ebrei della montagna del Q\u0131rm\u0131z\u0131 Q\u0259s\u0259b\u0259 si riflettono nella Costituzione e nelle leggi adottate dall'Assemblea nazionale.\nDopo il ripristino dell'indipendenza dello stato della Repubblica dell'Azerbaigian, gli edifici di due sinagoghe locali sono stati restituiti alla comunit\u00e0 del Q\u0131rm\u0131z\u0131 Q\u0259s\u0259b\u0259. Una nuova sinagoga fu costruita a Baku. Nel 1991, il governo dell'Azerbaigian riprese il lavoro sullo studio delle tradizioni ebraiche nel Q\u0131rm\u0131z\u0131 Q\u0259s\u0259b\u0259. Negli ultimi anni, oltre al programma di educazione generale, sono state istituite diverse istituzioni educative a Q\u0131rm\u0131z\u0131 Q\u0259s\u0259b\u0259, dove vengono studiate le basi del giudaismo.\nLingua.\nLa lingua madre degli ebrei montani \u00e8 la lingua di Juhur\u0448, che fa parte del gruppo linguistico iraniano. Gi\u00e0 dal XIX secolo la lingua azerbaigiana divenne la seconda lingua madre degli ebrei di montagna. Il bilinguismo (lingue azerbaigiane e ebraiche) e persino il triadismo (azerbaigiano, ebreo e russo) sono diffusi tra gli ebrei di montagna.\nCollegamenti esterni.\nQ\u0131rm\u0131z\u0131 Q\u0259s\u0259b\u0259 su GEOnet Names Server"}
{"id": "6354127", "revid": "765341", "url": "https://it.wikipedia.org/wiki?curid=6354127", "title": "Qonaqk\u0259nd (Quba)", "text": "Qonaqk\u0259nd \u00e8 un comune dell'Azerbaigian situato nel distretto di Quba. Conta una popolazione di 1.668 abitanti.\nCollegamenti esterni.\nQonaqk\u0259nd su GEOnet Names Server"}
{"id": "6354128", "revid": "765341", "url": "https://it.wikipedia.org/wiki?curid=6354128", "title": "Qr\u0131z", "text": "Qr\u0131z \u00e8 un comune dell'Azerbaigian situato nel distretto di Quba. Conta una popolazione di 368 abitanti.\nCollegamenti esterni.\nQr\u0131z su GEOnet Names Server"}
{"id": "6354129", "revid": "765341", "url": "https://it.wikipedia.org/wiki?curid=6354129", "title": "Qorxmazoba", "text": "Qorxmazoba \u00e8 un comune dell'Azerbaigian situato nel distretto di Quba. Conta una popolazione di 831 abitanti.\nCollegamenti esterni.\nQorxmazoba su GEOnet Names Server"}
{"id": "6354130", "revid": "599013", "url": "https://it.wikipedia.org/wiki?curid=6354130", "title": "Raziy\u0259l\u0259r", "text": ""}
{"id": "6354131", "revid": "765341", "url": "https://it.wikipedia.org/wiki?curid=6354131", "title": "R\u0259ngdar", "text": "R\u0259ngdar \u00e8 un comune dell'Azerbaigian situato nel distretto di Quba. Conta una popolazione di 116 abitanti.\nCollegamenti esterni.\nR\u0259ngdar su GEOnet Names Server"}
{"id": "6354132", "revid": "599013", "url": "https://it.wikipedia.org/wiki?curid=6354132", "title": "Ru\u00e7uq", "text": ""}
{"id": "6354133", "revid": "599013", "url": "https://it.wikipedia.org/wiki?curid=6354133", "title": "Serteng", "text": ""}
{"id": "6354134", "revid": "599013", "url": "https://it.wikipedia.org/wiki?curid=6354134", "title": "S\u0131rt \u00c7i\u00e7i", "text": ""}
{"id": "6354135", "revid": "765341", "url": "https://it.wikipedia.org/wiki?curid=6354135", "title": "S\u0259b\u0259tl\u0259r", "text": "S\u0259b\u0259tl\u0259r \u00e8 un comune dell'Azerbaigian situato nel distretto di Quba. Conta una popolazione di 1.296 abitanti.\nCollegamenti esterni.\nS\u0259b\u0259tl\u0259r su GEOnet Names Server"}
{"id": "6354136", "revid": "765341", "url": "https://it.wikipedia.org/wiki?curid=6354136", "title": "Rustov", "text": "Rustov \u00e8 un comune dell'Azerbaigian situato nel distretto di Quba. Conta una popolazione di 3.956 abitanti.\nCollegamenti esterni.\nRustov su GEOnet Names Server"}
{"id": "6354137", "revid": "599013", "url": "https://it.wikipedia.org/wiki?curid=6354137", "title": "R\u00fck", "text": ""}
{"id": "6354139", "revid": "599013", "url": "https://it.wikipedia.org/wiki?curid=6354139", "title": "Sofik\u0259nd", "text": ""}
{"id": "6354140", "revid": "767487", "url": "https://it.wikipedia.org/wiki?curid=6354140", "title": "S\u00f6h\u00fcb", "text": "S\u00f6h\u00fcb \u00e8 un comune dell'Azerbaigian situato nel distretto di Quba. Conta una popolazione di 993 abitanti.\nCollegamenti esterni.\nS\u00f6h\u00fcb su GEOnet Names Server"}
{"id": "6354141", "revid": "765341", "url": "https://it.wikipedia.org/wiki?curid=6354141", "title": "\u015euduq", "text": "\u015euduq \u00e8 un comune dell'Azerbaigian situato nel distretto di Quba. Conta una popolazione di 428 abitanti.\nCollegamenti esterni.\n\u015euduq su GEOnet Names Server"}
{"id": "6354142", "revid": "599013", "url": "https://it.wikipedia.org/wiki?curid=6354142", "title": "Sukhtakala", "text": ""}
{"id": "6354143", "revid": "765341", "url": "https://it.wikipedia.org/wiki?curid=6354143", "title": "Susay", "text": "Susay \u00e8 un comune dell'Azerbaigian situato nel distretto di Quba. Conta una popolazione di 701 abitanti.\nCollegamenti esterni.\nSusay su GEOnet Names Server"}
{"id": "6354144", "revid": "1573940", "url": "https://it.wikipedia.org/wiki?curid=6354144", "title": "Susayq\u0131\u015flaq (Quba)", "text": "Susayq\u0131\u015flaq \u00e8 un comune dell'Azerbaigian situato nel distretto di Quba. Conta una popolazione di 475 abitanti."}
{"id": "6354145", "revid": "765341", "url": "https://it.wikipedia.org/wiki?curid=6354145", "title": "Talab\u0131", "text": "Talab\u0131 \u00e8 un comune dell'Azerbaigian situato nel distretto di Quba. Conta una popolazione di 409 abitanti.\nCollegamenti esterni.\nTalab\u0131 su GEOnet Names Server"}
{"id": "6354146", "revid": "765341", "url": "https://it.wikipedia.org/wiki?curid=6354146", "title": "Talab\u0131q\u0131\u015flaq", "text": "Talab\u0131q\u0131\u015flaq \u00e8 un comune dell'Azerbaigian situato nel distretto di Quba. Conta una popolazione di 1.624 abitanti.\nCollegamenti esterni.\nTalab\u0131q\u0131\u015flaq su GEOnet Names Server"}
{"id": "6354147", "revid": "1573940", "url": "https://it.wikipedia.org/wiki?curid=6354147", "title": "Timiryazev (Azerbaigian)", "text": "Timiryazev \u00e8 un comune dell'Azerbaigian situato nel distretto di Quba. Conta una popolazione di 1.322 abitanti."}
{"id": "6354148", "revid": "1573940", "url": "https://it.wikipedia.org/wiki?curid=6354148", "title": "Toxmar", "text": "Toxmar \u00e8 un comune dell'Azerbaigian situato nel distretto di Quba."}
{"id": "6354149", "revid": "765341", "url": "https://it.wikipedia.org/wiki?curid=6354149", "title": "T\u0259ng\u0259alt\u0131", "text": "T\u0259ng\u0259alt\u0131 \u00e8 un comune dell'Azerbaigian situato nel distretto di Quba. Conta una popolazione di 607 abitanti.\nCollegamenti esterni.\nT\u0259ng\u0259alt\u0131 su GEOnet Names Server"}
{"id": "6354150", "revid": "599013", "url": "https://it.wikipedia.org/wiki?curid=6354150", "title": "Tekeshykhy", "text": ""}
{"id": "6354151", "revid": "599013", "url": "https://it.wikipedia.org/wiki?curid=6354151", "title": "Tal\u0131\u015f (Quba)", "text": ""}
{"id": "6354152", "revid": "765341", "url": "https://it.wikipedia.org/wiki?curid=6354152", "title": "Q\u0131m\u0131l", "text": "Q\u0131m\u0131l \u00e8 un comune dell'Azerbaigian situato nel distretto di Quba. \nCollegamenti esterni.\nQ\u0131m\u0131l su GEOnet Names Server"}
{"id": "6354153", "revid": "765341", "url": "https://it.wikipedia.org/wiki?curid=6354153", "title": "T\u00fcl\u0259r", "text": "T\u00fcl\u0259r \u00e8 un comune dell'Azerbaigian situato nel distretto di Quba. Conta una popolazione di 1001 abitanti.\nCollegamenti esterni.\nT\u00fcl\u0259r su GEOnet Names Server"}
{"id": "6354154", "revid": "765341", "url": "https://it.wikipedia.org/wiki?curid=6354154", "title": "U\u00e7g\u00fcn", "text": "U\u00e7g\u00fcn \u00e8 un comune dell'Azerbaigian situato nel distretto di Quba. Conta una popolazione di 886 abitanti.\nCollegamenti esterni.\nU\u00e7g\u00fcn su GEOnet Names Server"}
{"id": "6354155", "revid": "1632387", "url": "https://it.wikipedia.org/wiki?curid=6354155", "title": "Uzunme\u015f\u0259", "text": "Uzunme\u015f\u0259 \u00e8 un comune dell'Azerbaigian situato nel distretto di Quba. Conta una popolazione di 196 abitanti."}
{"id": "6354156", "revid": "765341", "url": "https://it.wikipedia.org/wiki?curid=6354156", "title": "V\u0259lv\u0259l\u0259", "text": "V\u0259lv\u0259l\u0259 \u00e8 un comune dell'Azerbaigian situato nel distretto di Quba. Conta una popolazione di 1.498 abitanti.\nCollegamenti esterni.\nV\u0259lv\u0259l\u0259 su GEOnet Names Server"}
{"id": "6354157", "revid": "765341", "url": "https://it.wikipedia.org/wiki?curid=6354157", "title": "Utuq", "text": "Utuq \u00e8 un comune dell'Azerbaigian situato nel distretto di Quba. Conta una popolazione di 312 abitanti.\nCollegamenti esterni.\nUtuq su GEOnet Names Server"}
{"id": "6354158", "revid": "765341", "url": "https://it.wikipedia.org/wiki?curid=6354158", "title": "Vladimirovka (Quba)", "text": "Vladimirovka \u00e8 un comune dell'Azerbaigian situato nel distretto di Quba. Conta una popolazione di 2.492 abitanti.\nCollegamenti esterni.\nVladimirovka su GEOnet Names Server"}
{"id": "6354159", "revid": "765341", "url": "https://it.wikipedia.org/wiki?curid=6354159", "title": "Xaltan", "text": "Xaltan \u00e8 un comune dell'Azerbaigian situato nel distretto di Quba. Conta una popolazione di 595 abitanti.\nCollegamenti esterni.\nXaltan su GEOnet Names Server"}
{"id": "6354160", "revid": "599013", "url": "https://it.wikipedia.org/wiki?curid=6354160", "title": "Xanagahyolu", "text": ""}
{"id": "6354161", "revid": "1573940", "url": "https://it.wikipedia.org/wiki?curid=6354161", "title": "Xaru\u015fa", "text": "Xaru\u015fa \u00e8 un comune dell'Azerbaigian situato nel distretto di Quba. Conta una popolazione di 719 abitanti."}
{"id": "6354162", "revid": "599013", "url": "https://it.wikipedia.org/wiki?curid=6354162", "title": "Xa\u015f\u0131", "text": ""}
{"id": "6354163", "revid": "599013", "url": "https://it.wikipedia.org/wiki?curid=6354163", "title": "Xaspolad", "text": ""}
{"id": "6354164", "revid": "599013", "url": "https://it.wikipedia.org/wiki?curid=6354164", "title": "X\u0131rt", "text": ""}
{"id": "6354165", "revid": "765341", "url": "https://it.wikipedia.org/wiki?curid=6354165", "title": "Xucbala", "text": "Xucbala \u00e8 un comune dell'Azerbaigian situato nel distretto di Quba. Conta una popolazione di 1.094 abitanti.\nCollegamenti esterni.\nXucbala su GEOnet Names Server"}
{"id": "6354166", "revid": "765341", "url": "https://it.wikipedia.org/wiki?curid=6354166", "title": "Yalavanc", "text": "Yalavanc \u00e8 un comune dell'Azerbaigian situato nel distretto di Quba. Conta una popolazione di 245 abitanti.\nCollegamenti esterni.\nYalavanc su GEOnet Names Server"}
{"id": "6354167", "revid": "599013", "url": "https://it.wikipedia.org/wiki?curid=6354167", "title": "Yekdar", "text": ""}
{"id": "6354168", "revid": "765341", "url": "https://it.wikipedia.org/wiki?curid=6354168", "title": "Yenik\u0259nd (Quba)", "text": "Yenik\u0259nd \u00e8 un comune dell'Azerbaigian situato nel distretto di Quba. Conta una popolazione di 908 abitanti.\nCollegamenti esterni.\nYenik\u0259nd su GEOnet Names Server"}
{"id": "6354169", "revid": "765341", "url": "https://it.wikipedia.org/wiki?curid=6354169", "title": "Yerfi", "text": "Yerfi \u00e8 un comune dell'Azerbaigian situato nel distretto di Quba. Conta una popolazione di 915 abitanti.\nCollegamenti esterni.\nYerfi su GEOnet Names Server"}
{"id": "6354170", "revid": "599013", "url": "https://it.wikipedia.org/wiki?curid=6354170", "title": "Yerg\u00fcc (Quba)", "text": ""}
{"id": "6354171", "revid": "767487", "url": "https://it.wikipedia.org/wiki?curid=6354171", "title": "Yuxar\u0131 Digah", "text": "Yuxar\u0131 Digah, Digah (?-2015) \u00e8 un comune dell'Azerbaigian situato nel distretto di Quba.\nCollegamenti esterni.\n\u018frm\u0259ki su GEOnet Names Server"}
{"id": "6354172", "revid": "765341", "url": "https://it.wikipedia.org/wiki?curid=6354172", "title": "Yuxar\u0131 T\u00fcl\u0259k\u0259ran", "text": "Yuxar\u0131 T\u00fcl\u0259k\u0259ran \u00e8 un comune dell'Azerbaigian situato nel distretto di Quba. Conta una popolazione di 421 abitanti.\nCollegamenti esterni.\nYuxar\u0131 T\u00fcl\u0259k\u0259ran su GEOnet Names Server"}
{"id": "6354173", "revid": "1573940", "url": "https://it.wikipedia.org/wiki?curid=6354173", "title": "Z\u0259rdabi", "text": "Z\u0259rdabi \u00e8 un comune dell'Azerbaigian situato nel distretto di Quba. Conta una popolazione di 4.131 abitanti."}
{"id": "6354174", "revid": "1573940", "url": "https://it.wikipedia.org/wiki?curid=6354174", "title": "Z\u0259rqava (Quba)", "text": "Z\u0259rqava \u00e8 un comune dell'Azerbaigian situato nel distretto di Quba. Conta una popolazione di 1.418 abitanti."}
{"id": "6354175", "revid": "599013", "url": "https://it.wikipedia.org/wiki?curid=6354175", "title": "Zeyid", "text": ""}
{"id": "6354176", "revid": "765341", "url": "https://it.wikipedia.org/wiki?curid=6354176", "title": "Z\u0131x\u0131r", "text": "Z\u0131x\u0131r \u00e8 un comune dell'Azerbaigian situato nel distretto di Quba. Conta una popolazione di 462 abitanti.\nCollegamenti esterni.\nZ\u0131x\u0131r su GEOnet Names Server"}
{"id": "6354177", "revid": "765341", "url": "https://it.wikipedia.org/wiki?curid=6354177", "title": "Zizik (Quba)", "text": "Zizik \u00e8 un comune dell'Azerbaigian situato nel distretto di Quba. Conta una popolazione di 1.522 abitanti.\nCollegamenti esterni.\nZizik su GEOnet Names Server"}
{"id": "6354178", "revid": "765341", "url": "https://it.wikipedia.org/wiki?curid=6354178", "title": "Xan\u0259gah (Quba)", "text": "Xan\u0259gah \u00e8 un comune dell'Azerbaigian situato nel distretto di Quba. Conta una popolazione di 606 abitanti.\nCollegamenti esterni.\nXan\u0259gah su GEOnet Names Server"}
{"id": "6354180", "revid": "466539", "url": "https://it.wikipedia.org/wiki?curid=6354180", "title": "Alexandra Stewart", "text": "Biografia.\nSul finire degli anni cinquanta lasci\u00f2 il Canada per trasferirsi a Parigi ed intraprendere gli studi d'arte. Nel 1958 si iscrisse al Conservatoire national sup\u00e9rieur de musique et de danse e, nello stesso anno, interpret\u00f2 un ruolo principale nel film \"I centauri\" di Jean Laviron. Attrice perfettamente bilingue (francese ed inglese), intraprese una lunga carriera che la vide interprete in film di molti generi. Nel 1974 ebbe una figlia di nome Justine dal marito, il regista Louis Malle"}
{"id": "6354208", "revid": "1149807", "url": "https://it.wikipedia.org/wiki?curid=6354208", "title": "Warriors of Elysia", "text": ""}
{"id": "6354220", "revid": "1543377", "url": "https://it.wikipedia.org/wiki?curid=6354220", "title": "Guadalc\u00e1zar (San Luis Potos\u00ed)", "text": "Guadalc\u00e1zar \u00e8 una municipalit\u00e0 dello stato di San Luis Potos\u00ed, nel Messico centrale, il cui capoluogo \u00e8 la omonima localit\u00e0.\nConta 25.985 abitanti e ha una estensione di 3.703,79\u00a0km\u00b2."}
{"id": "6354230", "revid": "1543377", "url": "https://it.wikipedia.org/wiki?curid=6354230", "title": "Mexquitic de Carmona", "text": "Mexquitic de Carmona \u00e8 una municipalit\u00e0 dello stato di San Luis Potos\u00ed, nel Messico centrale, il cui capoluogo \u00e8 la omonima localit\u00e0.\nConta 53.442 abitanti e ha una estensione di 889,42\u00a0km\u00b2."}
{"id": "6354239", "revid": "287204", "url": "https://it.wikipedia.org/wiki?curid=6354239", "title": "Merloni (disambigua)", "text": ""}
{"id": "6354240", "revid": "486946", "url": "https://it.wikipedia.org/wiki?curid=6354240", "title": "Piccole imprese", "text": ""}
{"id": "6354241", "revid": "87193562", "url": "https://it.wikipedia.org/wiki?curid=6354241", "title": "Gas liquido", "text": ""}
{"id": "6354242", "revid": "1305772", "url": "https://it.wikipedia.org/wiki?curid=6354242", "title": "Fornello (disambigua)", "text": ""}
{"id": "6354243", "revid": "1305772", "url": "https://it.wikipedia.org/wiki?curid=6354243", "title": "Fornelli (disambigua)", "text": ""}
{"id": "6354247", "revid": "124123", "url": "https://it.wikipedia.org/wiki?curid=6354247", "title": "Toni Seven", "text": "Biografia.\nJune Elizabeth Millarde era figlia del regista Harry F. Millarde e dell'attrice Helen Elizabeth Lawson, pi\u00f9 nota come June Caprice. Suo padre mor\u00ec nel 1931, la madre nel 1936, cos\u00ec che la quattordicenne June crebbe a Long Island con i nonni materni, Peter e Anna Lawson, entrambi di origini norvegesi. Erede della considerevole fortuna lasciatale dai genitori, June cerc\u00f2 di seguire le orme della madre, studiando recitazione e poi trasferendosi a Hollywood.\nGrazie al suo nome e alle antiche amicizie dei suoi genitori, June Millarde ottenne un contratto con la Warner Bros. e inizi\u00f2 la sua carriera cinematografica, peraltro breve e poco significativa. Ebbe infatti piccoli ruoli in soli cinque film, a partire dalla commedia del 1942 \"Maschere di lusso\" con Norma Shearer e Melvyn Douglas, e finendo nel 1944 con \"L'ottava meraviglia\", con Cary Grant e Janet Blair, diretto da Alexander Hall, un ex-attore che nel film \"Miss U.S.A.\", del 1917, fu diretto da Harry Millarde e recit\u00f2 con June Caprice.\nLasciato il cinema, June affid\u00f2 la sua immagine all'agente pubblicitario Russell Birdwell che trov\u00f2 per lei il nome \"Toni Seven\" e la rese molto popolare come pin-up negli Stati Uniti e tra le truppe combattenti. Nel maggio del 1946 le sue gambe furono scelte dalla Society of Photographic Illustrators nella virtuale composizione di un modello di donna perfetta che avesse la bocca di Miriam Hopkins, il seno di Paulette Goddard e il fondo schiena di Betty Grable. \nDal 1948 al 1953 ebbe una relazione con il senatore democratico Warren Magnuson, noto per i suoi molteplici legami con belle donne, anche attrici quali Carole Parker e Austine McDonnell, e si parl\u00f2 di un loro possibile matrimonio, dopo che ella aveva rinunciato anche alla carriera di modella. Non se ne fece nulla e nel 1959 June spos\u00f2 Eric Stanley (1915-1998) e visse con lui a Gaithersburg, nel Maryland, fino alla morte avvenuta nel 1992. I suoi resti sono tumulati in California, nel Forest Lawn Memorial Park di Glendale, dove sono sepolti anche i suoi genitori."}
{"id": "6354248", "revid": "1394797", "url": "https://it.wikipedia.org/wiki?curid=6354248", "title": "June Millarde", "text": ""}
{"id": "6354249", "revid": "599013", "url": "https://it.wikipedia.org/wiki?curid=6354249", "title": "Associazione Sportiva Cynthia 1988-1989", "text": "Questa pagina raccoglie le informazioni riguardanti l'Associazione Sportiva Cynthia nelle competizioni ufficiali della stagione 1988-1989."}
{"id": "6354252", "revid": "87193915", "url": "https://it.wikipedia.org/wiki?curid=6354252", "title": "Fornello (Lamporecchio)", "text": ""}
{"id": "6354267", "revid": "287204", "url": "https://it.wikipedia.org/wiki?curid=6354267", "title": "Carl Seffner", "text": "Biografia.\nStudi\u00f2 alla \"Hochschule f\u00fcr Grafik und Buchkunst\" di Lipsia dal 1877 al 1883. Dopo un soggiorno a Berlino, dal 1886 al 1888, studi\u00f2 a Parigi e in Italia. Tornato a Lipsia nel 1889, lavor\u00f2 per conto dell'Universit\u00e0 di Lipsia, realizzando i busti in marmo di Anton Springer, Karl Thiersch, Bernhard Windscheid e Carl Ludwig. Dopo il ritrovamento del teschio di J.S. Bach, nel 1894 durante i lavori di restauro della chiesa di San Giovanni, nel 1895, Seffner e Wilhelm His vennero incaricati di realizzare una ricostruzione anatomica. Gli elementi anatomici sono attribuiti a His, mentre il rimanente lavoro \u00e8 opera di Seffner. L'opera gli fece meritare un dottorato onorario da parte della facolt\u00e0 di medicina dell'Universit\u00e0 di Lipsia. Nello stesso anno Seffner divenne membro della loggia massonica \"Minerva zu den drei Palmen\".\nSeffner realizz\u00f2 sculture di Karl Heine (1896/1897), del sindaco Carl Wilhelm Otto Koch\u00ec (1898), del giovane Johann Wolfgang von Goethe studente a Lipsia (1902), e di Edvard Grieg (1904). Realizz\u00f2 inoltre i busti di Alberto di Sassonia, Alois Senefelder e Friedrich Koenig. Dopo fu eletto membro onorario della \"Leipzig Art Society\" nel 1899 e della \"Dresden Art Academy\" nel 1901.\nNel 1908, Seffner realizz\u00f2 una statua di Bach che venne posta su un basamento nei pressi dell'ingresso occidentale della chiesa di San Tommaso di Lipsia. Il critico d'arte locale, Arthur Smolian, disse che l'opera di Seffner avrebbe trasformato la citt\u00e0 in una \"Bayreuth dell'arte di Bach\" e attratto pellegrini. Realizzata in bronzo, misura 2,45 metri in altezza ed \u00e8 posta su un basamento alto 3,2 metri. La mano destra tiene uno spartito arrotolato e quella sinistra \u00e8 sollevata dalla tastiera di un organo. Venne inaugurata il 17 maggio 1908 in coincidenza con il primo Festivasl di Bach a Lipsia. Seffner realizz\u00f2 anche diversi monumenti funebri per il cimitero \"S\u00fcdfriedhof\" di Lipsia. L'anno prima della sua morte, fu un membro attivo del gruppo di artisti \"Leoniden\"."}
{"id": "6354293", "revid": "729019", "url": "https://it.wikipedia.org/wiki?curid=6354293", "title": "Pattern 1913 Enfield", "text": "Il Pattern 1913 Enfield (P'13) era un fucile sperimentale sviluppato dalla \"Royal Small Arms Factory\" per l'esercito britannico come conseguenza della Seconda guerra boera del 1899-1902. L'arma avrebbe dovuto sostituire gli SMLE, camerando allo stesso tempo la nuova munizione ad alta velocit\u00e0 .276 Enfield. Lo scoppio della Prima guerra mondiale, rese difficoltosa l'adozione di una nuova arma e soprattutto di una nuova munizione, pertanto gli SMLE e la .303 British rimasero l'arma d'ordinanza dell'esercito britannico fino alla met\u00e0 del XX secolo.\nStoria.\nDurante la Seconda guerra boera, l'esercito inglese si trov\u00f2 a fronteggiare tiratori armati di Mauser M1895, camerati per la munizione 7 \u00d7 57 mm Mauser. Questa esperienza spinse il \"War Office\" ad avviare lo sviluppo di una nuova munizione \"magnum\" nel 1910. Nell'agosto 1910, lo \"Small Arms Committee\", responsabile anche per l'adozione del Lee-Enfield, fu incaricato di definire le specifiche per un nuovo fucile di servizio. Si richiedevano un'azione basata sui Mauser e una calciatura monopezzo per semplificare la produzione. Per tutta risposta, la \"Birmingham Small Arms Company\" propose un progetto basato su una nuova cartuccia ad alta velocit\u00e0. Nel 1911 la \"Royal Small Arms Factory\" di Enfield propose un fucile con azione Mauser (modificata) e camerato per il nuovo proiettile .276. Il fucile fu presentato il 3 aprile 1911 dal capo progetto Reavill.\nAll'inizio fu la RSAF a progettare il fucile, denominato temporaneamente Pattern 1911, usando due calibri come base: .256 e .276. Il .256 si rivel\u00f2 troppo impreciso e il .276 fu adottato a met\u00e0 del 1911 per ulteriori test. I problemi rinvenuti con l'elevata pressione e i depositi di piombo nella canna portarono ad una revisione della munizione. I numerosi cambiamenti al fucile e alla munizione diedero origine a 11 fucili Pattern 1912. Alla fine del 1912 si decise di produrre (in maniera sempre limitata) un migliaio di fucili da far provare sul campo alle truppe. La RSAF produsse per la fine del Gennaio 1913 esattamente 1.251 fucili, denominati definitivamente Rifle, Magazine, Enfield .276. Le prove ebbero luogo in Inghilterra, Irlanda, Egitto e Sud Africa e alla fine di tutto furono raccomandati alcuni miglioramenti che portarono alla produzione di altri 6 fucili P'13 tra il Marzo e l'Aprile del 1914. Lo scoppio della Prima guerra mondiale costrinse all'interruzione di qualunque lavoro su qualunque nuova munizione per ragioni pratiche e logistiche. L'adattamento del progetto (con modifiche non solo meccaniche ma anche estetiche) al vecchio proiettile .303 British port\u00f2 alla nascita del Pattern 1914 Enfield. La produzione di massa rimase comunque impossibile data la guerra in corso e cos\u00ec gli SMLE rimasero al loro posto come armi di servizio.\nIl design dell'arma evidenziava l'importanza riposta dagli inglesi sulla combinazione di fuoco rapido e precisione. Il mirino a scala regolabile, unito ad un'apertura (diottra) da battaglia utilizzabile quando riposto, era un'idea eccellente e permetteva una pi\u00f9 rapida acquisizione dei bersagli rispetto ai classici mirini a mezz'arma. La leva di armamento era sagomata cos\u00ec da finire appena sopra la mano del tiratore, permettendo un azionamento estremamente rapido, anche grazie ad un sistema a camma che \"ammorbidiva\" l'azione e alla decisione di mantenere l'armamento del percussore in chiusura tipico dei Lee-Enfield (ma poco usato da altri paesi). L'otturatore era pi\u00f9 grande di quello di molti fucili coevi, dovendo resistere all'alta pressione generata dal .276 Enfield, e la canna aveva una profilazione pesante pensata per la nuova munizione. A fare da contraltare si hanno per\u00f2 un peso e una lunghezza non indifferenti e un look non proprio apprezzabile donato dalla leva dell'otturatore a 'zampa di cane' e dalle ali di protezioni della diottra.\nLa scarsa capacit\u00e0 industriale inglese costrinse il governo ad appoggiarsi a produttore esteri, in questo caso statunitensi: la Winchester e la Remington (assieme alla sua divisione Eddystone) produssero infatti la variazione P'14 in .303 British prima dell'entrata in guerra degli Stati Uniti nel 1917. Prendendo parte al conflitto, gli statunitensi decisero di adattare il P'14 (ormai fuori produzione) alle loro esigenze: ricamerato per la munizione d'ordinanza .30-06 e rinominato U.S. Rifle M1917 Enfield, l'arma and\u00f2 ad affiancarsi (e super\u00f2 anche in numero) il gi\u00e0 presente M1903.\nI P'13 sono riconoscibili per le scanalature angolate sulla calciatura anteriore, rimosse nei successivi P'14 e M1917. Alcuni P'13 sono sopravvissuti come fucili sportivi nel Regno Unito, ma sono stati spesso modernizzati con calciature in fibra di vetro."}
{"id": "6354295", "revid": "110157", "url": "https://it.wikipedia.org/wiki?curid=6354295", "title": "Casa dei Soviet (San Pietroburgo)", "text": "La Casa dei Soviet di San Pietroburgo (in russo: \u0414\u043e\u043c \u0421\u043e\u0432\u0435\u0442\u043e\u0432, \"Dom Sovetov\"), opera dell'architetto Noi Trotsky, \u00e8 un palazzo del socialismo reale in stile classicismo socialista (o gotico staliniano), che ospita gli uffici amministrativi di decentramento locale.\nDurante l'assedio di Leningrado (vecchio nome della citt\u00e0 durante il comunismo), nella seconda guerra mondiale, fu fortificata ed utilizzata come sede di comando dell'Armata Rossa.\nIl largo prospiciente la Casa dei Soviet prende il nome di piazza Mosca e, durante la costruzione della fermata Moskovskaya della linea 2 della metropolitana, nel 1970, fu estensivamente rimodellata, adornata con numerose fontane e al suo centro decorata con piccole fioriere e da una imponente statua di Lenin alta 16 metri, eretta per commemorare il centenario della nascita del rivoluzionario russo, opera dello scultore Mikhail Anikushin e dell'architetto Valentin Alexandrovich Kamensky, divenendo il monumento pi\u00f9 alto della citt\u00e0."}
{"id": "6354296", "revid": "124123", "url": "https://it.wikipedia.org/wiki?curid=6354296", "title": "Clarence Hadfield D'Arcy", "text": ""}
{"id": "6354300", "revid": "599013", "url": "https://it.wikipedia.org/wiki?curid=6354300", "title": "Henry Kaltenbrunn", "text": ""}
{"id": "6354303", "revid": "767487", "url": "https://it.wikipedia.org/wiki?curid=6354303", "title": "Georges Detreille", "text": ""}
{"id": "6354306", "revid": "599013", "url": "https://it.wikipedia.org/wiki?curid=6354306", "title": "Marcel Gobillot", "text": ""}
{"id": "6354307", "revid": "599013", "url": "https://it.wikipedia.org/wiki?curid=6354307", "title": "Sigfrid Lundberg", "text": ""}
{"id": "6354309", "revid": "124123", "url": "https://it.wikipedia.org/wiki?curid=6354309", "title": "Jean Janssens (ciclista)", "text": ""}
{"id": "6354312", "revid": "775372", "url": "https://it.wikipedia.org/wiki?curid=6354312", "title": "Partito Repubblicano (Maldive)", "text": "Il Partito Repubblicano Maldiviano (in lingua inglese \"Republican Party\"/\"Jumhooree Party\"; JP) \u00e8 un partito politico maldiviano."}
{"id": "6354313", "revid": "1765139", "url": "https://it.wikipedia.org/wiki?curid=6354313", "title": "Colonna sonora di Guardiani della Galassia Vol. 2", "text": "La colonna sonora del film \"Guardiani della Galassia Vol. 2\" (2017) \u00e8 raccolta, come nel caso del primo film, in due album. \nL'album Guardians of the Galaxy Vol. 2: Awesome Mix Vol. 2 (Original Motion Picture Soundtrack) contiene le canzoni presenti nel walkman di Peter Quill nel film, ed \u00e8 stato distribuito da Hollywood Records il 21 aprile 2017. \nIl secondo album, Guardians of the Galaxy Vol. 2 (Original Score), contenente le musiche composte per il film da Tyler Bates, \u00e8 stato distribuito dalla Hollywood Records lo stesso giorno.\nProduzione.\nNell'agosto 2014 il regista del film James Gunn disse di avere diverse idee sulle canzoni da inserire nell'\"Awesome Mix Vol. 2\" di Quill. Nell'aprile 2015 Gunn rivel\u00f2 di sentirsi un po' sotto pressione riguardo alla scelta della canzoni poich\u00e9 \"cos\u00ec tante persone hanno amato quelle del primo film e abbiamo ottenuto il disco di platino e cose cos\u00ec. Ma penso che la colonna sonora del secondo film sia migliore\". Nel giugno 2015 Gunn afferm\u00f2 che tutte le canzoni dell\"'Awesome Mix Vol. 2\" erano state scelte e inserite nella sceneggiatura.\n\"Guardians Inferno\" \u00e8 un brano originale composto da Gunn e dal compositore Tyler Bates e ispirato alla versione disco del tema di \"Guerre stellari\" di Meco. Il brano \u00e8 interpretato da David Hasselhoff, uno degli idoli del personaggio di Peter Quill.\nNel gennaio 2016 Gunn rivel\u00f2 di aver inserito una canzone di David Bowie, uno dei suoi idoli, nel film (nel primo film era presente \"Moonage Daydream\"), ma di aver tagliato la scena in cui era presente. Dopo la morte di Bowie, Gunn afferm\u00f2 di sperare di trovare un posto per la canzone di Bowie in modo da rendergli omaggio. \"Fox on the Run\" degli Sweet e \"Surrender\" dei Cheap Trick vennero prese in considerazione per essere inserite nell'\"Awesome Mix Vol. 1\".\n\"Guardians of the Galaxy Vol. 2: Awesome Mix Vol. 2 (Original Motion Picture Soundtrack)\".\nTutte le canzoni sono presenti nel film a eccezione di \"Fox on the Run\", usata nel trailer."}
{"id": "6354314", "revid": "124123", "url": "https://it.wikipedia.org/wiki?curid=6354314", "title": "Andr\u00e9 Vercruysse", "text": ""}
{"id": "6354316", "revid": "599013", "url": "https://it.wikipedia.org/wiki?curid=6354316", "title": "Albert Wyckmans", "text": ""}
{"id": "6354317", "revid": "8660", "url": "https://it.wikipedia.org/wiki?curid=6354317", "title": "Jerusalem Lions", "text": "I Jerusalem Lions sono una squadra di football americano di Gerusalemme, in Israele; la squadra \u00e8 stata fondata nel 2007 e ha vinto 4 Israel Bowl."}
{"id": "6354320", "revid": "1345932", "url": "https://it.wikipedia.org/wiki?curid=6354320", "title": "Ghiacciaio Arensky", "text": "Il ghiacciaio Arensky \u00e8 un ghiacciaio lungo circa 5\u00a0km situato sull'isola Alessandro I, al largo della costa della Terra di Palmer, in Antartide. Il ghiacciaio, il cui punto pi\u00f9 alto si trova a circa , si trova 5\u00a0km a est del ghiacciaio Alyabiev e fluisce in direzione sud a partire del versante meridionale dei nunatak Frank, fino a entrare nell estremit\u00e0 settentrionale dell'insenatura di Boccherini, andando ad alimentare la piattaforma glaciale Bach.\nStoria.\nIl ghiacciaio Arensky \u00e8 stato cos\u00ec battezzato nel 1987 dall'Accademia sovietica delle scienze che, rispettando la consuetudine di dare alle formazioni della regione il nome di un personaggio del mondo della musica, lo ha rinominato in onore del compositore russo Anton Stepanovi\u010d Arenskij."}
{"id": "6354321", "revid": "124123", "url": "https://it.wikipedia.org/wiki?curid=6354321", "title": "Maurice Peeters", "text": ""}
{"id": "6354322", "revid": "1005847", "url": "https://it.wikipedia.org/wiki?curid=6354322", "title": "Assemblea del popolo (Maldive)", "text": "L'Assemblea del popolo \u00e8 il parlamento monocamerale della Repubblica delle Maldive.\nComposizione.\nIl Parlamento Maldiviano \u00e8 composto da 87 deputati, aventi mandato quinquennale, eletti con il sistema maggioritario a turno singolo (in Inglese: First-past-the-post) e rappresentano il popolo Maldiviano. Essi compongono il potere legislativo del paese, esercitato appunto dall\u2019Assemblea."}
{"id": "6354333", "revid": "124123", "url": "https://it.wikipedia.org/wiki?curid=6354333", "title": "William Smith (ciclista)", "text": ""}
{"id": "6354334", "revid": "599013", "url": "https://it.wikipedia.org/wiki?curid=6354334", "title": "James Walker (ciclista)", "text": ""}
{"id": "6354335", "revid": "965985", "url": "https://it.wikipedia.org/wiki?curid=6354335", "title": "Petrus Ikelaar", "text": ""}
{"id": "6354338", "revid": "599013", "url": "https://it.wikipedia.org/wiki?curid=6354338", "title": "Piet Ikelaar", "text": ""}
{"id": "6354341", "revid": "965985", "url": "https://it.wikipedia.org/wiki?curid=6354341", "title": "Franciscus de Vreng", "text": ""}
{"id": "6354342", "revid": "599013", "url": "https://it.wikipedia.org/wiki?curid=6354342", "title": "Frans de Vreng", "text": ""}
{"id": "6354343", "revid": "124123", "url": "https://it.wikipedia.org/wiki?curid=6354343", "title": "Albert White (ciclista)", "text": ""}
{"id": "6354344", "revid": "767487", "url": "https://it.wikipedia.org/wiki?curid=6354344", "title": "Ghiacciaio Arriens", "text": "Il ghiacciaio Arriens (in inglese \"Arriens Glacier\") () \u00e8 un piccolo ghiacciaio tributario situato sulla costa di Lars Christensen, nella Terra di Mac. Robertson, in Antartide. Il ghiacciaio, il cui punto pi\u00f9 alto si trova 1.101\u00a0m s.l.m., si trova a sud di punta Casey, nella scarpata di Mawson, e fluisce verso ovest fino ad unirsi al flusso del ghiacciaio Lambert.\nStoria.\nIl ghiacciaio Arriens \u00e8 stato mappato grazie a fotografie aeree scattate durante le spedizioni di ricerca australiane del 1956, del 1960 e del 1973 e battezzato dal Comitato australiano per i toponimi e le medaglie antartici in onore di P. Arriens, geocronologo membro del gruppo che esplor\u00f2 le montagne del Principe Carlo durante la spedizione di ricerca australiana nel 1973."}
{"id": "6354345", "revid": "16758", "url": "https://it.wikipedia.org/wiki?curid=6354345", "title": "William Stewart (ciclista)", "text": ""}
{"id": "6354346", "revid": "46291", "url": "https://it.wikipedia.org/wiki?curid=6354346", "title": "Sibthorpieae", "text": "Sibthorpieae \u00e8 una trib\u00f9 di piante spermatofite, dicotiledoni appartenenti alla famiglia delle Plantaginaceae.\nEtimologia.\nIl nome della trib\u00f9 deriva dal suo genere tipo \"Sibthorpia\" il cui nome \u00e8 stato dato in ricordo di Humphrey Sibthorp (1713-1797) professore di botanica all'Universit\u00e0 di Oxford. Il nome scientifico della trib\u00f9 \u00e8 stato definito dal botanico inglese George Bentham (22 settembre 1800 \u2013 10 settembre 1884) nella pubblicazione \"Prodromus Systematis Naturalis Regni Vegetabilis - 10: 189, 424. 8 Apr 1846\" del 1846.\nDistribuzione e habitat.\nLa distribuzione di queste poche specie \u00e8 abbastanza cosmopolita: dall'America tropicale, alle montagne africane e fino alla Nuova Guinea.\nTassonomia.\nLa famiglia di appartenenza di questo gruppo (Plantaginaceae) comprende 113 generi con 1800 specie (oppure secondo altri Autori 114 generi e 2400 specie, o anche 117 generi e 1904 specie o 90 generi e 1900 specie) ed \u00e8 suddivisa in tre sottofamiglie e oltre una dozzina di trib\u00f9. La trib\u00f9 di questa voce appartiene alla sottofamiglia Digitalidoideae.\nStoricamente questo gruppo ha fatto parte della famiglia Scrophulariaceae (secondo la classificazione ormai classica di Cronquist). In seguito \u00e8 stato descritto anche all'interno della famiglia Veronicaceae (non pi\u00f9 in uso). Attualmente con i nuovi sistemi di classificazione filogenetica (classificazione APG) \u00e8 stata assegnata alla famiglia delle Plantaginaceae e sottofamiglia Digitalidoideae . Le specie di questo gruppo condividono un particolare sviluppo dell'endosperma non presente in altre specie della famiglia, mancano inoltre degli iridoidi tipici delle Lamiales.\nComposizione della trib\u00f9.\nLa trib\u00f9 si compone di 2 generi e 6 specie:"}
{"id": "6354347", "revid": "1345932", "url": "https://it.wikipedia.org/wiki?curid=6354347", "title": "Ghiacciaio Arneb", "text": "Il ghiacciaio Arneb (in inglese \"Arneb Glacier\") \u00e8 un ghiacciaio lungo circa 5\u00a0km e largo 3, situato sulla costa di Borchgrevink, nella regione nord-occidentale della Dipendenza di Ross, in Antartide. Il ghiacciaio si trova in una baia tra la penisola Hallett e la dorsale Redcastle e fluisce a nord-ovest verso l'insenatura Edisto, dalla quale si prolunga poi come lingua di ghiaccio galleggiante.\nStoria.\nIl ghiacciaio Arneb \u00e8 stato battezzato dalla spedizione neozelandese di ricognizione geologica in Antartide svoltasi nel 1957-58, in onore della USS \"Arneb\" che, nel 1957, trasport\u00f2 i materiali con cui realizzare la base di ricerca Hallett e che continu\u00f2 a servire la base nelle stagioni seguenti. "}
{"id": "6354349", "revid": "101768", "url": "https://it.wikipedia.org/wiki?curid=6354349", "title": "Almazzago", "text": "Almazzago (IPA: , \"Dalmazz\u00e0ch\" in solandro) \u00e8 una frazione del comune di Commezzadura in provincia autonoma di Trento.\nStoria.\nAlmazzago \u00e8 stato comune autonomo fino al 1928, anno in cui venne aggregato a Commezzadura."}
{"id": "6354350", "revid": "47767", "url": "https://it.wikipedia.org/wiki?curid=6354350", "title": "Arnago", "text": "Arnago (IPA: , \"Darn\u00e0c\" o \"Dern\u00e0c\" in dialetto solandro) \u00e8 una frazione del comune di Mal\u00e9 in provincia autonoma di Trento.\nStoria.\nArnago \u00e8 stato comune autonomo fino al 1928, anno in cui venne aggregato a Mal\u00e9."}
{"id": "6354351", "revid": "439868", "url": "https://it.wikipedia.org/wiki?curid=6354351", "title": "Celentino", "text": "Celentino (IPA: , \"Celent\u00ecn\" in solandro) \u00e8 una frazione del comune di Peio in provincia autonoma di Trento.\nStoria.\nCelentino \u00e8 stato comune autonomo fino al 1928, anno in cui tutti i comuni della Val di Peio vennero soppressi e riuniti nel nuovo comune di Peio.\nDi questo paese sono originarie la famiglia di Odoardo Focherini e quella di Giovanni Arvedi."}
{"id": "6354352", "revid": "101768", "url": "https://it.wikipedia.org/wiki?curid=6354352", "title": "Deggiano", "text": "Deggiano (IPA: , \"Degi\u00e0n\" in solandro) \u00e8 una frazione del comune di Commezzadura in provincia autonoma di Trento.\nStoria.\nDeggiano \u00e8 stato comune autonomo fino al 1928, anno in cui venne aggregato a Commezzadura."}
{"id": "6354353", "revid": "47767", "url": "https://it.wikipedia.org/wiki?curid=6354353", "title": "Magras", "text": "Magras (IPA: ) \u00e8 una frazione del comune di Mal\u00e9 in provincia autonoma di Trento.\nStoria.\nMagras \u00e8 stato comune autonomo fino al 1928, anno in cui venne aggregato a Mal\u00e9."}
{"id": "6354354", "revid": "47767", "url": "https://it.wikipedia.org/wiki?curid=6354354", "title": "Mastellina", "text": "Mastellina (IPA: , \"Mastelin\u00e5\" in solandro) \u00e8 una frazione del comune di Commezzadura in provincia autonoma di Trento.\nStoria.\nMastellina \u00e8 stato comune autonomo fino al 1928, anno in cui venne aggregato a Commezzadura.\nInfrastrutture e trasporti.\nFerrovie.\nMastellina dispone della Stazione di Mastellina che si trova sulla linea Trento-Mal\u00e9-Mezzana."}
{"id": "6354355", "revid": "657173", "url": "https://it.wikipedia.org/wiki?curid=6354355", "title": "Mestriago", "text": "Mestriago (IPA: , \"Mestri\u00e0c\" in solandro) \u00e8 una frazione del comune di Commezzadura in provincia autonoma di Trento. Vi hanno sede gli uffici del municipio e comprende nel suo territorio la localit\u00e0 di Daolasa.\nStoria.\nMestriago \u00e8 stato comune autonomo fino al 1928, anno in cui venne aggregato a Commezzadura."}
{"id": "6354356", "revid": "47767", "url": "https://it.wikipedia.org/wiki?curid=6354356", "title": "Montes (Mal\u00e9)", "text": "Montes (IPA: ) \u00e8 una frazione del comune di Mal\u00e9 in provincia autonoma di Trento.\nStoria.\nMontes \u00e8 stato comune autonomo fino al 1928, anno in cui venne aggregato a Dimaro. Nel 1953 fu ricostituito il comune di Monclassico con le frazioni di Presson, Bolentina e Montes. Nel 1970 Monclassico cedette il territorio al comune di Mal\u00e9."}
{"id": "6354357", "revid": "47767", "url": "https://it.wikipedia.org/wiki?curid=6354357", "title": "Piano (Commezzadura)", "text": "Piano (IPA: , \"Pian\" in solandro) \u00e8 una frazione del comune di Commezzadura in provincia autonoma di Trento.\nStoria.\nPiano \u00e8 stato comune autonomo fino al 1928, anno in cui venne aggregato a Commezzadura.\nInfrastrutture e trasporti.\nFerrovie.\nPiano dispone della Stazione di Piano di Commezzadura che si trova sulla linea Trento-Mal\u00e9-Mezzana."}
{"id": "6354359", "revid": "47767", "url": "https://it.wikipedia.org/wiki?curid=6354359", "title": "Samoclevo", "text": "Samoclevo (IPA: , \"Samocl\u00e9o\" in solandro) \u00e8 una frazione del comune di Caldes in provincia autonoma di Trento.\nStoria.\nSamoclevo \u00e8 stato comune autonomo fino al 1929, anno in cui venne aggregato a Caldes."}
{"id": "6354361", "revid": "47767", "url": "https://it.wikipedia.org/wiki?curid=6354361", "title": "San Giacomo (Caldes)", "text": "San Giacomo (IPA: , \"San Gi\u00e0com\" in solandro) \u00e8 una frazione del comune di Caldes in provincia autonoma di Trento. Anticamente il villaggio era chiamato \"Solasna\".\nStoria.\nSan Giacomo, con la frazione Tozzaga, \u00e8 stato comune autonomo fino al 1929, anno in cui venne aggregato a Caldes."}
{"id": "6354362", "revid": "287204", "url": "https://it.wikipedia.org/wiki?curid=6354362", "title": "Juventina Gela Calcio 1988-1989", "text": "Questa voce raccoglie le informazioni riguardanti la Juventina Gela Calcio nelle competizioni ufficiali della stagione 1988-1989."}
{"id": "6354364", "revid": "287204", "url": "https://it.wikipedia.org/wiki?curid=6354364", "title": "Nazionale di hockey su ghiaccio maschile del Belgio", "text": "La nazionale di hockey su ghiaccio maschile del Belgio \u00e8 controllata dalla Federazione di hockey su ghiaccio del Belgio, la federazione belga di hockey su ghiaccio, ed \u00e8 la selezione che rappresenta il Belgio nelle competizioni internazionali di questo sport.\nPartecipazioni.\nA livello olimpico la rappresentativa belga ha partecipato a quattro edizioni dei Giochi olimpici, tutte in tempi remoti: 1920, 1924, 1928 e 1936.\nA livello di campionati mondiali ha ottenuto i risultati migliori negli anni '30 e '40, con un settimo posto raggiunto nel 1950.\nA livello europeo la squadra ha conquistato una medaglia d'oro nel 1913, una d'argento nel 1927 e tre medaglie di bronzo negli anni 1910, 1911 e 1914."}
{"id": "6354370", "revid": "287204", "url": "https://it.wikipedia.org/wiki?curid=6354370", "title": "Tramuschio", "text": "Tramuschio (\"Tram\u00f9s-c\u2032\" in dialetto mirandolese), in passato chiamata anche Tramuschio in palude, \u00e8 una frazione di Mirandola in provincia di Modena.\nDista circa 8,3\u00a0km da Mirandola e 1,5\u00a0km da San Giovanni del Dosso e 4\u00a0km da Poggio Rusco (provincia di Mantova).\nStoria.\nI primi insediamenti risalgono all'et\u00e0 preistorica e romana. Anticamente il Po di Tagliata scorreva in questa zona ed \u00e8 ricordato un \"portus Tramuscli\" in cui si fermavano i boscaioli ferraresi.\nSituata esattamente sulla linea di confine posta tra Emilia-Romagna e Lombardia, la localit\u00e0 di Tramuschio \u00e8 stata da sempre luogo di frontiera, anticamente tra il Ducato della Mirandola e quello di Mantova e poi tra il Regno d'Italia e il Regno Lombardo-Veneto fino al 1866.\nPer tale motivo, gi\u00e0 nel 1311 la localit\u00e0 di \"Tiramuschio\" era citata in un documento storico che attesta la presenza di un \"hospitale\" dei Canonici regolari di Sant'Antonio di Vienne, in cui venivano curati i viandanti e i pellegrini. In seguito tale struttura venne chiusa il 14 ottobre 1458 e accorpata all'altro ospedale di Sant'Antonio Viennese situato a Mirandola, il quale a sua volta conflu\u00ec nell'ospedale Santa Maria Bianca.\nIl 15 gennaio 1485 \u00e8 attestata la presenza a Tramuschio del trentino Nicol\u00f2 di Alberto di Costantino Luteri, padre di Battista e Giovanni di Niccol\u00f2 Luteri, meglio conosciuti come Battista Dossi e Dosso Dossi, famosi pittori rinascimentali della scuola ferrarese. Il soprannome dei due fratelli Dossi deriva dal toponimo di un podere acquistato dal padre, situato nella vicina \"Dosso Scaffa\", oggi chiamata San Giovanni del Dosso (che si trova a 1,5\u00a0km da Tramuschio).\nNel 1616 gli abitanti di Tramuschio demolirono l'antica chiesa di Sant'Antonino (costruita del XVI secolo in sostituzione di una chiesa pi\u00f9 antica), che veniva spesso allagata in quanto si trovava in una depressione del terreno (chiamata \"Chiavica\" o \"Pinzone\"); sulle rovine dell'edificio venne poi edificata l'attuale chiesa della Visitazione della Beata Vergine Maria, poi riedificata alla fine del XIX secolo.\nNel 1788 venne registrata una popolazione di 425 abitanti e un'estensione di 2932 biolche.\nDurante il Risorgimento vi furono diversi scontri tra italiani e soldati austriaci nei pressi delle Regie dogane di Tramuschio.\nCome tutta la bassa modenese e le zone limitrofe, anche Tramuschio \u00e8 stata duramente colpita dal Terremoto dell'Emilia del 2012. I danni maggiori si registrano soprattutto nella chiesa parrocchiale e negli edifici rurali storici (casolari e fienili).\nMonumenti e luoghi d'interesse.\nAltri luoghi.\nLa via principale del paese \u00e8 dedicata alla memoria di Carlo Fila (1914-1944), insegnante nato a Tramuschio e vittima dell'eccidio nazista di Bassano del Grappa del 26 settembre 1944.\nPercorrendo la SS12 dell'Abetone e del Brennero, tra Tramuschio e Mirandola, si possono notare ancora i 3 edifici che appartenevano al Capitano Antonio Dall'Acqua proprietario dell'allevamento equino di Tramuschio, dove i cavalli venivano destinati all'esercito ad inizi del 1900.\nSociet\u00e0.\nLingua e dialetti.\nOltre alla lingua italiana, a Tramuschio \u00e8 utilizzato il locale dialetto mirandolese e il dialetto basso mantovano, entrambi varianti della lingua emiliana.\nCultura.\nCucina.\nOltre alla tipica cucina mirandolese e mantovana, il piatto tipico di Tramuschio \u00e8 la cosiddetta \"fui\u00e0da\", ovvero le tagliatelle di pasta sfoglia all'uovo da condire con il rag\u00f9 all'emiliana. Nel mese di luglio, esattamente la terza domenica, viene organizzata la \"sagra d'la fuiada\".\nEconomia e sviluppo.\nL'attivit\u00e0 prevalente \u00e8 l'agricoltura. I prodotti principali sono mele (tra cui quelle campanine), pere, foraggio, barbabietole da zucchero, mais e frumento, ma anche angurie e meloni nelle valli mirandolesi e dai primi anni del duemila si registrano coltivazioni intensive di pomodori, i quali vengono consegnati per la trasformazione alle maggiori aziende italiane di food (Mutti, Men\u00f9, ecc.).\nInfrastrutture e trasporti.\nLa frazione viene fiancheggiata dalla Ciclovia del sole un percorso ciclabile ricavato sull'ex tracciato ferroviario della Bologna-Verona. La ciclabile al momento non \u00e8 completa, e la partenza si trova a Tramuschio in via Pinzone.\nPercorrendo la ciclabile, si pu\u00f2 vedere la stazione di Tramuschio (oggi abbandonata) che serviva la localit\u00e0 sulla ferrovia Bologna-Verona.\nAttualmente \u00e8 servita da servizi di linea stradali dell'APAM, che collegano Tramuschio con Mirandola e il mantovano."}
{"id": "6354371", "revid": "767487", "url": "https://it.wikipedia.org/wiki?curid=6354371", "title": "Odelsrett", "text": "Odelsrett era un antico titolo allodiale in Scandinavia. In Svezia era noto come b\u00f6rdsr\u00e4tt.\nEtimologia.\nDeriva dal norreno \"odal\" \"propriet\u00e0 familiare\" o dal norvegese \"odel\" \"allodio\" e \"rett\" \"diritto, legge\". Quest'ultimo termine \u00e8 simile al tedesco \"Recht\", allo svedese \"r\u00e4tt\" e all'inglese \"right\". Odal \u00e8 l'adattamento della runa Fu\u00feark antico \"o\u00fealan\" \u16df.\nStoria.\nLOdelsrett\" ha una lunga tradizione in Norvegia. Questo diritto appare gi\u00e0 menzionato nei componimenti scaldici e i ting di et\u00e0 alto medievale stabilivano gi\u00e0 alcune leggi. Il Gulathing stabiliva, per esempio, che dopo sei generazioni la terra posseduta dalla stessa famiglia diventava allodiale (odal), perci\u00f2 inalienabile, mentre secondo il Frostathing\"' ne bastavano quattro.\nDisposizioni.\nIn caso di vendita di una fattoria e quindi di tutta la sua terra, le leggi norvegesi stabilivano il diritto di qualunque membro della famiglia di acquisire la stessa fattoria. Tale diritto si basava sul diritto di primogenitura: di conseguenza, al figlio pi\u00f9 vecchio, o a quello che veniva immediatamente dopo di lui, spettava l'acquizione della terra. Questo diritto era noto come \u00c5setesrett o \u00c5s\u00e6desret.\nL'\"\u00c5setesrett\" stabiliva in maniera precisa come doveva avvenire la successione e quindi chi poteva godere dell\"'Odelsrett\". Quando un proprietario moriva, solo i discendenti diretti potevano acquisire il diritto di propriet\u00e0. Se erano coinvolte pi\u00f9 propriet\u00e0, il figlio pi\u00f9 vecchio poteva scegliere soltanto una parte. Nel caso in cui non vi fossero figli maschi, la figlia femmina pi\u00f9 vecchia ereditava la sua parte; tuttavia, fino alla riforma degli anni settanta, le donne ricevevano soltanto il 50% di quello che spettava ai maschi. \nSe la propriet\u00e0 veniva venduta a uno straniero, entro uno specifico lasso di tempo la famiglia poteva riscattarla pagando una penale. \nNel caso di figli adottati, entravano a far parte della linea diretta al momento stesso dell'adozione, e quindi seguivano come gli altri (se ve n'erano) la linea di successione."}
{"id": "6354372", "revid": "287204", "url": "https://it.wikipedia.org/wiki?curid=6354372", "title": "Nazionale di hockey su ghiaccio maschile della Francia", "text": "La nazionale di hockey su ghiaccio maschile della Francia (\u00e9quipe de France de hockey sur glace) \u00e8 controllata dalla Federazione di hockey su ghiaccio della Francia, la federazione francese di hockey su ghiaccio, ed \u00e8 la selezione che rappresenta la Francia nelle competizioni internazionali di questo sport."}
{"id": "6354373", "revid": "834", "url": "https://it.wikipedia.org/wiki?curid=6354373", "title": "Club Deportivo de Tondela", "text": ""}
{"id": "6354377", "revid": "287204", "url": "https://it.wikipedia.org/wiki?curid=6354377", "title": "Nazionale di hockey su ghiaccio maschile del Kazakistan", "text": "La nazionale di hockey su ghiaccio maschile del Kazakistan (\u049a\u0430\u0437\u0430\u049b\u0441\u0442\u0430\u043d \u043c\u04b1\u0437\u0434\u044b \u0445\u043e\u043a\u043a\u0435\u0439 \u04b1\u043b\u0442\u0442\u044b\u049b \u049b\u04b1\u0440\u0430\u043c\u0430\u0441\u044b) \u00e8 controllata dalla Federazione di hockey su ghiaccio del Kazakistan, la federazione kazaka di hockey su ghiaccio, ed \u00e8 la selezione che rappresenta il Kazakistan nelle competizioni internazionali di questo sport.\nRisultati.\nA livello olimpico la rappresentativa ha partecipato a due edizioni dei Giochi olimpici invernali, giungendo all'ottavo posto nel 1998 e al nono posto nel 2006.\nA livello di campionati mondiali, su 18 partecipazioni, ha ottenuto il miglior risultato nel 2005, rappresentato da un dodicesimo posto.\nPer quanto riguarda i giochi asiatici invernali, ha partecipato a sei edizioni, conquistando sempre medaglie: quattro volte d'oro (1996, 1999, 2011 e 2017) e due d'argento (2003 e 2007)."}
{"id": "6354414", "revid": "124123", "url": "https://it.wikipedia.org/wiki?curid=6354414", "title": "Giancarlo Marmori", "text": "Biografia.\nGiancarlo Marmori nasce a La Spezia il 29 marzo 1926. Laureatosi in Filosofia all'Universit\u00e0 di Genova, si trasferisce a Parigi nel 1951 e nella capitale francese sposa la giornalista Elena Guicciardi e vi rimane per tutta la vita. Esordisce in campo letterario nel 1957 con la plaquette di versi \"Poesie\" stampata in 500 copie numerate a Parigi. Nello stesso anno inizia la sua collaborazione con il settimanale L'Espresso che continuer\u00e0 fino alla sua dipartita. Seguono due romanzi brevi: \"Lo sproloquio\" nel 1963, racconto vicino al teatro dell'assurdo e \"Storia di Vous\" nel 1965, storia di un sopruso dai toni erotici che richiama nel titolo il celebre Histoire d'O. Dopo l'esperienza con il Gruppo 63, scrive due saggi: \"Le vergini funeste\" nel 1966 e \"Senso e anagramma\" nel 1968, anno in cui inizia il sodalizio con lo scrittore francese Pierre Klossowski del quale traduce cinque opere. Dopo aver recitato una piccola parte nel film L'invenzione di Morel, torna al romanzo nel 1975 con \"La Venere di Milo\", incentrato sul rapimento della famosa statua greca. Dopo la sua morte avvenuta a Parigi il 25 febbraio 1982, escono postumi la raccolta di articoli \"La bellezza \u00e8 difficile\" nel 1984 e nel 1991 il romanzo incompiuto \"Gabriele\" sulla figura di Dante Gabriele Rossetti."}
{"id": "6354418", "revid": "729019", "url": "https://it.wikipedia.org/wiki?curid=6354418", "title": "Fermo (isola)", "text": "Fermo,\nFermich o Termich (in croato Frmi\u0107) \u00e8 un isolotto della Croazia situato nel mare Adriatico vicino alla costa dalmata settentrionale, a sud-ovest di Santi Filippo e Giacomo. Fa parte dell'arcipelago zaratino. Amministrativamente appartiene al comune di Santi Filippo e Giacomo nella regione zaratina.\nGeografia.\nFermo si trova nel canale di Pasman (\"Pa\u0161manski kanal\"), a est dell'isola di Pasman e a sud-est di Sant'Andrea alla distanza di 420\u00a0m dalla sua punta sud-orientale (\"rt Glavina\"). L'isolotto ha un'area di 4477\u00a0m\u00b2, la costa lunga 245\u00a0m e l'altezza di 4\u00a0m."}
{"id": "6354424", "revid": "119369", "url": "https://it.wikipedia.org/wiki?curid=6354424", "title": "Nicola (Ortonovo)", "text": ""}
{"id": "6354427", "revid": "585241", "url": "https://it.wikipedia.org/wiki?curid=6354427", "title": "Zinaida Serebriakova", "text": ""}
{"id": "6354435", "revid": "287204", "url": "https://it.wikipedia.org/wiki?curid=6354435", "title": "Nazionale di hockey su ghiaccio maschile dell'Ungheria", "text": "La nazionale di hockey su ghiaccio maschile dell'Ungheria (magyar f\u00e9rfi j\u00e9gkorong-v\u00e1logatott) \u00e8 controllata dalla Federazione di hockey su ghiaccio dell'Ungheria, la federazione ungherese di hockey su ghiaccio, ed \u00e8 la selezione che rappresenta l'Ungheria nelle competizioni internazionali di questo sport.\nRisultati.\nA livello olimpico la rappresentativa ungherese ha partecipato a tre edizioni dei Giochi olimpici, giungendo all'undicesimo posto nel 1928, al settimo nel 1936 e al sedicesimo nel 1964.\nA livello di campionati mondiali, ha ottenuto i migliori risultati negli anni '30, con un quinto posto nell'edizione del 1937."}
{"id": "6354439", "revid": "122735435", "url": "https://it.wikipedia.org/wiki?curid=6354439", "title": "Marcelle Ren\u00e9e Lancelot Croce", "text": " \nBiografia.\nMarcelle Lancelot nacque a Parigi, figlia di Auguste Dieudonn\u00e9 Lancelot, litografo ed illustratore. In seguito al matrimonio con lo scultore Leonardo Croce, prese la nazionalit\u00e0 italiana, cambiando il nome in Marcella. Visse per diversi anni a Roma. Oltre alla pittura e alla scultura, si dedic\u00f2 anche fin da giovane alla professione di medaglista.\nNel 1895, prese parte alla gara per il miglior modello per una medaglia commemorativa, organizzata dal \"Comitato generale per solennizzare il XXV anniversario della liberazione di Roma\". Nel corso della sua vita, ha partecipato a molte esposizioni, fra cui la Mostra nazionale di belle arti di Milano del 1906, dove ha esposto il bassorilievo in gesso \"Il re nelle Calabrie\"\nFra le sue opere, la medaglia commemorativa per celebrare la nascita di Giuseppe Garibaldi nel 1907. Una serie di medaglie dedicate dall'artista ai membri della famiglia Savoia si trovano nel Museo Boncompagni Ludovisi a Roma.\nNel 1913 prese parte al concorso per incisore capo della Regia Zecca Italiana: \"dopo aver superato brillantemente le prove, fu nonostante esclusa dalla graduatoria per la sola considerazione del sesso. L'on. Sotto-segretario del Tesoro, rispondendo alla Camera dei deputati ad una interrogazione al riguardo, non seppe dare alcuna giustificazione dello strano contegno dell'Amministrazione, trincerandosi nel fatto che era pendente il ricorso alla IV Sezione del Consiglio di Stato. Ma il Supremo Consesso non ebbe occasione di pronunciarsi perch\u00e9 la signora Lancelot-Croce rinunciava al ricorso in seguito ad accordi col Ministero\".\nMembro dal 1897 dell'Accademia di San Luca, nel 1946 fu nominata accademica emerita."}
{"id": "6354441", "revid": "3115", "url": "https://it.wikipedia.org/wiki?curid=6354441", "title": "Femminismo nel Regno Unito", "text": "Come accadde anche in altri paesi, il femminismo nel Regno Unito cerca di stabilire la parit\u00e0 politica, sociale ed economica per le donne. La storia del femminismo in Gran Bretagna risale agli arbori del femminismo stesso, poich\u00e9 molte tra le prime scrittrici ed attiviste femministe, come Mary Wollstonecraft (che scrisse una \"Rivendicazione dei diritti della donna\" nel 1792), Barbara Bodichon e Lydia Becker erano britanniche.\nXIX secolo.\nL'avvento dell'era riformista nel corso del XIX secolo signific\u00f2 che quelle minoranze invisibili, o maggioranza emarginate, trovarono un catalizzatore e un microcosmo in tali nuove tendenze di riforma. Robert Owen, mentre chiede una \"riorganizzazione sociale\", stava stabilendo la base di un nuovo background di riforme. Uno di quei movimenti che approfittarono di questo nuovo spirito era il movimento femminista.\nLo stereotipo della gentile signora di et\u00e0 vittoriana divent\u00f2 presto inaccettabile e perfino intollerabile. Il primo movimento organizzato per il suffragio delle donne britanniche fu il \"Langham Place Circle\" nel 1850, guidato da Barbara Bodichon (n\u00e9e Leigh-Smith) e da Bessie Rayner Parkes. Fecero inoltre anche una campagna per migliorare i diritti delle donne nei campi del diritto, nell'occupazione, nell'istruzione pubblica e all'interno dell'istituto del matrimonio.\nLe propriet\u00e0 appartenenti alle donne e alle vedove furono autorizzate a votare in alcune elezioni locali, ma tutto ci\u00f2 si concluse nel 1835. Il movimento del cartismo operava entro l'ambito delle richieste di suffragio universale per tutti gli uomini ed era suffragato da aiuti su larga scala, ma non contemplava il suffragio femminile.\nLe donne di pi\u00f9 alto livello avrebbero potuto esercitare una piccola influenza politica sullo sfondo dell'alta societ\u00e0; tuttavia, nei casi di divorzio, le donne ricche perdevano il controllo dei propri figli.\nCustodia dei figli.\nPrima del 1839 a seguito di un divorzio le donne ricche perdevano qualsiasi diritto sui figli, poich\u00e9 quei bambini avrebbero continuato a vivere in unit\u00e0 familiare con il padre, in qualit\u00e0 di capofamiglia e che continuava ad essere responsabile per loro. La scrittrice Caroline Norton fu una donna divenuta famosa anche per la sua tragedia personale; dopo la separazione dal marito le venne di fatto negato l'accesso ai tre figli e questo la port\u00f2 ad istituire un'intensa campagna che fin\u00ec col portare al successo nella \"Custody of Infants Act 1839\" che introdusse la custodia dei minori congiunta.\nLa legge diede alle donne, per la prima volta, un qualche diritto sui loro figli, anche se con un certo grado di discrezionalit\u00e0 da parte del giudice nei casi di custodia; inoltre la legge stabil\u00ec per la prima volta una presunzione di custodia materna per i bambini al di sotto dei sette anni mantenendo la responsabilit\u00e0 del sostegno finanziario al padre.\nNel 1873, a seguito di ulteriori pressioni da parte di Norton, il parlamento estese la presunzione di custodia materna fino a quando il figlio non avesse raggiunto i sedici anni di et\u00e0; la stessa proposizione legislativa si diffuse in molti stati del mondo a causa dell'impero britannico.\nDivorzio.\nTradizionalmente le persone pi\u00f9 povere usarono l'abbandono, quando non la pratica di vendere le proprie mogli sul mercato, al posto del divorzio. In Gran Bretagna prima del 1857 le mogli si trovavano sotto il controllo economico e legale dei loro mariti e il divorzio era quasi impossibile. Esso richiedeva un atto privato del parlamento del Regno Unito ed era molto costoso, forse 200 sterline, nel qual caso solamente i pi\u00f9 ricchi avrebbero potuto permetterselo.\nEra assai difficoltoso ottenere il divorzio anche per motivi di adulterio, abbandono o crudelt\u00e0. La prima vittoria legislativa fondamentale \u00e8 venuta con il \"Matrimonial Causes Act 1857\", passato faticosamente per la rigida opposizione altamente tradizionale della Chiesa anglicana. La nuova legge rese il divorzio una condotta civile dei tribunali, piuttosto che una questione inerente alla religione, con una nuova corte civile a Londra destinata a gestire tutti i casi.\nIl procedimento risultava ancora abbastanza costoso, all'incirca 40 sterline, ma era ora divenuto fattibile per la classe media. Una donna che otteneva una separazione giudiziaria prendeva lo status di donna sola, con il pieno controllo dei propri diritti civili. Altre modifiche vennero aggiunte nel 1878, il che permise la separazione nei locali tribunali di pace. La Chiesa d'Inghilterra blocc\u00f2 ulteriori riforme fino a quando non giunse l'atto finale con la legislazione \"Matrimonial Causes Act 1973\".\nProtezione per le donne ricche e povere.\nUna serie di quattro leggi denominate \"Married Women's Property Act\", inerenti alle propriet\u00e0 delle donne sposate, furono approvate dal parlamento tra il 1870 e il 1892, il che rimosse effettivamente quelle restrizioni che ancora sussistevano e che impedivamo alle donne sposate di controllare i propri beni. Da ora in poi si trovarono ad avere uno status quasi uguale con i loro mariti ed uno status femminile superiore rispetto a qualsiasi altro paese europeo.\nLe donne della classe lavorativa erano protette da una serie di leggi passate sul presupposto che esse (come i loro figli) non possedessero il pieno potere contrattuale e necessitavano pertanto della protezione da parte del governo.\nProstituzione.\nLo storico di sessuologia Vern Bullough sostiene che la prostituzione nella Gran Bretagna del XVIII secolo sia stata una comodit\u00e0 per gli uomini di tutti gli stati sociali e una necessit\u00e0 economica per molte donne povere e che venne sempre tollerata dalla societ\u00e0. Il movimento dell'evangelicalismo XIX secolo non temette di denunciare le prostitute e i loro clienti come peccatori, accusando la societ\u00e0 di tollerare il fenomeno.\nLa prostituzione, secondo i valori della classe media vittoriana, era un male orribile sia per le giovani donne sia per gli uomini e per il sistema sociale nel suo complesso. Il parlamento legifer\u00f2 negli anni sessanta con i \"Contagious Diseases Acts\" che adottarono il sistema francese di prostituzione concessa in licenza. La politica regolatrice era quella di isolare, segregare e controllare il fenomeno della prostituzione.\nL'obiettivo principale era quello di proteggere i lavoratori, i soldati e i marinai nei pressi dei porti, oltre che le basi dell'esercito, dal contrarre malattie sessualmente trasmissibili. Le giovani donne che diventarono ufficialmente prostitute rimasero intrappolate a vita entro quel sistema. A seguito di una crociata nazionale guidata da Josephine Butler e dalla \"Ladies National Association for the Repeal of the Contagious Diseases Acts\" il parlamento abol\u00ec quegli atti e pose in tal modo termine alla prostituzione legalizzata.\nButler divenne una sorta di salvatrice per tutte quelle ragazze che aiut\u00f2 a liberare. L'et\u00e0 del consenso per le giovani donne fu aumentata da 12 a 16 anni, sottraendo cos\u00ec l'offerta di giovanissime prostitute le quali erano maggiormente richieste. Il nuovo codice morale significava anche che gli uomini rispettabili non osavano pi\u00f9 venire scoperti.\nCarriere.\nLe donne pi\u00f9 ambiziose della classe media affrontarono enormi sfide con l'obiettivo di entrare in carriere adatte, come quella infermieristica, dell'insegnamento, legge e medicina. Quanto pi\u00f9 lontana andava la loro ambizione tanto maggiore era la sfida. I medici tennero ben serrata la porta della medicina; vi furono alcuni posti per le donne come avvocati, ma ancora nessuna nel ruolo di chierici.\nLe opportunit\u00e0 di business per i \"colletti bianchi\" al di fuori dei negozi di propriet\u00e0 familiare erano poche, almeno fino a quando le posizioni pi\u00f9 clericali non aprirono la porta nel corso del XX secolo. Florence Nightingale dimostr\u00f2 la necessit\u00e0 della presenza di una figura infermieristica professionale nei campi di battaglia ed istitu\u00ec un sistema educativo che abilitava le donne in quel campo nella seconda met\u00e0 del XIX secolo.\nL'insegnamento non era cos\u00ec facile da assimilare, ma i bassi stipendi erano una barriera minore per la donna singola rispetto all'uomo sposato. Alla fine degli anni sessanta vi erano gi\u00e0 un certo numero di scuole che preparavano le donne per le carriere di governanti o insegnanti. Il censimento riport\u00f2 nel 1851 che 70\u00a0000 donne in Inghilterra e Galles erano insegnanti, rispetto alle 170\u00a0000 del 1901, i tre quarti di tutti coloro che avevano intrapreso la carriera dell'insegnamento.\nLa gran maggioranza proveniva originariamente dalla classe medio-bassa. L'Unione nazionale delle insegnanti nacque all'inizio del XX secolo all'interno dell'Unione nazionale degli insegnanti, controllata dai maschi. Veniva richiesta un'equalizzazione della retribuzione ed alla fine le due associazioni si separarono. L'universit\u00e0 di Oxford e l'universit\u00e0 di Cambridge ridussero al minimo il ruolo delle donne, permettendo loro di operare solo nelle piccole universit\u00e0. Tuttavia le nuove universit\u00e0 di Redbrick e le altre grandi citt\u00e0 erano aperte anche alle donne.\nL'ambito medico costituiva la sfida maggiore, con una resistenza pi\u00f9 sistematica da parte dei medici e le donne meno formate abbandonarono presto. Un modo per ottenerne l'accesso era quello di andare negli Stati Uniti d'America ove si trovavano scuole adeguate per le donne gi\u00e0 dal 1850. La Gran Bretagna fu l'ultimo paese importante a formare medici donne, questo comport\u00f2 che tra l'80 e il 90% delle donne britanniche si diressero alla volta dell'America per poter ottenere i loro diplomi medici.\nL'universit\u00e0 di Edimburgo ammise alcune donne nel 1869, ma poi si trov\u00f2 ad invertire la rotta nel 1873, per aver provocato una forte reazione negativa tra gli educatori medici britannici. La prima scuola separata per medici donne fu aperta a Londra nel 1874 con, all'inizio, solo una manciata di studentesse. La Scozia fu relativamente pi\u00f9 aperta. Il sistema di coeducazione tra maschi e femmine dovette attendere fino alla prima guerra mondiale.\nAlla fine del XIX secolo le donne si erano assicurate l'uguaglianza sociale e di status nella maggior parte dei campi, tranne naturalmente in quello del voto e dell'elezione.\nXX secolo.\nCon l'inizio del XX secolo, l'et\u00e0 edoardiana, si \u00e8 potuto notare un allentamento della rigidit\u00e0 e della compiacenza vittoriana: le donne avevano ora pi\u00f9 opportunit\u00e0 di lavoro ed erano pi\u00f9 attive. Molte di esse servirono in tutti i paesi del mondo che si trovavano sotto la corona britannica, oltre che nelle societ\u00e0 missionarie protestanti.\nLa carismatica e dittatoriale Emmeline Pankhurst costitu\u00ec la Women's Social and Political Union (WSPU) nel 1903; come ebbe a dire la stessa Pankhurst, il voto alle donne non era pi\u00f9 inteso come \"un diritto, bens\u00ec come una necessit\u00e0 disperata\". Le donne oramai votavano in Australia, in Nuova Zelanda e in alcuni tra gli stati americani. Mentre WSPU fu il gruppo a favore del suffragio femminile pi\u00f9 visibile, risult\u00f2 essere solo uno dei molti, in quanto vi era anche la \"Women's Freedom League\" e la \"National Union of Women's Suffrage Societies\" guidata da Millicent Garrett Fawcett.\nNel 1906 il \"Daily Mail\" coni\u00f2 per primo il termine suffragette in una forma di ridicolizzazione, ma quasi subito la parola fu ampiamente abbracciata in Gran Bretagna per descrivere le militanti femministe pi\u00f9 attive. Il termine fin\u00ec col diventare visibile negli emblemi distintivi verdi, viola e bianchi e nella grafica drammatica della \"Artists' Suffrage League\".\nLe femministe impararono presto a sfruttare la fotografia e i media, lasciando un vivido esempio visivo, tra cui le immagini di Emmeline datate 1914. La violenza per\u00f2 separ\u00f2 le moderate dalle radicali guidate da Pankhurst; ma anche le radicali finirono col dividersi, con Emmeline e Christabel Pankhurst che espulsero Sylvia Pankhurst per insubordinazione la quale form\u00f2 un proprio gruppo orientato verso la sinistra politica e rivolto a questioni pi\u00f9 ampie che riguardavano le donne della classe operaia.\nLe proteste radicali divennero un po' alla volta sempre pi\u00f9 violente comprendendo atti voluti contro l'ordine pubblico, attentati con bombe poste sulle porte e sulle finestre dei negozi, arrivando fino all'incendio doloso. Emily Davison, una dei membri del WSPU giunse nel 1913 inaspettatamente sulla pista dell'Epsom Derby\nmorendo schiacciata sotto il cavallo del re.\nQueste tattiche produssero risultati misti di simpatia e di alienazione. Mentre molte suffragette furono arrestate ed imprigionate durante le proteste ed intrapresero uno sciopero della fame, il governo liberale si trov\u00f2 lasciato solo in una situazione imbarazzante. Da queste azioni politiche le suffragiste crearono con successo una pubblicit\u00e0 intorno alla loro discriminazione istituzionale e al sessismo.\nGli storici sostengono che la prima tappa del movimento militare delle suffragette sotto Pankhurst avvenuta nel 1906 ebbe un effetto drammatico di mobilitazione sul movimento per il suffragio. Le donne erano entusiaste ed appoggiate da una rete capillare presente nelle strade. L'appartenenza al militante WSPU e al vecchio NUWSS si sovrapposero divenendo cos\u00ec reciprocamente sostenitori.\nTuttavia un sistema attivo di pubblicit\u00e0 doveva continuare la sua \"escalation\" per poter mantenere la sua alta visibilit\u00e0 nei media; gli scioperi della fame e l'alimentazione forzata hanno contribuito a realizzarla. Purtuttavia le due Pankhurst rifiutarono qualsiasi consiglio ed esaltando le proprie tattiche; si rivolsero verso una disgregazione sistematica delle riunioni del Partito Liberale (Regno Unito) e alla violenza fisica in termini di danneggiamento di edifici pubblici e d'incendi.\nMa quando la situazione si spinse troppo oltre la schiacciante maggioranza delle suffragiste si ritir\u00f2 rifiutandosi di continuare oltre su quella strada, poich\u00e9 non potevano pi\u00f9 difenderne le tattiche. Alcune ripudiarono le suffragette come un ostacolo nel raggiungimento del suffragio, affermano che le militanti stavano ora aiutando l'antifemminismo e molti storici si trovano d'accordo nella diagnosi.\nG. R. Searle afferma che i metodi utilizzati dalle suffragette hanno avuto il loro successo nel danneggiare il partito liberale, ma non hanno fatto avanzare di un passo la causa del suffragio per le donne. Quando le Pankhurst decisero di fermare la militanza all'inizio della Grande Guerra ebbero a sostenere con entusiasmo gli sforzi bellici e di riarmo; su questa questione il movimento si divise e il loro ruolo di leadership fin\u00ec. Il suffragio giunse quattro anni dopo, ma il movimento femminista in Gran Bretagna abbandon\u00f2 definitivamente le tattiche militanti che avevano rese famose le suffragette.\nLa prima guerra mondiale port\u00f2 avanti la causa del femminismo, poich\u00e9 vennero molto apprezzati i sacrifici delle donne e l'occupazione retribuita; l'allora primo ministro David Lloyd George fu chiaro su quanto erano importanti le donne: \"Sarebbe stato assolutamente impossibile che noi avessimo raggiunto il successo in guerra se non fosse stato per l'abilit\u00e0 e l'ardore, l'entusiasmo e l'industria che le donne di questo paese hanno gettato nella battaglia\".\nIl movimento militante delle suffragette si autosospese durante la guerra e non venne mai pi\u00f9 ripreso. La societ\u00e0 britannica accredit\u00f2 i nuovi valori patriottici che le donne svolsero e fu anche per questo che si guadagnarono il diritto di voto nel 1918. Tuttavia gli storici britannici non sottolineano pi\u00f9 la concessione del suffragio femminile come ricompensa per la partecipazione delle donne al lavoro di guerra. Pugh (1974) sostiene che il ruolo dei soldati, principalmente, e delle donne in secondo luogo furono decisi dai politici pi\u00f9 navigati nel 1916.\nIn assenza di grandi gruppi di donne che chiedevano un uguale diritto di voto, le conferenze governative raccomandavano un suffragio limitato per le donne; le suffragette erano state indebolite, afferma Pugh, grazie ai loro ripetuti fallimenti prima del 1914 e dagli effetti disorganizzanti della mobilitazione per la guerra; accettarono quindi tranquillamente queste restrizioni, approvate nel 1918 da una maggioranza presente nel ministero della guerra ed in ogni partito politico parlamentare.\nPi\u00f9 in generale Searle (2004) sostiene che il dibattito britannico fu sostanzialmente superato nel 1890 e che la concessione del suffragio nel 1918 era per lo pi\u00f9 un sottoprodotto della concessione di voto a tutti i soldati maschi. Le donne in Gran Bretagna raggiunsero finalmente il suffragio con gli stessi termini egli uomini solo nel 1928, in concomitanza con un certo rilassamento delle restrizioni sull'abbigliamento: nel 1920 si parlava negativamente delle giovani donne che si chiamavano flapper e che sfoggiavano apertamente la propria sessualit\u00e0.\nRiforma elettorale.\nLa rappresentanza popolare del Regno Unito nel 1918 rese il suffragio quasi universale per gli uomini e per le donne oltre i 30 anni. La \"Representation of the People (Equal Franchise) Act 1928\" estese il suffragio paritario sia agli uomini sia alle donne; ebbe a spostare inoltre il compito socioeconomico dell'elettorato verso la classe operaia, favorendo cos\u00ec il Partito Laburista (Regno Unito), pi\u00f9 predisposto ad essere favorevole alle questioni femminili.\nLe elezioni generali del 1918 diedero ai laburisti il maggior numero di seggi in parlamento fino ad allora; le riforme elettorali permisero inoltre anche alle donne di concorrere per un posto da deputate; Christabel Pankhurst non riusc\u00ec a vincere nel 1918, ma nel 1919 e nel 1920 Nancy Astor e Margaret Wintringham vincevano rispettivamente un seggio per i conservatori e per i liberali, sostituendo i loro mariti. I laburisti furono spazzati via nel 1924.\nConstance Markievicz (per il Sinn F\u00e9in) divenne la prima donna eletta in Irlanda nel 1918 ma, in quanto facente parte del nazionalismo irlandese, rifiut\u00f2 di sedersi in un parlamento inglese (la Camera dei Comuni). La proposta di Astor di creare una festivit\u00e0 femminile nel 1929 non ebbe il successo sperato. Le donne aggiunsero una notevole esperienza elettorale negli anni successivi, in quanto una serie di governi minoritari assicur\u00f2 elezioni quasi annualmente, ma in parlamento nel 1940 vi erano ancora soltanto 12 donne.\nAnche l'affiliazione con i laburisti si rivel\u00f2 presto essere un problema per la \"National Union of Women's Suffrage Societies\", che aveva poco sostegno nel partito Conservatore (Regno Unito), tuttavia la loro persistenza nell'intrattenere rapporti col primo ministro conservatore Stanley Baldwin fu premiata con il passaggio e promulgazione della \"Representation of the People (Equal Franchise) Act 1928\".\nRiforma sociale.\nL'evoluzione politica non contribu\u00ec a cambiare nell'immediato le circostanze sociali. Con la recessione economica le donne risultarono essere il settore maggiormente vulnerabile della forza-lavoro. Alcune donne che avevano occupato posti di lavoro prima della Grande Guerra si ritrovarono costrette a lasciarli con il ritorno dei soldati dal fronte, mentre altre vennero licenziate in quanto eccedenti.\nCon un numero limitato di media franchise la National Union of Women's Suffrage Societies (NUWSS) si trasform\u00f2 in una nuova organizzazione, la \"National Union of Societies for Equal Citizenship\" (NUSEC), che sostenne ancora la parit\u00e0 nel franchising, ma estendendo anche il suo campo di applicazione esaminando il fenomeno dell'uguaglianza sociale nelle varie aree sociali ed economiche. La riforma legislativa venne richiesta per attuare delle norme contro la discriminazione (ad esempio nei riguardi del diritto di famiglia e della prostituzione) e sulle differenze vigenti tra uguaglianza ed equit\u00e0, le quali avrebbero consentito alle donne di superarne gli ostacoli al momento della loro applicazione (nota negli anni successivi come \"l'uguaglianza contro la differenza di genere\").\nEleanor Rathbone, che divenne deputata nel 1929, riusc\u00ec a succedere a Millicent Garrett Fawcett come presidentessa del NUSEC nel 1919, esprimendo la necessit\u00e0 critica di considerare la differenza nei rapporti di genere come \"ci\u00f2 che le donne hanno bisogno per soddisfare le potenzialit\u00e0 delle proprie nature\". Le riforme sociali avviate dal governo laburista nel 1924 crearono una divisione formale, dato che nel maggio del 1926 l'\"Open Door Council\" formava un gruppo di rigorose egualitarie. Questo divenne finalmente un movimento internazionale che prosegu\u00ec fino al 1965.\nAltre importanti normative sociali di questo periodo comprendevano la \"Sex Disqualification (Removal) Act 1919\" che apr\u00ec la porta alle professioni private per le donne e la \"Matrimonial Causes Act 1923\". Nel 1932 la NUSEC separava la propria vocazione all'istruzione, continuando le attivit\u00e0 precedenti come \"National Council for Equal Citizenship\" (Consiglio nazionale per la parit\u00e0 di cittadinanza) e quest'ultimo in qualit\u00e0 di \"Townswomen's Guild\" (Gilda dei cittadini). Il consiglio continu\u00f2 i lavori e le attivit\u00e0 fino al termine della seconda guerra mondiale.\nNel 1921 Margaret Mackworth (Lady Rhondda) fond\u00f2 il \"Six Point Group\", che includeva anche Rebecca West. In quanto gruppo di lobby politica si occup\u00f2 delle pari opportunit\u00e0 in campo politico, in materia di occupazione, nella visione morale della societ\u00e0, nell'economia e nel diritto. Esso era ideologicamente alleato con l'\"Open Door Council\", piuttosto che con il \"National Council\".\nFece inoltre opera di lobby a livello internazionale, come nella Societ\u00e0 delle Nazioni, continuando la propria opera fino al 1983. In retrospettiva entrambi i gruppi ideologici influenzarono l'avanzamento dei diritti delle donne a modo loro. Nonostante le donne vengano ammesse alla Camera dei comuni nel 1918 Mackworth, una viscontessa che pass\u00f2 la vita a combattere per poter ottenere un seggio alla Camera dei lord contro una forte opposizione proveniente dalle frange pi\u00f9 conservatrici, riusc\u00ec a raggiungere il proprio obiettivo solo nel 1958, l'anno della sua morte.\nCi\u00f2 rivel\u00f2 le debolezze della \"Sex Disqualification (Removal) Act\". Mackworth fond\u00f2 anche il periodico \"Time and Tide\", che divenne il giornale del gruppo e a cui contribuirono, tra gli altri anche Rebecca West, Virginia Woolf e Rose Macaulay. Nel corso degli anni venti comparvero anche altri periodici rivolti ad un pubblico prettamente femminile tra cui \"Woman and Home\" e \"Good Housekeeping\", ma i cui contenuti riflettevano aspetti molto diversi.\nNel 1925 West scrisse in \"Time and Tide\" qualcosa che rifletteva non solo la necessit\u00e0 del movimento di ridefinire se stesso dopo aver ottenuto il suffragio, ma una continua necessit\u00e0 di riesaminarne gli obbiettivi: \"Quando quelli del nostro esercito le cui voci sono inclini a raffreddare gli animi ci dicono che il giorno dell'antagonismo sessuale \u00e8 finito e che d'ora in avanti dobbiamo solo avanzare mano nella mano con il maschio, io questo non lo credo\".\nDiritti riproduttivi.\nAnnie Besant fu molto criticata nel 1877 per aver fatto pubblicare i \"Fruits of Philosophy\" di Charles Knowlton, un'opera concernente la \"pianificazione familiare\" (ossia la contraccezione), il quale venne inserito nell'ambito della pubblicazione di \"opuscoli osceni\" (\"Obscene Publications Acts\" del 1857). Knowlton era gi\u00e0 stato precedentemente condannato negli Stati Uniti d'America; Besant assieme al suo collega Charles Bradlaugh furono condannati, per venire poi assolti nella sentenza d'appello. La relativa pubblicit\u00e0 comport\u00f2 una diminuzione della natalit\u00e0. Non meno scoraggiata Besant lo segu\u00ec anche nella \"The Law of Population\".\nAnni '50.\nGli anni cinquanta in Gran Bretagna furono tradizionalmente considerati come un periodo delicato per il femminismo militante. A seguito della seconda guerra mondiale una nuova enfasi fu posta sul matrimonio ufficiale e sulla famiglia nucleare come fondamento del nuovo stato sociale.\nNel 1951 la percentuale di donne adulte che erano (o che erano state) sposate era del 75%; pi\u00f9 precisamente l'84,8% delle donne tra i 45 e i 49 anni risultavano essere maritate. A quel tempo \"il matrimonio era pi\u00f9 popolare che mai\". Nel 1953 ebbe un notevole successo di pubblico un libro di consigli per le donne, in cui si affermava: \"Un matrimonio felice pu\u00f2 essere visto, non come uno stato santo o qualcosa a cui alcuni possono per fortuna raggiungere, ma piuttosto il miglior percorso, il modo pi\u00f9 semplice e il modo pi\u00f9 corretto di vivere per tutti\".\nMentre con la fine della guerra le strutture per l'infanzia vennero chiuse e l'assistenza alle donne lavoratrici si fece pi\u00f9 limitata, le riforme attuate dalla nova situazione sociale (\"Family Allowances Act 1945\") compresero le indennit\u00e0 familiari destinate a sovvenzionare le nuove famiglie, vale a dire sostenere le donne nelle loro \"capacit\u00e0 di mogli e madri\". Sue Bruley dell'universit\u00e0 di Portsmouth sostiene che \"\"la visione progressiva della Nuova Gran Bretagna del 1945 \u00e8 stata erronea e ricolma di una visione fondamentalmente conservatrice delle donne\".\nL'impegno delle donne per il matrimonio fu anche echeggiato dai mass media popolari; film, radio e riviste femminili; nel corso degli anni cinquanta tali riviste influenzarono notevolmente la formazione delle opinioni in tutte le sfere della vita, compreso l'atteggiamento nei confronti dell'occupazione femminile.\nTuttavia in quegli stessi anni la Gran Bretagna vide diversi passi in avanti nei riguardi della parit\u00e0 delle donne, come la pari retribuzione per gli insegnanti (1952) e per gli uomini e le donne nella funzione pubblica (1954) grazie ad attiviste come Edith Summerskill la quale combatt\u00e9 per le cause femminili sia in parlamento sia nei gruppi tradizionali di pressione non partitici durante tutti gli anni cinquanta.\nLa storica del femminismo Barbara Caine sostiene che \"ironicamente qui, come con il voto, il successo \u00e8 stato talvolta il peggior nemico del femminismo organizzato, poich\u00e9 il raggiungimento di ogni obiettivo ha portato alla fine della campagna organizzata attorno ad esso, lasciando il nulla al suo posto\"\".\nLe scrittrici femministe di questo periodo, come Alva Myrdal e Viola Klein, cominciarono a permettersi di suggerire la possibilit\u00e0 che le donne potessero combinare gli impegni domestici con l'impiego esterno. La forma di femminismo degli anni cinquanta \u00e8 spesso chiamato \"femminismo del benessere\"; molte attiviste sono state infatti ricordate a lungo per aver sottolineato che la loro posizione era quella di un \"ragionevole femminismo moderno\", che accett\u00f2 la diversit\u00e0 sessuale e cerc\u00f2 di stabilire il contributo sociale da parte delle donne piuttosto che sottolineare l'uguaglianza o la somiglianza dei sessi.\nIl femminismo degli anni cinquanta in Inghilterra era fortemente legato alla responsabilit\u00e0 sociale e coinvolse il benessere della societ\u00e0 nel suo complesso; ci\u00f2 \u00e8 avvenuto spesso a costo della liberazione e dell'adempimento personale delle femministe auto-dichiarate. Anche quelle donne che si consideravano femministe sostennero fermamente le idee prevalenti sul primato dei bisogni dei figli, come sostenuto ad esempio da John Bowlby, capo del dipartimento infantile presso la \"Tavistock and Portman NHS Foundation Trust\", pubblicato ampiamente in quegli anni e da Donald Winnicott il quale promosse attraverso le trasmissioni radiofoniche e nella stampa l'idea della casa come un mondo emotivo privato in cui la madre e il figlio sono legati l'una all'altro e in cui la madre ha il controllo e trova la libert\u00e0 di soddisfare se stessa.\nMargaret Thatcher ricevette uno scarso credito dalle femministe per aver interrotto il soffitto di cristallo evitando il femminismo ed esprimendo uno stile intensamente maschile.\nXXI secolo.\nDl 2007 Harriet Harman \u00e8 stata vicepresidente del partito Laburista (Regno Unito), l'allora maggior partito di governo del Regno Unito; tradizionalmente per il suo ruolo di vicepresidente si \u00e8 anche assicurata il ruolo di vicepremier. Tuttavia Gordon Brown annunci\u00f2 di non avere un vice primo ministro, con molta costernazione delle femministe, in particolare grazie all'opinione che privatamente Brown esprimeva considerando Jack Straw come de facto vice primo ministro e pertanto superando Harman.\nCon la posizione di Harman quale Leader della Camera dei comuni, Brown gli permise di presiedere ai question time quando egli si fosse trovato fuori dal paese. Harman ha anche tenuto il posto al ministero per le donne e l'uguaglianza. Nell'aprile 2012 dopo essere stata sessualmente molestata su un trasporto pubblico di Londra, la giornalista inglese Laura Bates ha fondato l'\"Everyday Sexism Project\", un sito web che documenta esempi quotidiani di sessismo sperimentato dai contributori provenienti da tutto il mondo. Il sito \u00e8 diventato rapidamente di successo e nel 2014 \u00e8 stata pubblicata una compilation di presentazioni del progetto. Nel 2013 \u00e8 stata lanciata dalla British Library il primo archivio di storia orale del movimento di liberazione femminile del Regno Unito (intitolato \"Sisterhood and After\")."}
{"id": "6354448", "revid": "287204", "url": "https://it.wikipedia.org/wiki?curid=6354448", "title": "Nazionale di hockey su ghiaccio maschile della Corea del Sud", "text": "La nazionale di hockey su ghiaccio maschile della Corea del Sud (\ub300\ud55c\ubbfc\uad6d \uc544\uc774\uc2a4\ud558\ud0a4 \uad6d\uac00\ub300\ud45c\ud300) \u00e8 controllata dalla Federazione di hockey su ghiaccio della Corea del Sud, la federazione sudcoreana di hockey su ghiaccio, ed \u00e8 la selezione che rappresenta la Corea del Sud nelle competizioni internazionali di questo sport.\nRisultati.\nA livello olimpico la rappresentativa sudcoreana ha partecipato per la prima volta alle Olimpiadi invernali nell'edizione del 2018, in cui \u00e8 stato il Paese organizzatore. A livello di campionati mondiali, ha partecipato a 26 edizioni, non raggiungendo mai risultati soddisfacenti. Ha invece conquistato cinque medaglie ai giochi asiatici invernali: una d'argento nel 2017 e quattro di bronzo, nel 1986, nel 1990, nel 2007 e nel 2011."}
{"id": "6354451", "revid": "287204", "url": "https://it.wikipedia.org/wiki?curid=6354451", "title": "Ponte Cardona", "text": "Ponte Cardona faceva parte dell'acquedotto romano della Formina e nei suoi pressi cade convenzionalmente il centro geografico dell'Italia peninsulare.\nDescrizione.\nPonte Cardona \u00e8 uno dei quattro ponti romani che si trovano lungo il percorso dell'acquedotto della Formina.\nAd oggi la sua bellezza emerge dalla vegetazione in quanto l'acquedotto non \u00e8 piu utilizzato, ed \u00e8 visitabile in maniera autonoma seguendo i sentieri ben tracciati recentemente nel bosco.\nStoria.\n\u00c8 stato costruito nel I secolo d.C. in opera quadrata con blocchi di travertino per permettere all'acqua di giungere a Narni. \u00c8 costituito da un solo arco a tutto sesto, che richiama lo stile dell'et\u00e0 augustea."}
{"id": "6354452", "revid": "287204", "url": "https://it.wikipedia.org/wiki?curid=6354452", "title": "Comitato australiano per i toponimi e le medaglie antartici", "text": "Il Comitato australiano per i toponimi e le medaglie antartici (in inglese \"Australian Antarctic Names and Medals Committee\", \"AANMC\") era un comitato consultivo governativo dell'Australia avente il compito di consigliare e raccomandare il governo australiano circa i toponimi delle formazioni presenti nel Territorio Antartico Australiano e nel territorio subantartico delle isole Heard e McDonald. Il comitato, inoltre, forniva al Governatore generale dell'Australia i nomi dei candidati alla Medaglia Antartica Australiana.\nIl comitato era stato fondato nel 1952 con il nome di \"Comitato australiano per i toponimi antartici\" e il suo nome era stato cambiato nel 1982 in modo tale da rispecchiarne tutte le funzioni. Nel 2015, infine, esso \u00e8 stato sostituito dal Comitato per i toponimi della Divisione Antartica Australiana.\nI membri del comitato erano eletti dal ministro o dal segretario parlamentare incaricato degli affari antartici."}
{"id": "6354453", "revid": "287204", "url": "https://it.wikipedia.org/wiki?curid=6354453", "title": "Nazionale di hockey su ghiaccio maschile del Giappone", "text": "La nazionale di hockey su ghiaccio maschile del Giappone (\u30a2\u30a4\u30b9\u30db\u30c3\u30b1\u30fc\u65e5\u672c\u4ee3\u8868) \u00e8 controllata dalla Federazione di hockey su ghiaccio del Giappone, la federazione giapponese di hockey su ghiaccio, ed \u00e8 la selezione che rappresenta il Giappone nelle competizioni internazionali di questo sport.\nRisultati.\nA livello olimpico la rappresentativa giapponese ha partecipato finora ad otto edizioni dei Giochi olimpici invernali (1936, 1960, 1964, 1968, 1972, 1976, 1980 e 1998), ottenendo come miglior risultato un ottavo posto nel 1960.\nA livello di campionati mondiali, ha partecipato a 43 edizioni, raggiungendo l'ottavo posto in due edizioni: nel 1930 e nel 1957.\nHa invece conquistato ben otto medaglie ai giochi asiatici invernali: due d'oro (2003 e 2007), cinque d'argento (1986, 1990, 1996, 1999 e 2011) e una di bronzo (2017)."}
{"id": "6354454", "revid": "963244", "url": "https://it.wikipedia.org/wiki?curid=6354454", "title": "Andr\u00e9 de Soveral", "text": ""}
{"id": "6354455", "revid": "436907", "url": "https://it.wikipedia.org/wiki?curid=6354455", "title": "Vecchio (album)", "text": "Vecchio \u00e8 il secondo album in studio del gruppo musicale italiano Thegiornalisti, pubblicato il 24 settembre 2012 dalla Boombica Records."}
{"id": "6354457", "revid": "92723", "url": "https://it.wikipedia.org/wiki?curid=6354457", "title": "Frostating", "text": "Il Frostating o Frostathing era un'antica sede assembleare Norvegese. Prendeva il nome da Frosta, l'odierno comune nella contea di Tr\u00f8ndelag.\nStoria.\nTinghaugen era il luogo in cui si tenevano le assemblee. Il nome deriva da \"\u00feing\", che vuol dire appunto \"assemblea, corte\", e da \"haugr\", \"collina\". Si trovava vicino alla chiesa medievale di Logtun. Frostating riuniva sotto di s\u00e9 otto distretti dell'antico Tr\u00f8ndelag, compresi \"Nor\u00f0m\u00f8rafylki\" (Nordm\u00f8re) e \"Naumd\u00f8lafylki\" (nel Nord-Tr\u00f8ndelag), e in un periodo successivo anche H\u00e5logaland.\nCome tutti gli altri \"\u00feing\", anche Frostating, durante l'unificazione del regno di Norvegia, costitu\u00ec un centro importante di propagazione e legittimazione del nuovo potere regio. I re dovevano necessariamente passare per i \"\u00feing\", le loro leggi dovevano essere approvate, e ci\u00f2 avveniva se i maggiorenti delle assemblee appoggiavano la loro politica. Quando Harald Bellachioma, il primo re della Norvegia unita, tolse molte prerogative ai \"\u00feingm\u00f6\u00f0ur\" (i maggiorenti che partecipavano e prendevano decisioni nelle assemblee) ruppe una tradizione e un'influenza che risalivano a tempi antichi, dunque si ritrov\u00f2 avversato dai proprietari terrieri che da controllavano le assemblee.\nFrostating era un'assemblea rappresentativa in cui delegati dei vari distretti convenivano per appianare divergenze, risolvere processi giudiziari di loro competenza, approvare leggi. Frostating comprendeva i seguenti distretti:\nFrostatingsloven.\nSi tratta di uno dei pi\u00f9 antici corpus di leggi della Norvegia. Insieme alle leggi di Bjarkey e le leggi degli altri ting come Gulating o Eidsting, vengono chiamate \"landslover\", cio\u00e8 \"leggi provinciali\". \nLa versione giunta fino a noi risale a H\u00e5kon H\u00e5konsson ed \u00e8 menzionata nella Heimskringla di Snorri Sturluson, specificatamente nella saga di H\u00e5kon. Ma questa versione esiste anche nel Codex Resenianus."}
{"id": "6354482", "revid": "72396", "url": "https://it.wikipedia.org/wiki?curid=6354482", "title": "Chiesa Vecchia di Cavalo", "text": "La chiesa vecchia di Cavalo \u00e8 un edificio religioso situato a Cavalo, una frazione di Fumane in provincia di Verona. Si trova fuori dal centro abitato, sulla strada che porta verso la frazione Monte di Sant'Ambrogio di Valpolicella.\nDescrizione.\nDivenne parrocchia nel XIV secolo servendo anche Mazzurega e Monte, era Rettoria con Priorato. L'edificio \u00e8 del XV secolo, costruito su di una precedente chiesa di cui rimangono tracce del periodo romanico (la base del campanile, un mezzo capitello e la muratura del fianco settentrionale). Dal rifacimento dipende la struttura attuale, la facciata semplice, a capanna, frutto di un'unica navata, la porta \u00e8 rettangolare e piccola e la lunetta ha resti di un affresco.\nIl campanile, su una base preesistente romanica \u00e8 basso e a pianta larga e dovrebbe essere di poco precedente al rifacimento della chiesa. Possedeva una cella campanaria a due ordini di bifore, di cui oggi ne rimane solamente quella a nord; probabilmente le altre furono ampliate per far passare campane di dimensioni maggiori. All'interno vi \u00e8 fonte battesimale esagonale di marmo liscio senza iscrizioni del XV secolo. \nNel 1610, la chiesa fu interamente affrescata da Paolo Ligozzi. Nel 1705 Antonio Simbenati dipinse la pala dell'altare maggiore con soggetto l'Assunta. Nel presbiterio, all'ingresso vi sono gli affreschi raffiguranti San Benedetto con la Regola, mentre nel lato interno della facciata vi sono rappresentazioni di San Zeno e San Rocco e San Sebastiano. Nel 1980 durante il rifacimento del pavimento si scopr\u00ec un'ara sacrificale dedicato a Lualda, una divinit\u00e0 degli Arusnati. Il campanile romanico \u00e8 del XIV secolo."}
{"id": "6354483", "revid": "119982", "url": "https://it.wikipedia.org/wiki?curid=6354483", "title": "Agente sportivo", "text": ""}
{"id": "6354485", "revid": "844563", "url": "https://it.wikipedia.org/wiki?curid=6354485", "title": "Kup Mar\u0161ala Tita 1971-1972", "text": "La Kup Mar\u0161ala Tita 1971-1972 fu la 25\u00aa edizione della Coppa di Jugoslavia. 2565 squadre parteciparono alle qualificazioni (estate ed autunno 1971), 16 furono quelle che raggiunsero la coppa vera e propria, che si disput\u00f2 dal 1\u00ba marzo al 17 giugno 1972.\nIl detentore era la , che in questa edizione usc\u00ec ai quarti di finale.\nIl trofeo fu vinto dal , che sconfisse in finale la . Per gli spalatini fu il secondo titolo in questa competizione.\nIl successo diede al Hajduk l'accesso alla Coppa delle Coppe 1972-1973. Dato che l'edizione 1972-73 della coppa jugoslava non venne disputata per un cambio di calendario, alla Coppa delle Coppe 1973-1974 fu ammessa la finalista sconfitta Dinamo.\nLo , vincitore del campionato, usc\u00ec al primo turno.\nQualificazioni.\n Queste due partite disputate dal :\n Orijent - Crikvenica 2-0\n Rijeka - Orijent 1-1 \n Queste due delle partite della Coppa di Voivodina del .\n Ba\u010dka Subotica - Proleter 0-0 (vince il Proleter ai rigori)\n Proleter - Dinamo Pan\u010devo 5-0"}
{"id": "6354488", "revid": "285333", "url": "https://it.wikipedia.org/wiki?curid=6354488", "title": "Cloak and Dagger (serie televisiva)", "text": ""}
{"id": "6354490", "revid": "47767", "url": "https://it.wikipedia.org/wiki?curid=6354490", "title": "Shanthi", "text": ""}
{"id": "6354491", "revid": "47767", "url": "https://it.wikipedia.org/wiki?curid=6354491", "title": "Intira", "text": ""}
{"id": "6354497", "revid": "2130303", "url": "https://it.wikipedia.org/wiki?curid=6354497", "title": "Chiesa di Santa Maria della Neve (Langhirano)", "text": ""}
{"id": "6354499", "revid": "47767", "url": "https://it.wikipedia.org/wiki?curid=6354499", "title": "Lingua odia", "text": ""}
{"id": "6354501", "revid": "767487", "url": "https://it.wikipedia.org/wiki?curid=6354501", "title": "The Pill - La pillola del giorno dopo", "text": "The Pill \u00e8 un film romantico americano del 2011 del regista J. C. Khoury con protagonisti Rachel Boston e Noah Bean.\nTrama.\nA una festa Mindy (Rachel Boston), una ragazza giovane e single che vive a New York, incontra Fred (Noah Bean); i due per una spiacevole serie di eventi avranno un rapporto sessuale non protetto. Il giorno successivo Fred, dopo aver scoperto che Mindy non usa metodi contraccettivi, entra nel panico. Dal farmacista Fred scopre che Mindy dovr\u00e0 assumere due pillole alla distanza di 12 ore ciascuna: cos\u00ec per evitare che l'avventura di una notte diventi qualcosa di pi\u00f9 impegnativo sar\u00e0 costretto a trascorrere tutto il giorno con Mindy affinch\u00e9 sia certo che prenda anche la seconda dose. La giornata con Mindy si riveler\u00e0 una piacevolissima sorpresa per Fred e render\u00e0 evidente ai suoi occhi che il rapporto con l'attuale ragazza Nelly ( Anna Chlumsky ) \u00e8 ormai concluso. Quando Mindy scopre che Fred ha una fidanzata prende anche la seconda pillola, cos\u00ec da rompere ogni legame con Fred e tornare ognuno alla propria vita. Il film finisce quando 5 settimane dopo i due si rivedono. Da allora Fred ha rotto con la sua ragazza e sembra volere un nuovo inizio con Mindy.\nCritica.\nIl film ha ricevuto per lo pi\u00f9 commenti positivi dai critici. Il film ha una classificazione del 70% su Rotten Tomatoes con un punteggio basato sulle recensioni di 10 critici"}
{"id": "6354505", "revid": "729019", "url": "https://it.wikipedia.org/wiki?curid=6354505", "title": "Adriano Guerrieri", "text": "Dopo la fine della seconda guerra mondiale ricopr\u00ec alti comandi nell'Esercito Italiano, tra i quali comandante del V Corpo d'Armata di Vittorio Veneto e Sottocapo di Stato Maggiore dell'Esercito.\nBiografia.\nAppena uscito nel 1940 dalla Regia Accademia Militare e dalla Scuola di Applicazione e di Artiglieria e Genio, dove era entrato nel 1936, venne inviato al fronte in Africa Settentrionale. Fatto prigioniero nel 1942 rientr\u00f2 in Italia nel 1946 e riprese servizio al reggimento di artiglieria della Divisione Folgore.\nDal 1951 al 1954 frequent\u00f2 la Scuola di Guerra e gli furono assegnati incarichi come Capo Ufficio Operazioni della Divisione Folgore. Ritorn\u00f2 quindi alla Scuola di Guerra come insegnante nel 1958, incarico che ricopr\u00ec per 4 anni.\nNel 1962 fu nominato Capo di Stato Maggiore della Divisione Folgore; nel 1965 assunse il comando del 27\u00ba Reggimento di Artiglieria. Al termine del comando fu assegnato allo Stato Maggiore Difesa con l'incarico di Capo Ufficio Addestramento.\nNel 1970 comand\u00f2 la Brigata Missili e nel 1972 la Divisione Mantova.\nIspettore Logistico dello Stato Maggiore Esercito fino al 1975 e quindi Sottocapo di Stato Maggiore dell\u2019Esercito dal 1975 al 1977.\nNel 1977 assunse il Comando del V Corpo d\u2019Armata a Vittorio Veneto, incarico che mantenne fino al suo collocamento in ausiliaria nel 1979.\nLa sua vecchia uniforme da sera \u00e8 conservata nella Sala Storica del 27\u00ba Reggimento. La sua sciabola di Ufficiale dell\u2019Esercito \u00e8 conservata nella bacheca del Comando della Stazione dei Carabinieri di Casal Palocco (Roma) dove mor\u00ec nel 1998.\n\u00c8 stato sposato con Elda Rosa, professoressa e ha avuto due figli Marco e Maria Barbara."}
{"id": "6354516", "revid": "767487", "url": "https://it.wikipedia.org/wiki?curid=6354516", "title": "Soul Mover", "text": "Soul Mover \u00e8 il decimo album in studio del cantante inglese Glenn Hughes, pubblicato il 24 gennaio 2005 dall'etichetta discografica italiana Frontiers Records.\nIl disco.\nRispetto al precedente lavoro \"Songs in the Key of Rock\", l'album \u00e8 molto pi\u00f9 improntato verso sonorit\u00e0 funk/soul, unite al classico stile hard rock di Hughes. Questo album segna la prima collaborazione con il batterista dei Red Hot Chili Peppers Chad Smith, che suona in tutte le tracce. Oltre a Smith, partecipa al disco anche il chitarrista di Red Hot Chili Peppers e Jane's Addiction Dave Navarro, chitarrista solista nella \"title-track\" .\nAccoglienza.\nL'album \u00e8 stato il disco solista pi\u00f9 venduto della carriera di Glenn Hughes, finch\u00e9 non venne battuto dal successivo \"Music for the Divine\"."}
{"id": "6354518", "revid": "599013", "url": "https://it.wikipedia.org/wiki?curid=6354518", "title": "Billy Hamilton (giocatore di baseball)", "text": "Carriera.\nHamilton debutt\u00f2 nelle major league nella American Association con i Kansas City Cowboys nel 1888. Esplose l'anno successivo con una media battuta di .301 con 144 punti e 111 basi rubate. Nel 1890, i Cowboys, che stavano cessando le operazioni,lo cedettero ai Philadelphia Phillies. L'anno seguente guid\u00f2 la National League in media battuta (.340), punti segnati (141) e valide (179). Per tre stagioni consecutive, Hamilton guid\u00f2 la lega in basi basi rubate.\nNel 1892, Hamilton batt\u00e9 un fuoricampo che all'inizio della partita e uno che la chiuse. Solo Vic Power (1957), Darin Erstad (2000), Reed Johnson (2003) e Ian Kinsler (2009) sono riusciti a compiere tale impresa. Nel 1893 batt\u00e9 con .380, guidando le major league.\nGli esterni di Philadelphia Hamilton, Sam Thompson, Ed Delahanty e Tuck Turner batterono tutti sopra .400 nel 1894. Quell'anno, Hamilton stabil\u00ec il record di tutti i tempi per punti segnati in una stagione (198); da allora, Babe Ruth \u00e8 stato il giocatore che pi\u00f9 si \u00e8 avvicinato al primato di Hamilton, con 177 punti nel 1921, stabilendo il record dell'American League e della MLB moderna. Hamilton stabil\u00ec anche il record per il maggior numero di basi rubate in una partita,col 7 il 31 agosto 1894. Infine stabil\u00ec il primato per il maggior numero di gare consecutive con un almeno un punto segnato, con 35 punti in 24 partite nel luglio-agosto 1894.\nHamilton guid\u00f2 la lega in basi rubate per una quinta volta nel 1895. L'anno successivo si trasfer\u00ec a Boston, dove disput\u00f2 le sue ultime sei stagioni. Anche se le sue cifre calarono, segn\u00f2 comunque pi\u00f9 di cento punti in quattro di quelle sei stagioni.\nHamilton si ritir\u00f2 dopo la stagione 1901. Nel corso della carriera rub\u00f2 912 (o 937, a seconda delle fonti) basi, con una media battuta di .344 e 1690 punti in 1591 gare; \u00e8 uno dei soli tre giocatori ad avere fatto registrare pi\u00f9 di un punto in media per ogni gara giocata. La sua percentuale di arrivo in base di .455 lo pone al quarto posto di tutti i tempi dopo Ted Williams, Babe Ruth e John McGraw e le 912 basi rubate sono il terzo risultato di sempre dopo Rickey Henderson e Lou Brock.\nHamilton \u00e8 il leader di tutti i tempi dei Philadelphia Phillies per media battuta (.361), percentuale di arrivo in base (.468) e basi rubate (508). Detiene i record stagionali dei Phillies per percentuale di arrivo in base (.523 nel 1894), punti (196 nel 1894), basi rubate (111 nel 1891) e volte in base (355 in 1894)."}
{"id": "6354521", "revid": "76963", "url": "https://it.wikipedia.org/wiki?curid=6354521", "title": "J. C. Khoury", "text": "Biografia.\nDopo la laurea alla Columbia University, Khoury si iscrive al prestigioso programma di laurea all'Universit\u00e0 di New York dove ha avuto insegnanti del calibro di Spike Lee. Il suo cortometraggio \"Michael Bell\" (2001) \u00e8 stato premiato allo Slamdance Film Festival e ha vinto il prestigioso Anarchy Award. Lo StudioNext ha commissionato una serie web scritta, prodotta e diretta da Khoury basata sul personaggio del film.\nIl cortometraggio di Khoury \"Model Chaser\" (2002) ha vinto il Premio Internazionale del Film Festival a Hamptons.\nNel 2005 ha realizzato il montaggio del documentario \"The Outsider\" sul regista James Toback.\nAlcuni suoi lavori per la pubblicit\u00e0 fanno parte della collezione permanente del MoMA. Ha realizzato pubblicit\u00e0 per Avaya, Mountain Dew, T-Mobile, Comcast, Cablevision, Time Warner Cable, Swiffer, Cotone, First Interstate Bank, Western &amp; Southern Financial Group e The Washington Post.\nNel 2011 ha prodotto e diretto il suo primo lungometraggio, \"The Pill - La pillola del giorno dopo\".\nIl suo secondo lungometraggio, \"All Relative\" (2014), \u00e8 stato premiato al Woodstock e all'Austin Film Festivals.\n\u00c8 stato il produttore esecutivo del film \"Return To Sender\" (2015)."}
{"id": "6354522", "revid": "478814", "url": "https://it.wikipedia.org/wiki?curid=6354522", "title": "Siddharth", "text": "Siddharth \u00e8 un nome proprio di persona maschile usato in diverse lingue diffuse nel subcontinente indiano.\nOrigine e diffusione.\nRiprende il nome di Siddhartha Gautama, noto generalmente come \"Buddha\", il monaco e mistico indiano che fond\u00f2 il Buddismo; etimologicamente, deriva dai termini sanscriti \u0938\u093f\u0926\u094d\u0927 (\"siddha\", \"compiuto\") e \u0905\u0930\u094d\u0925 (\"artha\", \"obiettivo\", \"scopo\"), quindi il suo significato pu\u00f2 essere interpretato come \"colui che ha compiuto il suo scopo\".\n\"Siddhartha\" (\u0938\u093f\u0926\u094d\u0927\u093e\u0930\u094d\u0925) era l'antica forma sanscrita del nome, cos\u00ec come la moderna forma bengalese (\u09b8\u09bf\u09a6\u09cd\u09a7\u09be\u09b0\u09cd\u09a5); nelle moderne lingue gujarati (\u0ab8\u0abf\u0aa6\u0acd\u0aa7\u0abe\u0ab0\u0acd\u0aa5), hindi e marathi (\u0938\u093f\u0926\u094d\u0927\u093e\u0930\u094d\u0925), \u00e8 invece reso \"Siddharth\"."}
{"id": "6354543", "revid": "392357", "url": "https://it.wikipedia.org/wiki?curid=6354543", "title": "Sandokan - Dalla colonna sonora originale dello sceneggiato televisivo", "text": "Sandokan - Dalla colonna sonora originale dello sceneggiato televisivo \u00e8 un album musicale dei fratelli Guido e Maurizio De Angelis, conosciuti anche come Oliver Onions, dedicato alla celebre serie televisiva Sandokan, pubblicato nel 1976 dalla RCA e ripubblicato nel 1996.\nL'album contiene oltre alla sigla iniziale Sandokan, anche gli altri brani ispirati alla serie, ascoltabili all'interno dello sceneggiato.\nEdizioni.\nL'album \u00e8 stato pubblicato in quattro edizioni.:\nLa prima del 1976, su etichetta \"RCA Original Cast\", fu stampata su LP e musicassetta con due diverse foto per il retro di copertina e con la label del vinile gialla.\nNel 1979, in occasione della prima replica della serie, fu ristampata anche la colonna sonora sempre su etichetta \"RCA\" per la serie economica \"Linea Tre\", questa volta con la label del vinile in verde.\nNel 1996 \u00e8 stato stampato per la prima volta su CD sempre su etichetta RCA, per celebrare i vent'anni dalla prima pubblicazione.\nL'album \u00e8 disponibile anche in digitale ma non per lo streaming.\nDel disco esistono alcune versioni per i mercati esteri:\nTracce (ed. 1996).\nProduzione e realizzazione: G.Mastroianni per la ATV Music London. \nOrchestra di G. e M. De Angelis. \nSitar solisti: Enrico Ciacci e M.De Angelis. \nPercussioni: Mandrake e A.Giordanella. \nDigital Mastering: A.Bussone"}
{"id": "6354545", "revid": "287204", "url": "https://it.wikipedia.org/wiki?curid=6354545", "title": "Rex White", "text": "Carriera.\nDal 1956 al 1964 ha corso nella NASCAR Sprint Cup Series, ottenendo in totale 28 vittorie su 36 pole position. \nRiconoscimenti.\nNel 2015 \u00e8 stato introdotto nella NASCAR Hall of Fame."}
{"id": "6354549", "revid": "584834", "url": "https://it.wikipedia.org/wiki?curid=6354549", "title": "Fermich", "text": ""}
{"id": "6354551", "revid": "584834", "url": "https://it.wikipedia.org/wiki?curid=6354551", "title": "Termich", "text": ""}
{"id": "6354552", "revid": "36426", "url": "https://it.wikipedia.org/wiki?curid=6354552", "title": "Trinit\u00e0 che incorona la Vergine", "text": "La grande tela intitolata La Trinit\u00e0 che incorona la Vergine, opera di Giovan Battista Moroni si trova nella chiesa di sant'Alessandro della Croce, nella parte bassa della citt\u00e0 di Bergamo, in via Pignolo, sulla controfacciata, sopra il portone di entrata della chiesa, in una posizione poco visibile.\nStoria.\nNon \u00e8 presente negli archivi una documentata storiografia del dipinto che venne realizzato nel 1576, la sua posizione poco privilegiata. essendo posto sulla contro-facciata della chiesa di sant'Alessandro della Croce e la sua riduzione delle misure lo hanno posto di difficile attenzione e studio. L'intervento di restauro eseguito nel 2008 ha rinvenuto e ridato i colori originali della tela come pure la sua storia.\nLa tela non era destina alla locazione attuale, ma per la piccola chiesa della Santissima Trinit\u00e0, posta vicina alla chiesa di Santo Spirito sede di due confraternite, quella dei bianchi della Maddalena, e dei Rossi della Trinit\u00e0, confraternite entrambe soppresse durante l'occupazione napoleonica nel 1801, e chiesa adibita a magazzino militare, svuotata dagli arredi e demolita nel secolo successivo (1919), ne rimangono a testimonianza alcune fotografie e qualche guida descrittiva che consentono di localizzare la sua primitiva posizione.\nL'Angelini fa una descrizione della chiesa nel suo \"Bergamo descritto\". Sulla facciata principale aveva tre aperture d'accesso precedute da un protiro ad arco retto da colonne e l'interno \u00e8 descritto ricco di pitture e di stucchi. Il presbiterio presenta tre cappelle di cui quella centrale, con l'altare maggiore, di pi\u00f9 grandi dimensioni. Sopra il presbiterio si trovava la sala riunione dei disciplini, e proprio sul muro che divideva i due locali era posizionata la grande tela \"quadro grande del Morone\". Nella chiesa erano presenti pi\u00f9 dipinti del Lotto la Trinit\u00e0, una \"Madonna allattante\" e una \"Piet\u00e0\", cos\u00ec come opere di altri artisti di cui molte andate perse.\nLa chiesa venne acquisita dall'autorit\u00e0 cittadina dopo la soppressione della confraternita durante il periodo napoleonico e il dipinto venne comprato dal curato Giovanni Battista Conti, che voleva trattenere a Bergamo le opere delle chiese soppresse che altrimenti sarebbero finite alla Brera di Milano, e trasferito, con altre opere d'arte, nella chiesa di sant'Alessandro alla Croce, anche se questa tela, forse per le sue dimensioni, non risulta presente nell'elenco delle opere acquisite all'asta e presenti nell'elenco di quelle recuperate dal curato e neppure sul retro vi sono poste le sue iniziali, forse le tela venne destinata da subito alla sua posizione che dal 1809 \u00e8 la chiesa di sant'Alessandro della croce.\nLa tela venne quindi riadattata alla nuova posizione rimuovendo la cornice del 1737, purtroppo facendone perdere una parte, il restauro successivo avvenne solo nel 2008 con il contributo della fondazione Credito Bergamasco.\nDescrizione.\nLa tela si presenta mancante della sua parte inferiore, questo \u00e8 evidente controllando la tela sul retro dove il telaio diviso in tre sezioni, risulta di misura inferiore di almeno 60 centimetri nella terza, probabile la parte dove Francesco Tassi nel suo \"Vite de' pittori, scultori e architetti bergamaschi\" documenta presente la firma \"IO.BAP. MORONUS MDLXXVI\", il restauro del 2008 ha potuto recuperare i venti centimetri che erano ripiegati sul retro ridandone l'originario colore.\nLa parte mancante rappresentava un paesaggio e copriva un ruolo fondamentale nella composizione scenica, il Moroni riprodusse quella che era una incisione di Albrecht D\u00fcrer, cosa che il pittore aveva gi\u00e0 fatto con altre sue opere, voleva rappresentare qualche cosa che fosse gi\u00e0 conosciuto, qualche cosa che non suscitasse stupore ma famigliarit\u00e0, anche se sicuramente il pittore, che vedeva presente nella chiesa la tela della Trinit\u00e0 del Lotto ne fece una rilettura delle sue opere, gli angeli che sollevano il pesante tendaggio aprendo la luce dorata il cielo dove \u00e8 collocato il trio divino, ricordano la Pala di San Bernardino, lottesco \u00e8 il gioco di luce e di ombre con questo gioco di putti che si confondono con le nubi, cos\u00ec come i tre angeli posti ai piedi della Vergine atti a compiere una melodia unica questa tra le rappresentazione del Moroni.\nL'artista aveva preparare la tela con un colore di base grigio in alcuni punti visibile ad occhio nudo, alternando il colore successivo con parti rifinite e altre meno creando un movimento di colore, movimento che si vede anche nelle vesti con grandi pennellate veloci, putti svolazzanti dove ad alcuni \u00e8 posto il perizoma sicuramente in una seconda lavorazione molto reali e credibili, compongono una scena naturalistica che contrasta con il grigio del fondo e il verde scuro del tendaggio sono il tono proprio della tela, della quale non vi \u00e8 documentazione di schizzi preparatori e neppure la Riflettografia ha rilevato scarse tracce di disegno, ma \u00e8 nello studio del colore la costruzione dell'opera."}
{"id": "6354553", "revid": "584834", "url": "https://it.wikipedia.org/wiki?curid=6354553", "title": "Frmi\u0107", "text": ""}
{"id": "6354554", "revid": "584834", "url": "https://it.wikipedia.org/wiki?curid=6354554", "title": "Frmic", "text": ""}
{"id": "6354555", "revid": "584834", "url": "https://it.wikipedia.org/wiki?curid=6354555", "title": "Scoglio Catterina", "text": ""}
{"id": "6354557", "revid": "1214201", "url": "https://it.wikipedia.org/wiki?curid=6354557", "title": "Djurg\u00e5rdens Idrottsf\u00f6rening Fotboll 2017", "text": "Questa voce raccoglie le informazioni riguardanti il Djurg\u00e5rdens Idrottsf\u00f6rening Fotboll, meglio conosciuto come Djurg\u00e5rdens IF o semplicemente Djurg\u00e5rden, nelle competizioni ufficiali della stagione 2017.\nMaglie e sponsor.\nContinua la partnership con Adidas, storico sponsor tecnico della squadra gi\u00e0 a partire dagli anni '70. Il main sponsor \u00e8 Prioritet Finans per il quarto anno di fila.\nLe divise non presentano differenze sostanziali rispetto a quelle dell'anno precedente. La prima divisa \u00e8 composta da una maglia con le consuete righe verticali di colore blu scuro e chiaro, pantaloncini solitamente blu scuro e calzettoni blu chiaro. Rispetto alla stagione precedente \u00e8 cambiata la seconda maglia, tornata ad essere a righe verticali di colore rosso e blu. La terza divisa, blu scura con inserti azzurri, \u00e8 stata rivelata a met\u00e0 stagione, nel mese di luglio."}
{"id": "6354558", "revid": "287204", "url": "https://it.wikipedia.org/wiki?curid=6354558", "title": "Ned Jarrett", "text": "Carriera.\nDal 1953 al 1966 ha corso nella NASCAR Sprint Cup Series, ottenendo in totale 50 vittorie su 35 pole position. \nRiconoscimenti.\nNel 1991 \u00e8 stato introdotto nell'International Motorsports Hall of Fame, mentre nel 1997 \u00e8 stato introdotto nella Motorsports Hall of Fame of America. Nel 2015, infine, \u00e8 stato introdotto nella NASCAR Hall of Fame."}
{"id": "6354562", "revid": "767487", "url": "https://it.wikipedia.org/wiki?curid=6354562", "title": "Posa l'osso", "text": "Posa l'osso (\"Don't Give Up the Sheep\") \u00e8 un film del 1953 diretto da Chuck Jones. \u00c8 un cortometraggio d'animazione della serie \"Looney Tunes\", uscito negli Stati Uniti il 3 gennaio 1953. \u00c8 il primo cortometraggio con protagonisti Ralph il Lupo e Sam Canepastore ed \u00e8 il prototipo dei seguenti sei; come questi ultimi, ruota attorno ai tentativi di Ralph (in questo corto ancora senza un nome) di rubare le pecore che Sam (qui invece chiamato Ralph) sta custodendo, anche se i due non vengono ancora raffigurati come colleghi. Il titolo originale \u00e8 un gioco di parole sull'espressione \"don't give up the ship\" (non abbandonate la nave). Dagli anni ottanta viene distribuito col titolo Occhio alle pecore.\nTrama.\nRalph Canepastore si reca al lavoro, saluta il suo collega Fred prima di timbrare il cartellino e si mette a fare la guardia a delle pecore da una rupe. Un lupo \u00e8 intenzionato a mangiarsi le pecore, e per fare ci\u00f2 architetta vari piani:\nDistribuzione.\nData di uscita.\nLe date di uscita internazionali sono state:\nEdizione italiana.\nIl corto fu distribuito nei cinema italiani nel programma \"Silvestro gatto maldestro\", in inglese sottotitolato; fu doppiato nel 1973 dalla Sinc Cinematografica in occasione di una riedizione del programma. Nei titoli di testa fu aggiunta una voce fuori campo che, oltre a enunciare il titolo italiano, fornisce una breve sinossi del corto, il tutto rimuovendo la colonna sonora. Inoltre il testo del libro sulla mitologia greca non viene tradotto da una voce fuori campo, ma dal lupo stesso. Nel 1999 il corto fu ridoppiato pi\u00f9 correttamente dalla Royfilm per l'inserimento nella VHS \"Un micio per amico\", sotto la direzione di Renzo Stacchi. Tuttavia in DVD \u00e8 stato usato il primo doppiaggio.\nEdizioni home video.\nDVD.\nUna volta restaurato, il corto fu pubblicato in DVD-Video in America del Nord nel terzo disco della raccolta \"\" (intitolato \"Looney Tunes All-Stars: Part 1\") distribuita il 28 ottobre 2003; il DVD fu pubblicato in Italia il 2 dicembre 2003 nella collana \"Looney Tunes Collection\", col titolo \"All Stars: Volume 1\". Fu inserito anche nel primo disco della raccolta DVD \"Looney Tunes Spotlight Collection Volume 1\", uscita in America del Nord sempre il 28 ottobre 2003, ristampato l'11 febbraio 2014 col titolo \"Looney Tunes Center Stage: Volume 1\", mentre in Italia fu inserito nel DVD \"Il tuo simpatico amico Willy il Coyote\", uscito il 9 settembre 2009."}
{"id": "6354567", "revid": "339392", "url": "https://it.wikipedia.org/wiki?curid=6354567", "title": "La Trinit\u00e0 che incorona la Vergine", "text": ""}
{"id": "6354570", "revid": "371529", "url": "https://it.wikipedia.org/wiki?curid=6354570", "title": "Strawberry Cake", "text": "Strawberry Cake \u00e8 un album live del cantautore country Johnny Cash pubblicato dall'etichetta Columbia Records nel 1976.\nIl disco.\nL'album include numerosi intermezzi parlati tra un brano e l'altro, alcuni dei brani pi\u00f9 conosciuti del primo Cash, come \"Big River\", \"I Still Miss Someone\" e \"Rock Island Line\", ed anche pezzi meno famosi, alcuni dei quali eseguiti da Cash per la prima volta, come \"Strawberry Cake\" e \"Navajo\". La title track venne pubblicata su singolo negli Stati Uniti, e raggiunse la 54\u00aa posizione nella classifica country.\nIl concerto si tenne al London Palladium il 21 settembre 1975. Durante l'esibizione, arriv\u00f2 una telefonata anonima che avvisava della presenza di una bomba dell'IRA nell'edificio, e quindi venne diramato l'ordine di evacuare l'arena mentre June Carter Cash aveva appena iniziato a cantare \"The Church in the Wildwood\". Lo show riprese comunque a cessato allarme, quando la minaccia si rivel\u00f2 infondata. L'avviso di evacuazione \u00e8 incluso sull'album sotto forma di traccia nascosta non indicata in copertina. Successivamente, prima dell'esecuzione di \"Destination Victoria Station\", June Carter Cash scherz\u00f2 sul fatto che forse il falso allarme bomba era stato dato perch\u00e9 era in procinto di mettersi a cantare.\nLa traccia 7 \u00e8 erroneamente indicata in copertina come \"Dialogue\" ma \u00e8 in realt\u00e0 un duetto comico a cappella tra Cash e June Carter di \"Another Man Done Gone\", canzone incisa da Cash per l'album \"Blood, Sweat and Tears\". Prima dell'esecuzione di \"Rock Island Line\", registrata da Cash ai tempi della Sun Records, il cantante Lonnie Donegan, la cui versione della canzone era stata un grosso successo negli anni cinquanta, venne presentato al pubblico."}
{"id": "6354573", "revid": "287204", "url": "https://it.wikipedia.org/wiki?curid=6354573", "title": "Joe Weatherly", "text": "Carriera.\nDal 1952 al 1964 ha corso nella NASCAR Sprint Cup Series, ottenendo in totale 25 vittorie su 18 pole position. Inoltre dal 1946 al 1950, ha corso nella American Motorcyclist Association.\n\u00c8 morto durante la quinta gara del campionato NASCAR Sprint Cup Series del 1964. Il colpo ricevuto alla testa, dovuto anche alla scarse misure di sicurezza montate sulla sua macchina, lo uccisero all'istante.\nRiconoscimenti.\nNel 1994 \u00e8 stato introdotto nell'International Motorsports Hall of Fame, mentre nel 1998 \u00e8 stato introdotto nella AMA Motorcycle Hall of Fame. Infine nel 2009 e nel 2015, \u00e8 stato introdotto nella Motorsports Hall of Fame of America e nella NASCAR Hall of Fame."}
{"id": "6354575", "revid": "181699", "url": "https://it.wikipedia.org/wiki?curid=6354575", "title": "Conversazioni di Mechelen", "text": ""}
{"id": "6354577", "revid": "436907", "url": "https://it.wikipedia.org/wiki?curid=6354577", "title": "Vol. 1 (Thegiornalisti)", "text": "Vol. 1 \u00e8 il primo album in studio del gruppo musicale italiano Thegiornalisti, pubblicato il 3 settembre 2011 dalla Boombica Records."}
{"id": "6354578", "revid": "181699", "url": "https://it.wikipedia.org/wiki?curid=6354578", "title": "Stazione di Mechelen", "text": ""}
{"id": "6354601", "revid": "838137", "url": "https://it.wikipedia.org/wiki?curid=6354601", "title": "Innocenzo Maria Liruti", "text": "Monaco della Congregazione cassinese, fu autore di alcuni testi di carattere teologico-giuridici e, negli ultimi anni di vita, vescovo di Verona dal 18 settembre 1807 fino alla sua morte, avvenuta l'11 agosto 1827.\nGenealogia episcopale.\nLa genealogia episcopale \u00e8:"}
{"id": "6354605", "revid": "61051", "url": "https://it.wikipedia.org/wiki?curid=6354605", "title": "Innocenzo Maria Lirutti", "text": ""}
{"id": "6354607", "revid": "1543377", "url": "https://it.wikipedia.org/wiki?curid=6354607", "title": "Bestival Live 2011", "text": "Bestival Live 2011 \u00e8 un doppio album dal vivo del gruppo musicale inglese The Cure, pubblicato nel 2011 dalla Lost Music Ltd.\nDisponibile in doppio CD e download, contiene 32 brani, ovvero l'intero concerto del gruppo registrato il 10 settembre 2011 al Bestival sull'Isola di Wight. I profitti delle vendite sono stati donati a un ente benefico britannico denominato \"Isle of Wight Youth Trust\" per i bambini bisognosi di quest'isola.\nQuesto concerto segna il ritorno ufficiale di Roger O'Donnell nel gruppo."}
{"id": "6354609", "revid": "486946", "url": "https://it.wikipedia.org/wiki?curid=6354609", "title": "Meteo (Italia 1)", "text": ""}
{"id": "6354616", "revid": "2120729", "url": "https://it.wikipedia.org/wiki?curid=6354616", "title": "Gast\u00f3n Lezcano", "text": "Caratteristiche tecniche.\n\u00c8 un Attaccante."}
{"id": "6354617", "revid": "844563", "url": "https://it.wikipedia.org/wiki?curid=6354617", "title": "Kup Mar\u0161ala Tita 1970-1971", "text": "La Kup Mar\u0161ala Tita 1970-1971 fu la 24\u00aa edizione della Coppa di Jugoslavia. 2542 squadre parteciparono alle qualificazioni (estate ed autunno 1970), 16 furono quelle che raggiunsero la coppa vera e propria, che si disput\u00f2 dal 28 febbraio al 26 maggio 1971.\nIl trofeo fu vinto dalla (al secondo successo consecutivo), sconfiggendo in finale la . Per i biancorossi fu il nono titolo in questa competizione.\nIl successo diede alla Stella Rossa l'accesso alla Coppa delle Coppe 1971-1972.\nLo , vincitore del campionato, usc\u00ec agli ottavi di finale.\nQualificazioni.\n Queste due partite disputate dal :\n Orijent - Lokomotiva Rijeka 1-0\n Rijeka - Orijent 3-0\n Queste due delle partite della Coppa di Voivodina del .\n Proleter - Vr\u0161ac 6-1\n Crvenka - Proleter 5-0"}
{"id": "6354618", "revid": "729019", "url": "https://it.wikipedia.org/wiki?curid=6354618", "title": "Raja Jaafar", "text": "Primi anni di vita.\nRaja Jaafar nacque nell'ospedale di Taiping il 26 settembre 1941. Suo padre era Raja Dato' Musa, unico figlio del sultano Abdul Aziz di Perak mentre sua madre era Cik Puan Mariam binti 'Abdu'llah. \u00c8 stato educato presso la Anderson School di Ipoh e la Anglo Chinese School di Teluk Intan. Nel 1965 si \u00e8 laureato presso l'Universit\u00e0 della Malaysia a Kuala Lumpur. Nel 1975 ha conseguito un master in amministrazione pubblica presso la Cornell University a New York.\nCarriera nella pubblica amministrazione.\nRaja Ja'afar ha una vasta esperienza nella pubblica amministrazione. Nel 1966 \u00e8 stato assunto nella Segreteria di Stato del Perak ed \u00e8 stato impiegato nell'Ufficio distrettuale fondiario fino al 1971. Dal 1976 al 1979 \u00e8 stato consulente di gestione presso la Presidenza del Consiglio dei Ministri. Dal 1979 al 1984 ha lavorato come sottosegretario presso la Divisione dell'istruzione superiore del Ministero dell'istruzione. Dal 1984 \u00e8 stato segretario del Comitato degli investimenti stranieri dell'Unit\u00e0 di programmazione economica e vice segretario generale con delega allo sviluppo e alle finanze del Ministero della difesa. Nel 1996 ha lasciato tutti gli incarichi. \u00c8 commodoro onorario della Marina militare malese.\nRaja Muda.\nIl 20 giugno 2014 il nuovo sultano Nazrin Shah lo ha nominato erede apparente con il titolo di Raja Muda. Ha prestato giuramento il 1\u00ba luglio successivo presso l'Istana Iskandariah di Kuala Kangsar.\nVita personale.\nNel 1973 ha sposato Raja Dato' Sri Nur Mahani binti Raja Haji Shahar Shah. Dall'unione sono nati un figlio, Raja Shah Azman, e una figlia, Raja Nor Azwina.\nNel gennaio 2002 ha sposato in Thailandia Cik Puan Hazleza (Putri Liza) binti Ishak che \u00e8 per\u00f2 deceduta nell'ottobre dello stesso anno."}
{"id": "6354621", "revid": "287204", "url": "https://it.wikipedia.org/wiki?curid=6354621", "title": "Nazionale di hockey su ghiaccio maschile della Polonia", "text": "La nazionale di hockey su ghiaccio maschile della Polonia (Reprezentacja Polski w hokeju na lodzie m\u0119\u017cczyzn) \u00e8 controllata dalla Federazione di hockey su ghiaccio della Polonia, la federazione polacca di hockey su ghiaccio, ed \u00e8 la selezione che rappresenta la Polonia nelle competizioni internazionali di questo sport.\nRisultati.\nA livello olimpico la rappresentativa polacca ha partecipato a 13 edizioni dei Giochi olimpici invernali (1928, 1932, 1936, 1948, 1952, 1956, 1964, 1972, 1976, 1980, 1984, 1988 e 1992), ottenendo come miglior risultato un quarto posto nel 1932.\nA livello di campionati mondiali, ha raggiunto come miglior piazzamento il quarto posto nell'edizione del 1930.\nLa nazionale polacca ha conquistato una medaglia d'argento ai campionati europei (1929) su tre partecipazioni."}
{"id": "6354625", "revid": "287204", "url": "https://it.wikipedia.org/wiki?curid=6354625", "title": "Nazionale di hockey su ghiaccio maschile della Croazia", "text": "La nazionale di hockey su ghiaccio maschile della Croazia (Hrvatska reprezentacija u hokeju na ledu) \u00e8 controllata dalla Federazione di hockey su ghiaccio della Croazia, la federazione croata di hockey su ghiaccio, ed \u00e8 la selezione che rappresenta la Croazia nelle competizioni internazionali di questo sport."}
{"id": "6354627", "revid": "117440", "url": "https://it.wikipedia.org/wiki?curid=6354627", "title": "Episodi di Girlfriends' Guide to Divorce (prima stagione)", "text": "La prima stagione della serie televisiva Girlfriends' Guide to Divorce, composta da 13 episodi, \u00e8 stata trasmessa sul canale statunitense Bravo dal 2 dicembre 2014 al 24 febbraio 2015.\nIn Italia, la stagione \u00e8 andata in onda dal 21 novembre 2015 al 13 febbraio 2016 sul canale a pagamento Premium Stories."}
{"id": "6354629", "revid": "287204", "url": "https://it.wikipedia.org/wiki?curid=6354629", "title": "Nazionale di hockey su ghiaccio maschile dell'Estonia", "text": "La nazionale di hockey su ghiaccio maschile dell'Estonia (Eesti j\u00e4\u00e4hokikoondis) \u00e8 controllata dalla Federazione di hockey su ghiaccio dell'Estonia, la federazione estone di hockey su ghiaccio, ed \u00e8 la selezione che rappresenta l'Estonia nelle competizioni internazionali di questo sport."}
{"id": "6354630", "revid": "31886", "url": "https://it.wikipedia.org/wiki?curid=6354630", "title": "Orologio di Palazzo d'Accursio (Bologna)", "text": " \nIl primo orologio di piazza, di Bologna, risale al 1356; era collocato sulla Torre del Capitano del Palazzo del Podest\u00e0 e non aveva quadrante: soltanto una campana scandiva l'ora.\nUn nuovo e pi\u00f9 complesso orologio meccanico attuale di Palazzo d'Accursio in Piazza Maggiore a Bologna venne realizzato nel 1444 (anticipatore di quello oggi esistente) sulla Torre d'Accursio con mostra su piazza Maggiore, commissionatogli dal Consiglio degli Anziani e conclusosi sette anni dopo, nel 1451. Il primo di questo genere fu costruito a Padova nel 1344 (poi ricostruito nel 1436); il secondo a Reggio Emilia nel 1483; il terzo fu quello di Bologna e a seguire l'orologio di Venezia in Piazza San Marco nel 1499. Gli ultimi tre di questa lista recavano gli automi in veste di Magi che ad ogni ora sfilavano e s'inchinavano davanti alla statua dell Madonna con Bambino. L'Orologio di Piazza oltre a creare meraviglia e curiosit\u00e0 agli astanti, forniva fondamentali informazioni di ordine pratico inerenti alle operazioni agricole e alla vita civile.\nBreve storia e descrizione.\nLa mostra e il meccanismo\nIl quadrante dell'orologio bolognese del 1451, oltre ad indicare l'ora, mostrava anche gli aspetti astronomico-astrologici, le fasi lunari e il percorso che effettuava il Sole lungo la fascia zodiacale, ponendo la Terra al centro, secondo i dettami del Sistema Tolemaico. Inoltre, alla sommit\u00e0 del quadrante, era predisposto un corridoio semicircolare ai cui lati erano due porticine: allo scoccare di ogni ora usciva un carosello fatto di un Angelo con la tromba che suonava, seguito dai Re Magi. Tutti si inchinavano davanti ad una statua della Madonna con Bambino posta al centro, per poi rientrare dalla porticina opposta.\nLe statue lignee che componevano il carosello vennero rinvenute all'inizio del '900 dal grande ricostruttore della citt\u00e0 medievale Alfonso Rubbiani, e attualmente sono conservate presso le Collezioni Comunali d'Arte di Bologna.\nIn quel primo quadrante la progressione numerica - da I a XXIV -girava in senso antiorario, era indicata con una sola lancetta, e il Tempo era battuto secondo lo stile dell'Ora italica, cio\u00e8 faceva sempre coincidere le ore 24 con l'istante del Tramonto del Sole.La messa a punto dell'Orologio avveniva grazie alla presenza di due Orologi Solari esistenti in parete a lato del quadrante.\nNel 1492, in occasione dell'elezione al pontificato di Alessandro VI si fecero giochi pirotecnici accendendoli sulla terrazza della Torre davanti al quadrante dell'orologio: si gener\u00f2 un violento incendio che provoc\u00f2 la fusione della campana, la distruzione del torresino che la conteneva e la perdita di alcuni ornati della mostra. La nuova campana, tuttora in uso, verr\u00e0 realizzata due anni dopo.\nNel 1694 venne realizzata un'ulteriore mostra che si affacciava sul primo cortile di Palazzo Comunale: il moto della lancetta era dato da un sistema di rimandi meccanici del grande orologio di Piazza. Successivamente, per ragioni di funzionamento, il suo moto venne reso autonomo provvedendolo di una sua macchina posto entro il muro di Sala Farnese. \nNel 1711 il Senato accolse la proposta dell'orologere Pallari di portare il quadrante ad una numerazione destrorsa aggiungendo le lancette dei minuti. L'antica macchina del 1451 - pi\u00f9 volte restaurata - alla seconda met\u00e0 del Settecento non era pi\u00f9 in grado di funzionare a dovere. Nel 1771 venne affidato al rinomato Rinaldo Gandolfi l'incarico di costruire un nuovo orologio: due anni dopo la nuova macchina venne posta in Torre sostituendola a quella antica. . Nel 1774, in una fase di completo restauro della Torre da parte dell'architetto Francesco Tadolini, vengono disposti a lato del quadrante due bassorilievi di \"Bologna Dotta\" e \"Bologna Grassa\".\nFra il 1885 e il 1887 in vista della Grande Esposizione Emiliana del 1888, l'architetto Raffaele Faccioli, viene incaricato di restaurare la facciata di Palazzo d'Accursio facendo assumere alla Torre e al quadrante l'aspetto odierno: egli tolse i due bassorilievi di \"Bologna Dotta\" e \"Bologna Grassa\", il carosello dei Re Magi da molto tempo non pi\u00f9 funzionante, il corridoi semicircolare su cui scorrevano le statue lignee chiudendo le due porticine, e sostituire con una fascia di mattoni il parapetto rinascimentale a pilastrini."}
{"id": "6354631", "revid": "447535", "url": "https://it.wikipedia.org/wiki?curid=6354631", "title": "Pains of being pure at heart", "text": ""}
{"id": "6354637", "revid": "2196166", "url": "https://it.wikipedia.org/wiki?curid=6354637", "title": "Castello di Altamura", "text": "Il castello di Altamura era un'opera architettonica oggi del tutto demolita, che si ergeva sull'odierna piazza Matteotti e di cui restano solo le fondamenta in alcune zone. All'interno di un locale adibito a magazzino resta un'arcata ogivale e degli stemmi di risulta; pochi altri resti si rinvengono negli edifici adiacenti alla piazza costruiti nel corso dell'Ottocento.\nLa piazza su cui sorgeva il castello era in precedenza chiamata piazza Castello. In dialetto altamurano la piazza \u00e8 chiamata \"u cuast\u00eddde\" (), che significa \"il castello\".\nStoria.\nIl castello era probabilmente gi\u00e0 presente prima della fondazione della citt\u00e0 di Altamura da parte di Federico II di Svevia (1243) e forse era sede del feudatario del luogo, il quale reggeva i villaggi sparsi nelle vicinanze. Tali villaggi sparsi sarebbero poi confluiti nella citt\u00e0 dopo la fondazione (1243). La prova che il castello fosse anteriore alla fondazione della citt\u00e0 sarebbe la presenza (prima che fosse demolito) delle insegne dei re normanni sulle finestre della chiesa del castello, come riportato da Domenico Santoro (1688).\nIl castello fu per lungo tempo dimora degli \"Altamura\", ossia i discendenti di Sparano da Bari e fu la residenza preferita di Giovanni Antonio Orsini del Balzo, che vi fu ucciso nel 1463.\nFu utilizzato anche come prigione. In particolare, stando a quanto riportato da Cesare Orlandi sarebbe stato imprigionato il principe Ottone, marito della regina Giovanna I di Napoli. Sempre secondo Cesare Orlandi, vi sarebbe stato anche \"squartato e carcerato\" \"Corrado Corradino\".\nAi merli del castello fu anche impiccato, nel 1357, il ribelle Giovanni Pipino di Altamura, e con una corona di carta per essersi ribellato al re ed essersi fatto chiamare \"re di Puglia\". Il suo corpo senza vita fu squartato in quattro parti , che furono posizionate in diverse parti delle citt\u00e0 di Altamura come monito per la disobbedienza. La sua coscia, in particolare, fu esposta sulle mura a destra di porta Matera dove, in ricordo dell'avvenimento, fu scolpito un altorilievo raffigurante la \"coscia di Pipino\". Nel 1648 l'altorilievo fu distrutto e ricostruito in seguito al rifacimento del muro di cinta della citt\u00e0 ed \u00e8 tuttora visibile.\nIl castello fu dismesso alla fine del XV secolo; dopodich\u00e9 cominci\u00f2 lentamente a deteriorarsi, tanto che nel 1642 era gi\u00e0 definito \"inhabitabile e minaccia ruyna secondo appare\". Non si conosce la data di demolizione del castello, sebbene sia ragionevole credere che sia stato demolito in buona parte nel corso dell'Ottocento.\nNel corso del Novecento, una parte delle fondamenta venne alla luce in alcuni lavori di sistemazione della piazza. I reperti ritrovati, per\u00f2, furono distrutti e non ne fu fatto neanche un rilievo.\nStruttura e dimensioni.\nIl castello era posizionato a ridosso del muro di cinta della citt\u00e0. Domenico Santoro fa menzione di un cortile e di una chiesa del castello. Nelle stampe e quadri settecenteschi si notano quattro grandi torrioni angolari, con l'aggiunta successiva di un torrione.\nLa struttura del castello si sarebbe modificata nel corso del tempo. Una parte della struttura normanna del castello potrebbe essere stata inglobata nelle modifiche fatte da Federico II di Svevia in occasione della fondazione della citt\u00e0 di Altamura.\nNell'anno 1330 circa, secondo quanto riportato nella monografia di Domenico Santoro (1688), il re Roberto d'Angi\u00f2 aggiunse un torrione, chiamato \"torre falsa\" sul quale era visibile lo stemma degli Angioini. Domenico Santoro adduce a conferma di ci\u00f2 proprio la presenza dello stemma. Lo storico locale Giuseppe Pupillo, per\u00f2, ipotizza che Domenico Santoro possa aver confuso gli stemmi.\nTra gli stemmi di risulta nei vicini edifici, infatti, vi \u00e8 uno stemma simile a quello di Roberto d'Angi\u00f2, ma non lo stesso, ossia lo stemma di Luigi di Taranto. Lo stesso stemma si ritrova anche sullo spiovente del portale della Cattedrale di Altamura (assieme a quello di Giovanna I di Napoli). Alla luce di quanto sopra, Giuseppe Pupillo afferma che attribuire la torre falsa a Roberto d'Angi\u00f2 pu\u00f2 essere accettato, ma non ci sono abbastanza elementi per confermare l'altra notizia fornita da Domenico Santoro, secondo cui lo stemma sulla torre falsa apparterrebbe allo stesso stesso sovrano.\nLe informazioni sulle dimensioni sono fornite principalmente da un rilievo delle fondazioni della met\u00e0 del 1700 tracciato dall'architetto Donato Giannuzzi. Le dimensioni in pianta erano di 67 metri e 55 metri, mentre il cortile interno aveva dimensioni in pianta di 38 metri e 25 metri. L'intero castello si estendeva fino all'odierna via Santa Teresa e ben oltre l'attuale piazza.\nIl disegno della carta Rocca P/32 (fine del XVI secolo) testimonia la presenza di un ponte levatoio collegato direttamente al castello."}
{"id": "6354638", "revid": "767487", "url": "https://it.wikipedia.org/wiki?curid=6354638", "title": "Un papero buffone", "text": "Un Papero Buffone (\"Daffy Dilly\") \u00e8 un film del 1948 diretto da Chuck Jones. \u00c8 un cortometraggio animato della serie \"Merrie Melodies\", prodotto dalla Warner Bros. e uscito negli Stati Uniti il 30 ottobre 1948. Il protagonista del cartone animato \u00e8 Daffy Duck. Nel 1988 il corto venne incluso nel film compilation \"Daffy Duck's Quackbusters - Agenzia acchiappafantasmi\".\nTrama.\nDaffy Duck \u00e8 un venditore di scherzi e trucchi per far ridere, ma i suoi affari non vanno per niente bene. Un giorno viene a sapere che il multimiliardario J.P. Cubish ha promesso un milione di dollari a chiunque lo far\u00e0 ridere prima che muoia, poich\u00e9 da cinquant'anni \u00e8 malato e non riesce pi\u00f9 a ridere.\nSicuro di poterlo divertire con i suoi trucchi, Daffy si reca alla villa di Cubish, ma il maggiordomo gli impedisce di vedere il miliardario. Daffy tenta in ogni modo di introdursi nella camera da letto di Cubish, ma i suoi tentativi vengono prontamente mandati all'aria dal solerte maggiordomo.\nMesso alle corde un'ultima volta, Daffy inizia a interrogare il maggiordomo imitando Humphrey Bogart, e accusandolo di essere il colpevole della malattia di Cubish allo scopo di intascare la sua eredit\u00e0 e scappare con la cameriera. Il maggiordomo finisce per convincersi della sua stessa colpevolezza e, spinto da Daffy, scappa dalla villa.\nDaffy \u00e8 finalmente libero di entrare in camera di Cubish; una volta dentro, per\u00f2, non fa nemmeno in tempo a tirar fuori la sua merce che inciampa in un carrello di dolci ricoprendosi completamente con una torta. Cubish trova questo oltremodo divertente, e inizia a ridere sempre pi\u00f9 forte: il miliardario inizia cos\u00ec a tirare addosso a Daffy torte in continuazione.\nAlla fine del cartone, Cubish si \u00e8 ormai completamente ristabilito e ride in continuazione lanciando dal letto numerose torte a Daffy, che ormai \u00e8 il suo bersaglio preferito. Daffy, rivolgendosi al pubblico dice \"Beh, qualcuno deve pur farlo!\".\nIn \"Daffy Duck's Quackbusters - Agenzia acchiappafantasmi\".\nNel film-contenitore \"Daffy Duck's Quackbusters - Agenzia acchiappafantasmi\" questo cartone \u00e8 il primo a essere presentato e ha un notevole impatto sulla trama complessiva del film. Il finale \u00e8 infatti modificato: Cubish muore di risate e lascia l'eredit\u00e0 a Daffy, a patto che la usi per fare del bene all'umanit\u00e0; lo stesso miliardario torna regolarmente in forma di spettro per tormentare Daffy e riprendersi parte del denaro ogni volta che il papero non si comporta bene.\nDistribuzione.\nEdizione italiana.\nIl primo doppiaggio italiano del corto \u00e8 stato eseguito negli anni ottanta. Il secondo \u00e8 invece effettuato negli anni duemila."}
{"id": "6354640", "revid": "266587", "url": "https://it.wikipedia.org/wiki?curid=6354640", "title": "Condizione della donna in Francia", "text": "La condizione femminile, i diritti delle donne e i loro ruoli in Francia sono mutati, anche considerevolmente, nel corso della storia. Il tasso di occupazione per il 2015 da parte dell'Organizzazione per la cooperazione e lo sviluppo economico \u00e8 stato pari al 60,6%; mentre il Global Gender Gap Report per il 2013 \u00e8 stato pari a 0,7089.\nStoria.\nIl ruolo di genere tradizionale delle donne nella societ\u00e0 francese prevede i compiti domestici (come la pulizia e la preparazione dei pasti in modo consueto, l'allevamento dei figli, la raccolta delle colture e la cura degli animali da allevamento) i quali comportano una successione di ruoli svolti in successione. All'inizio della rivoluzione industriale in Francia il ruolo delle donne \u00e8 cambiato, passando da quello di collaboratrici domestiche a quello di lavoratrici nelle fabbriche e nelle lavanderie.\nCi\u00f2 non comprendeva generalmente il fatto che le donne avessero uno status \"borghese\", poich\u00e9 esse spesso si affidavano al sostegno finanziario dei loro mariti; tali donne di classe superiore avevano anche la tendenza di mandare i propri figli a balia fino a quando non si fossero svezzati. Ulteriori cambiamenti nel loro status sono risultati evidenti nel 1944, quando le donne francesi ottennero il diritto di voto.\nMa solo a partire dagli anni sessanta, quando vinsero la battaglia sul proprio diritto ad una condizione economica femminile autonoma (senza cio\u00e8 essere costrette ad ottenere il permesso dai loro mariti), oltre al diritto di aprire conti correnti personali, si affrancarono definitivamente dal dominio maschile.\nAttualmente grazie all'efficiente assistenza sanitaria nel paese la durata della vita delle donne \u00e8 giunta ad essere pari a 80,9 anni. Le cosiddette \"indennit\u00e0 infantili\" sono disponibili per assistere le donne durante la gravidanza e dopo il parto. Nel 1988 il tasso di disoccupazione tra la popolazione francese \u00e8 stato descritto come \"pi\u00f9 alto tra le donne\".\nTuttavia nella Francia moderna le donne che hanno raggiunto un \"livello di istruzione adeguato\" ed una formazione appropriata stanno acquisendo posizioni sempre pi\u00f9 di rilievo nei settori dell'impresa, dell'industria e dell'ingegneria, in particolare nella capitale Parigi.\nEducazione.\nLe aspirazioni educative aumentarono nel tempo divenendo sempre pi\u00f9 istituzionalizzate per fornire alla Chiesa e allo Stato i necessari funzionari e amministratori futuri. Anche le ragazze vennero pertanto scolarizzate anche se poi non erano destinate ad assumere responsabilit\u00e0 politiche. Le giovani donne rimasero a lungo ineleggibili a posizioni di comando e generalmente continuarono ad essere considerate come intellettualmente inferiori rispetto ai loro fratelli.\nLa Francia ebbe molti piccoli istituti scolastici locali dove i bambini della classe impiegatizia e borghese, sia maschi che femmine, impararono a leggere e a scrivere, ma anche a meglio \"conoscere, amare e servire Dio\". Ai figli e alle figlie delle \u00c9lite nobili furono date istruzioni specifiche a seconda dei sessi di appartenenza: i ragazzi vennero inviati alla scuola superiore e forse anche all'universit\u00e0, mentre le loro sorelle - sempre che avessero avuto la fortuna di lasciare la casa paterna - sarebbero state mandate in una qualche scuola religiosa con un vago curriculum di studi.\nL'Illuminismo per primo os\u00f2 sfidare questo modello, ma nessuna alternativa reale fu mai presentata per l'educazione femminile. Solo attraverso l'educazione in casa tramite un tutore si formavano le donne, di solito al solo fine di far una bella figura nei salotti letterari.\nDiritti riproduttivi e salute.\nLe donne francesi sono riuscite ad ottenere molti dei diritti riproduttivi nel corso della seconda met\u00e0 del XX secolo. La \"Neuwirth Act of 1967\" ha autorizzato per esempio la contraccezione, mentre la \"Legge Veil\" del 1975 legalizz\u00f2 l'aborto. Il tasso di mortalit\u00e0 materna in Francia \u00e8 di 8 morti su 100\u00a0000 nascite (a partire dal 2010); il tasso di HIV/AIDS \u00e8 dello 0,4% degli adulti tra i 15 e i 49 anni secondo le stime effettuate nel 2009.\nLa Francia \u00e8 stato uno di primi paesi a intraprendere un'azione legale contro le mutilazioni genitali femminili (che si verificano spesso all'interno delle sue comunit\u00e0 di immigrati) e a perseguire penalmente chi esegue una tale pratica.\nVita familiare.\nIn comune con gli altri paesi dell'Europa meridionale sulle sponde del mar mediterraneo e della tradizione del cattolicesimo romano, l'organizzazione francese della vita familiare \u00e8 stata tradizionalmente intrisa di conservatorismo, fondato sulla differenziazione dei ruoli di genere. Sotto il codice Napoleonico le donne sposate rimasero subordinate all'autorit\u00e0 del marito.\nLe donne francesi sposate hanno ottenuto il diritto di lavorare senza il previo consenso del marito solo partire dal 1965. L'autorit\u00e0 paterna di un uomo sulla sua famiglia \u00e8 terminata nel 1970; prima le responsabilit\u00e0 genitoriali appartenevano esclusivamente al padre il quale prendeva tutte le decisioni legali per i figli. Una nuova riforma datata 1985 ha abolito la stipula che dava al padre l'unico potere di amministrazione delle eventuali propriet\u00e0 dei figli. L'adulterio \u00e8 stato decriminalizzato nel 1975.\nNel 1999 la Francia ha introdotto i PACS, un'unione civile (nota come \"patto di solidariet\u00e0 civile\") che pu\u00f2 essere contratta sia dalle coppie eterosessuali che da quelle omosessuali. Nel 2005 si \u00e8 introdotta la riforma della legislazione sul divorzio, semplificandone la procedura, in particolare riducendo il periodo di separazione necessario prima di un divorzio (in determinate circostanze) da 6 a 2 anni. Vi sono a tutt'oggi ben quattr tipologie di divorzio che possono essere ottenute (per mutuo accordo, per accettazione, divorzio ostile o per separazione).\nNegli ultimi decenni i punti di vista sociali nei riguardi della famiglia tradizionale sono cambiati notevolmente, il che si riflette nell'alta percentuale di convivenze e di nascite al di fuori dell'istituto matrimoniale; oltre che nell'interrogarsi sulle tradizionali aspettative riguardanti la famiglia. Nello \"studio dei valori europei\" del 2008 il 35,4% degli intervistati francesi ha concordato con l'affermazione che \"il matrimonio \u00e8 un'istituzione obsoleta\".\nA partire dal 2014 il 58% dei bambini \u00e8 nato al di fuori del matrimonio. In Francia le riforme legali riguardanti l'illegittimit\u00e0 dei bambini nati al di fuori del matrimonio hanno avuto il lor inizio negli anni settanta, ma solo con l'avvento del XXI secolo il principio di uguaglianza sociale \u00e8 stato pienamente rispettato (con la legge n. 2002-305 del 4 marzo 2002, rimuovendo la menzione \"illegittimit\u00e0\" - filiation l\u00e9gitime e filiation naturelle e con la legge n. 2009-61 del 16 gennaio 2009). Nel 2001 la Francia \u00e8 stata costretta dalla Corte europea dei diritti dell'uomo a modificare diverse leggi ritenute discriminatorie e nel 2013 la Corte ha dichiarato che tali modifiche devono essere applicate anche ai bambini nati prima del 2001.\nFemminismo.\nIl femminismo francese trae le sue origini dalla rivoluzione francese. Vi sono state alcune famose figure di donne nel corso del XIX secolo tra cui Louise Michel, \u00c9lisabeth Dmitrieff (di origini russe) e Nathalie Lemel. Il femminismo francese comprende un ramo di teorie e di filosofie emerse tra gli anni settanta e gli anni novanta.\nQueste teorie femministe francesi, rispetto al femminismo anglofono, si distingue per un approccio maggiormente filosofico e letterario, piuttosto che essere focalizzato esclusivamente sulle questioni pratiche. I suoi scritti tendono ad essere effusivi e metaforici essendo meno interessati alle dottrine politiche.\nSimone de Beauvoir, una scrittrice filosofa ed intellettuale della corrente dell'esistenzialismo, ma anche attivista politica e teorica sociale, \u00e8 una prominente figura di femminista. \u00c8 conosciuta soprattutto per il suo trattato del 1949 intitolato \"Il secondo sesso\", una dettagliata analisi dell'oppressione femminile e un saggio fondamentale per il femminismo contemporaneo.\nViolenza domestica.\nNel XXI secolo la Francia ha intrapreso numerosi passi per combattere la violenza domestica in particolare e la violenza contro le donne in generale, specificamente promulgando la legge n. 2010-769 del 9 luglio 2010 sulla violenza contro le donne, la violenza tra i coniugi e gli effetti di questi tipi di violenza sui bambini. La Francia ha inoltre ratificato la Convenzione del Consiglio d'Europa sulla prevenzione e la lotta contro la violenza nei confronti delle donne e la violenza domestica.\nLa Francia ha per\u00f2 anche una lunga tradizione di indulgenza nei confronti dei crimini passionali, che prima del 1975 sono stati trattati legalmente in modo lieve; solo tra il 2004-09 gli ex e gli attuali partner sono stati i responsabili di oltre l'80% di tutti i casi di femminicidio.\nReligione.\nLa religione tradizionale francese \u00e8 il cattolicesimo romano, ma oggi esso non \u00e8 pi\u00f9 la religione di stato; la Francia contemporanea \u00e8 uno dei paesi maggiormente attraversati dal secolarismo in tutta Europa. La libert\u00e0 di religione \u00e8 garantita dalla Dichiarazione dei diritti dell'uomo e del cittadino del 1789; la Quinta Repubblica francese si basa sul principio delle legittimit\u00e0 applicata dalle leggi di Jules Ferry del 1880 e dalla legislazione del 1905 sulla separazione tra Chiesa e Stato.\nOggi la Francia possiede anche una considerevole popolazione che segue i precetti dell'islam; nel 2010 iene fatto adottare il divieto di copertura del viso, proibendo l'uso in luoghi pubblici di niqab, burqa e abiti simili. Nel 2014 la Corte europea dei diritti dell'uomo ha sostenuto la legge francese accettando l'argomentazione del governo che voleva tale misura basata su \"una certa idea di convivenza civile\".\nNell'arte.\nA partire dalla fine del XVIII secolo e proseguendo nel XIX vi fu un grande influsso di pittrici di talento francesi; questo nonostante il fatto che solamente alcune donne selezionate fossero ammesse in scuole artistiche di qualit\u00e0, tra cui la prestigiosa Acad\u00e9mie royale de peinture et de sculpture.\nParticolarmente degne di nota, tra le pittrici francesi durante la fine del XVIII secolo, sono Ad\u00e9la\u00efde Labille-Guiard, Anne Vallayer-Coster e \u00c9lisabeth Vig\u00e9e Le Brun. Vallayer-Coster \u00e8 stata una protagonista per i suoi dipinti figurativi delle figlie di Luigi XV e della regina Maria Antonietta. Quest'ultima, assieme alle Mesdames de France, hanno anche aiutato Labille-Guiard e Vig\u00e9e Le Brun ad ottenere l'ammissione all'Academy, che provoc\u00f2 un enorme scalpore tra la stampa la quale le dipinse come acerrime rivali l'una dell'altra.\nLa rivoluzione francese del 1789 cre\u00f2 un ambiente ostile per le artiste dell'epoca, in particolare nei confronti di quelle sostenute dalla famiglia reale. Vig\u00e9e Le Brun e Vallayer-Coster, insieme a molte altre artiste, furono costrette a fuggire in altre parti d'Europa, fino a giungere nell'impero russo. Labille-Guiard tuttavia scelse di rimanere e i costruirsi una reputazione rispettabile dipingendo i maggiori volti della Rivoluzione. In seguito artiste meno conosciute furono in grado di utilizzare il Salon biennale, ormai aperto, per mostrare la propria arte ad un pubblico pi\u00f9 ricettivo.\nDopo la Rivoluzione il numero di artiste francesi \u00e8 considerevolmente diminuito. Adesso era la monarchia che dava alle donne artiste, in special modo pittrici, le pi\u00f9 chiare opportunit\u00e0 di successo. L'Academy venne chiusa e sostituita con un'istituzione che ne imped\u00ec l'ammissione per le donne. Alcune artiste rivelatesi troppo vicine alla monarchia finirono giustiziate. Fu solo verso la fine del XIX secolo che un numero significativo di donne cominciarono a combattere contro gli stereotipati ruoli di genere.\nLa differenziazione di genere svolse un ruolo importante nell'ostacolare le carriere artistiche potenziali delle donne francesi. Mentre il disegno e la pittura a livello amatoriale fu incoraggiato come parte integrante di una buona educazione borghese, le donne non erano socialmente autorizzate ad intraprendere carriere professionali che fossero considerate importanti per la societ\u00e0 e/o che disturbassero il ruolo percepito delle donne di essere pienamente funzionali come mogli e madri.\nMolte delle artiste di questi anni sentirono la necessit\u00e0 di scegliere tra una carriera e un matrimonio; inoltre tutte le studentesse che ricevettero la propria formazione da un artista esperto, furono sottoposte ad aspettative limitate e vennero generalmente lasciate a svolgere soltanto i compiti artistici pi\u00f9 semplici. Nel 1860 Marie Bracquemond, un'artista dell'impressionismo in ascesa, confid\u00f2 del suo istruttore (il famoso pittore Jean-Auguste-Dominique Ingres): \"La gravit\u00e0 del signor Ingres mi ha spaventato ... perch\u00e9 dubitava del coraggio e della perseveranza di una donna nel campo della Pittura ... avrebbe assegnato loro solo il dipinto di fiori, frutti morti, ritratti e scene di genere\".\nNel corso degli anni settanta del XIX secolo le classi di nudo artistico divennero pi\u00f9 aperte alle studentesse francesi che desideravano essere riconosciute in qualit\u00e0 di artiste a Parigi. Forse l'artista francese di maggior successo di quest'epoca fu Rosa Bonheur, famosa per le sue pitture di animali e le sue sculture. In un periodo dominato dall'abilit\u00e0 artistica maschile, Bonheur venne ricevuta molto positivamente e valutato assai bene tra tutti i suoi contemporanei.\nNel tentativo di respingere i ruoli di genere ella tagli\u00f2 e mantenne un'acconciatura corta chiese anche alle forze di pubblica sicurezza di poter indossare pantaloni da uomo per rimanere relativamente inosservata all'interno di aziende agricole e macelli mentre dipingeva animali e studiava l'anatomia animale. A causa di tali preoccupazioni, le donne avevano pi\u00f9 probabilit\u00e0 di abbracciare movimenti come l'impressionismo i quali mettevano l'accento artistico sui soggetti quotidiani e non sui temi storici che si potevano dipingere a casa.\nNonostante questi ostacoli la Francia rimase nonostante tutto ancora uno dei paesi leader per la tutela privata delle donne artiste alla fine del XVIII secolo. Questo non vuol dire che la Francia fosse al di l\u00e0 dei tempi, essendo diventato uno degli ultimi paesi dell'Europa occidentale per aver fornito alle donne un'istruzione sponsorizzata dal governo da quando l'\u00c9cole des beaux-arts inizi\u00f2 ad ammettervi le donne nel 1897."}
{"id": "6354644", "revid": "474175", "url": "https://it.wikipedia.org/wiki?curid=6354644", "title": "Eccidio di Ponte Cantone", "text": "L'eccidio di Ponte Cantone fu una strage nazifascista compiuta il 14 febbraio 1945 a Calerno, frazione di Sant'Ilario d'Enza, in provincia di Reggio Emilia, nel corso della quale furono uccisi venti ostaggi.\nAntefatti.\nNell'inverno 1944-45 gli attacchi e le imboscate delle formazioni garibaldine e delle SAP contro le truppe d'occupazione nazi-fasciste lungo la via Emilia avevano causato tra i nemici un numero sempre maggiore di perdite e di vittime. Per far desistere i partigiani dal compiere ulteriori azioni, i tedeschi avevano dato il via, a partire dalla fine di gennaio ad una serie di violente rappresaglie contro i patrioti detenuti nelle carceri. Nonostante le stragi del Quaresimo e di Cad\u00e8, nella notte del 12 febbraio alcuni elementi della 144\u00aa Brigata Garibaldi attaccarono tre automezzi tedeschi in transito sulla Via Emilia presso Calerno. L'attacco caus\u00f2 la morte di due militari nazisti ed il ferimento di diversi altri. In rappresaglia all'attacco partigiano venne ordinata cos\u00ec la fucilazione di venti partigiani detenuti nel carcere di Parma.\nL'eccidio.\nNella mattinata del 14 febbraio, presso la localit\u00e0 Ponte Cantone di Calerno, nel luogo dove due giorni prima si era consumato l'attacco contro i loro commilitoni, i tedeschi fucilarono venti partigiani, per lo pi\u00f9 parmensi e piacentini. I cadaveri vennero l\u00ec esposti e lasciati come monito alla popolazione civile per ventiquattr'ore. \nUno dei prigionieri, Oreste Tosini, riusc\u00ec a sopravvivere alla fucilazione e a trovare rifugio presso il parroco di Calerno. Il curato, una volta ottenuta da un ufficiale nazista la promessa di risparmiare la vita a Tosini, consegn\u00f2 il sopravvissuto ai tedeschi i quali per\u00f2 contravvenendo alla parola data, lo uccisero poco dopo presso Cadelbosco di Sopra.\nMonumenti.\nA ricordo dell'eccidio venne costruito, nel maggio 1946, un piccolo ambulatorio dedicato ai Martiri di Ponte Cantone. Sulla facciata dell'edificio vi sono due lapidi riportanti i nomi dei caduti."}
{"id": "6354650", "revid": "767487", "url": "https://it.wikipedia.org/wiki?curid=6354650", "title": "H\u00f3lmfr\u00ed\u00f0ur Magn\u00fasd\u00f3ttir", "text": ""}
{"id": "6354660", "revid": "61051", "url": "https://it.wikipedia.org/wiki?curid=6354660", "title": "H\u00f3lmfr\u00eddur Magn\u00fasd\u00f3ttir", "text": ""}
{"id": "6354678", "revid": "287204", "url": "https://it.wikipedia.org/wiki?curid=6354678", "title": "Holmfridur Magnusdottir", "text": ""}
{"id": "6354692", "revid": "124123", "url": "https://it.wikipedia.org/wiki?curid=6354692", "title": "Giovanni Paolo Ghianda", "text": "Biografia.\nFu allievo del Morazzone, e lavor\u00f2 essenzialmente nella zona Lombarda. Suo l'affresco della seconda cappella del Sacro Monte di Varese, e l'affresco del \"Miracolo di San Pietro Martire\" conservato presso la Pinacoteca di palazzo Volpi, nella sua citt\u00e0 natale.\nMor\u00ec di peste all'et\u00e0 di 44 anni."}
{"id": "6354693", "revid": "47112", "url": "https://it.wikipedia.org/wiki?curid=6354693", "title": "Operazione Grouse", "text": ""}
{"id": "6354694", "revid": "47112", "url": "https://it.wikipedia.org/wiki?curid=6354694", "title": "Operazione Freshman", "text": ""}
{"id": "6354695", "revid": "47112", "url": "https://it.wikipedia.org/wiki?curid=6354695", "title": "Operazione Gunnerside", "text": ""}
{"id": "6354697", "revid": "767487", "url": "https://it.wikipedia.org/wiki?curid=6354697", "title": "Selenosteus", "text": "Il selenosteo (gen. Selenosteus) \u00e8 un pesce placoderma estinto, appartenente agli artrodiri. Visse nel Devoniano superiore (Famenniano, circa 365 milioni di anni fa) e i suoi resti fossili sono stati ritrovati in Nordamerica. \nDescrizione.\nQuesto pesce era di medie dimensioni e non doveva raggiungere il mezzo metro di lunghezza. Il cranio mediamente era lungo circa 16 centimetri. Come tutti gli artrodiri, \"Selenosteus\" era dotato di una corazza nella parte anteriore del corpo. Le orbite erano eccezionalmente grandi, e le piastre gnatali erano deboli e generalmente sottili. La placca dorsale mediana era a forma di mezzaluna e dotata di una carena. Il muso era corto e smussato. \nClassificazione.\nSelenosteus brevis venne descritto nel 1901, sulla base di fossili ritrovati nella famosa Cleveland Shale in Ohio, risalente al Famenniano. Altri fossili pi\u00f9 antichi (del Frasniano) sono stati attribuiti con qualche dubbio a questa specie e provengono dalla Contea di Erie, New York. Una seconda specie, \"S. kepleri\", \u00e8 stata in seguito considerata omonima della specie tipo. \n\"Selenosteus\" fa parte del gruppo di artrodiri noto come Brachythoraci, comprendenti diverse forme sia grandi che piccole, sia nuotatrici attive che viventi presso i fondali. \"Selenosteus\" \u00e8 il genere eponimo dei Selenosteidae, che comprendono anche \"Rhinosteus\"."}
{"id": "6354698", "revid": "729019", "url": "https://it.wikipedia.org/wiki?curid=6354698", "title": "Aeroporto Internazionale di Sihanoukville", "text": "L'Aeroporto Internazionale di Sihanoukville , noto anche come Kaong Kang Airport (Kaong Kang in khmer \u1780\u17c4\u1784\u1780\u17b6\u1784, mangrovia) \u00e8 un aeroporto civile nel sud della Cambogia che serve la citt\u00e0 di Sihanoukville. \u00c8 un dei tre aeroporti del paese a vedere transitare traffico commerciale. Accoglie traffico nazionale ed internazionale.\nStoria.\nUna prima pista d'atterraggio da 1.200\u00a0m fu costruita durante gli anni sessanta con aiuto dell'URSS fu aperto al traffico aereo nel 1967. Chiuso nel 1997 fu riaperto nel 2004 quando il 12 aprile vide arrivare il primo volo commerciale dall'aeroporto Internazionale di Phnom Penh, operato con un Antonov An-24 della cambogiana President Airlines. Dopo una prima estensione a 1.800 m nel 2006 la pista \u00e8 stata portata a 2.500\u00a0m."}
{"id": "6354700", "revid": "110157", "url": "https://it.wikipedia.org/wiki?curid=6354700", "title": "IFAF Northern European Football League 2017", "text": "La IFAF Northern European Football League 2017 \u00e8 la 1\u00aa edizione dell'omonimo torneo europeo di football americano, organizzato dalla IFAF (sede di New York). Con i 5 team partecipanti la formula del campionato prevede due gironi territoriali.\nIl torneo sostituisce la IFAF Europe Champions League, annullata per ritiro di tutti i partecipanti.\nStagione regolare.\nClassifica.\nLa classifica della regular season \u00e8 la seguente:"}
{"id": "6354702", "revid": "838137", "url": "https://it.wikipedia.org/wiki?curid=6354702", "title": "Terry Enweonwu", "text": "Carriera.\nClub.\nNata in Italia ma di origine nigeriana, Terry Enweonwu, cugina della pallavolista Paola Egonu, inizia la propria carriera nella stagione 2015-16 in Serie C con l'.\nNella stagione 2016-17 entra a far parte del progetto federale del , in Serie A1: con lo stesso club milita poi in Serie A2 nella stagione 2017-18 e poi nuovamente in Serie A1 nella stagione 2018-19. Nella stagione 2019-20 passa all' di Conegliano, con cui si aggiudica la Supercoppa italiana 2019, il campionato mondiale per club 2019 e la Coppa Italia 2019-20.\nPer il campionato 2020-21 si accasa al , sempre in Serie A1.\nNazionale.\nMilita nelle nazionali giovanili italiane e con quella Under-18, nel 2017, vince la medaglia d'argento al campionato europeo, venendo premiata come MVP, e al campionato mondiale. Nel 2019, oltre alla vittoria della medaglia d'argento al campionato mondiale con la nazionale Under-20, ottiene le prime convocazioni nella nazionale maggiore con cui, nello stesso anno, si aggiudica la medaglia di bronzo al campionato europeo."}
{"id": "6354703", "revid": "110157", "url": "https://it.wikipedia.org/wiki?curid=6354703", "title": "Lo studio dei fenomeni urbani", "text": "Lo studio dei fenomeni urbani \u00e8 un libro derivato dalla raccolta di due saggi di Carlo Aymonino del 1977 che ha avuto un grande successo e impatto sulla cultura architettonica ed urbanistica moderno-contemporanea. In particolare se ne approccia l'evoluzione urbanistica storica, assunta a punto di partenza per poter comprendere l'assetto della citt\u00e0 contemporanea. Il fine \u00e8 dunque creare una nuova scienza urbana attraverso l'analisi dei processi costitutivi.\nSaggio su Padova.\nPadova viene presa in analisi in quanto sufficientemente grande e continuativamente mutata nel corso dei secoli. Analizzando la sua morfologia in tre diverse epoche, Aymonino evidenzia come i caratteri tipologici degli edifici di maggior riferimento abbiano influenzato l'evoluzione dell'intero apparato urbano. In sostanza, l'autore evidenza come e con quale portata l'architettura influisce sull'evoluzione d'una citt\u00e0. A tal proposito parla di tipo indipendente - la cui forma \u00e8 auto determinata e modifica l'assetto di cosa sta attorno (esempio \u00e8 il Duomo di Firenze e in generale l'opera di Brunelleschi - e tipo applicato; nel secondo caso le forme architettoniche sono subordinate e dipendono direttamente dal contesto in cui vengono inserite (sono generate, non generano). \nI tre periodi analizzati per Padova sono il Medioevo (secoli nei quali luogo di lavoro e abitazione coincidono), il XIV secolo (cambiano le tipologie abitative e la citt\u00e0 annette la campagna) e infine il Settecento, secolo nel quale ogni spazio libero della citt\u00e0 viene riempito da abitazioni. Mezzo per analizzare questi periodi \u00e8 come detto lo studio del tipo in relazione all'utenza.\nAymonino sul finale indica pure lo spartiacque tra la citt\u00e0 antica e quella moderna, che \u00e8 il superamento delle mura cittadine (coi viali nel medioevo e con interi quartieri per il periodo rinascimentale). Altri criteri per definire una citt\u00e0 \"moderna\" sono inoltre la speculazione capitalista, i tipi precostituiti (esempio gli ospedali, riconoscibili architettonicamente da tutti), il razionalismo del sistema viario e infine la nascita di parchi pubblici e stazioni. Aymonino parla anche di cosa succede quando si abbattono le mura: si crea un nuovo ordine di infrastrutture (architettoniche) formalmente indipendenti e mediamente di minor qualit\u00e0. Inutile aggiungere che la speculazione edilizia di fatto viene indicata come elemento determinante per il calo della qualit\u00e0 del manufatto architettonico.\nSaggio su Vienna e Parigi.\nIn questo caso lo scopo dell'autore \u00e8 quello di capire i mutamenti di Vienna e Parigi dopo che sono divenute delle Capitali, e in particolare di evidenziare quanto e come hanno influenzato l'evoluzione delle altre citt\u00e0 dei rispettivi stati."}
{"id": "6354706", "revid": "8660", "url": "https://it.wikipedia.org/wiki?curid=6354706", "title": "IFAF Northern Europe Football League 2017", "text": ""}
{"id": "6354709", "revid": "116784852", "url": "https://it.wikipedia.org/wiki?curid=6354709", "title": "Episodi di The Magicians (seconda stagione)", "text": "La seconda stagione della serie televisiva The Magicians \u00e8 stata trasmessa dalla rete via cavo statunitense Syfy dal 25 gennaio 2017 al 19 aprile 2017.\nIn Italia, la stagione \u00e8 stata resa disponibile il 22 giugno 2017 dal servizio on demand TIMvision.\nIl cavaliere delle corone.\nTrama.\nQuentin scappa dalla Sorgente per cercare aiuto e arriva nei pressi della casa fatta di dolciumi appartenente a una strega, che acconsente a dargli una mano in cambio di una fiala del suo sangue. Alice esce dal cottage della strega spiegando che ha ancora il potere di Ember, avendo bevuto dalla bottiglietta donata dal dio e ha prontamente guarito i compagni. Il gruppo scopre che la Bestia ha prosciugato la Sorgente. Penny beve dal fiume magico per guarire le sue mani ma offende il custode del fiume che lo maledice. I compagni incontrano il Cavaliere delle Corone, Eliot e Quentin sono incoronati Re e Alice e Margo Regine di Fillory, ma scoprono presto che il regno \u00e8 in un grave stato di declino. Nel frattempo Julia si fa aiutare dalla Bestia/Martin ad uccidere Reynard la Volpe.\nLe pozioni dell'Hotel Spa.\nTrama.\nQuentin, Penny, Alice e Margo fanno ritorno a Brakebills e mostrano l'eserciziario magico trovato in Armeria al decano Fogg, che allerta subito la professoressa Pearl per ritrovare i libri di incantesimi di combattimento, fino ad allora proibiti nella scuola. Martin ha lanciato un maleficio al Castello di Fillory. Martin e Julia cercano un'esca per distruggere Reynard, catturando Marina. Marina non ha intenzione di sacrificarsi, perci\u00f2 stringe un patto con una strega del territorio vicino. Alice comincia a perdere il potere di Ember, e i ragazzi devono trovare in fretta una soluzione, attraverso una serie di indovinelli della fata Bigby. Marina scopre che la strega con cui si era messa in contatto \u00e8 stata martoriata da Reynard. Marina chiede a Fogg un posto dove stare al sicuro, ma lui la caccia. I ragazzi vanno in visita da Bigby che dopo un'iniziale riluttanza consegna loro l'incantesimo richiesto. Eliot si prodiga per insegnare le pratiche contadine terrestri. La professoressa Pearl aiuta a sistemare le mani sotto maleficio di Penny. I ragazzi si proteggono facendosi fare un tatuaggio per controllare il cacodemone da loro preso sotto la loro custodia. \nResidui divini.\nTrama.\nIl gruppo torna a Fillory e aggiorna Eliot sul piano per eliminare la Bestia e salvare il regno, ma il ragazzo comincia a mostrare un comportamento inconsueto, cos\u00ec come Alice, Quentin e Margo. Julia fa invocare Reynard a Marina, ma Martin la porta via perch\u00e9 altrimenti egli non si manifesterebbe, riconoscendo l'odore di lei; Marina si accorge della truffa e se ne va. Penny conclude che i troni sono stati maledetti e organizza un piano per spezzare il maleficio, purtroppo l'antidoto della professoressa Pearl comincia a perdere il suo effetto. Il gruppo comincia il rituale per uccidere la Bestia. Reynard si manifesta nel rifugio di Marina, ma viene immobilizzato da Martin accorso insieme a Julia. Penny si volatilizza al rifugio di Marina per catturare la Bestia, portando con s\u00e9 anche Julia. Alice non riesce a colpire la Bestia, che scappa via. Egli incontra Ember che lo informa di aver reso inaccessibile la sorgente, cosicch\u00e9 egli non si possa curare. Viene raggiunto da Alice e Quentin. Alice sconfigge la Bestia, ma va fuori controllo e Quentin non ha altra scelta che sferrarle contro il suo cacodemone. Julia torna al rifugio e trova Marina morta. \nLa foresta volante.\nTrama.\nQuentin viene sottoposto a un intervento chirurgico multiplo per poter essere guarito. Con Alice morta, i sovrani rimasti sono Eliot e Margo, ma non sembrano all'altezza del loro ruolo. Margo va a cercare una scappatoia per poter far andar via Eliot da Fillory. Creer\u00e0 un golem. Le condizioni di Fogg peggiorano sempre pi\u00f9. Julia trova Kady. Julia ha ibernato il corpo di Marina. Sul braccio di Marina c'\u00e8 un codice di un libro di Brakebills. Quentin si risveglia, Penny va all'ospedale dei centauri, le mani di Penny cercano di ucciderlo e lui si rompe le braccia. Quentin vede la dama bianca. Penny chiede a Quentin di tagliare nuovamente le mani. Quentin vuole cacciare la dama bianca per far riportare in vita Alice. Julia va a Brakebills per copiare le formule magiche di un libro riportato nel codice del braccio di Marina. Eliot parla al decano della condizione di vita in due vite. Kady e Julia riportano momentaneamente in vita Marina. \nIl giorno della trasgressione.\nTrama.\nQuentin abbandona la magia per un lavoro aziendale nel mondo non magico. Emily, ex studentessa di Brakebills che ha lasciato la magia dopo una disastrosa relazione con un professore, fa amicizia con Quentin. Penny non \u00e8 in grado di eseguire la magia con le sue mani e torna a Majakovskij per chiedere aiuto. \u00c8 stato rivelato che Majakovskij era l'amante di Emily e come tale \u00e8 stato bandito in Antartide. Quentin ed Emily si ubriacano e usano la magia dell'illusione per mascherarsi rispettivamente da Mayakovsky e Alice e finiscono a letto insieme. Julia scopre di essere incinta di Reynard e tenta di interrompere la gravidanza; tuttavia, il feto si protegge magicamente costringendo il medico di Julia a suicidarsi. Eliot apprende che Fen \u00e8 incinta e sopravvive a un tentativo di omicidio da parte di Baelor, un membro di Fillorians United, un'organizzazione dedita alla caccia dei terrestri da Fillory. Contro le obiezioni di Margo, Eliot risparmia la vita di Baelor e chiede il suo consiglio su come governare Fillory. Fen va a parlare con Baelor e si scopre che \u00e8 un membro di Fillorians United inviato per infiltrarsi nella corte di Eliot.\nLa radura di Loria.\nTrama.\nQuentin inizia a vedere le apparizioni di Alice. Con la sua guida, convince i genitori di Alice ad aiutarlo a lanciare un incantesimo per porre l'anima a riposo. Niffin Alice appare quindi in carne, rivelando che il Cacodemon non l'ha uccisa ma l'ha imprigionata nel corpo di Quentin. Il Principe Ess del Regno di Loria, il cui regno sta fallendo, visita Eliot e Margo con una proposta per condividere la magia della fonte e sposare Margo. Quando Margo rifiuta, Ess teleporta il castello Filloriano a Loria. Julia scopre chi band\u00ec dalla terra Reynard e cos\u00ec si presenta a casa di una signora, Dana dove viene imprigionata. Dana le dice che deve tenere il figlio di Reynard, poich\u00e9 pu\u00f2 essere bandito solo usando l'energia magica generata dalla nascita del bambino. Kady salva Julia. Margo seduce Ess e finisce per accettare di sposarlo. Penny viaggia per Loria alla ricerca del castello. Quando non riesce a trovarlo, realizza che effettivamente ha camuffato magicamente la sua posizione originale e ha creato l'illusione che Loria stesse morendo. Margo dichiara guerra a Loria in risposta all'inganno di Ess.\nPiano B.\nTrama.\nQuentin inizia a cercare come trasformare Niffin Alice in un umano. Julia si informa con Kady per abortire e trovano due ragazze asiatiche macellaie esorciste che chiedono un milione di dollari. Eliot e Margo si rendono conto che Fillory \u00e8 in bancarotta; per ottenere i fondi necessari, i tre si uniscono a Quentin, Kady e Penny per rapinare una banca protetta magicamente. Durante la rapina, Penny \u00e8 intrappolato all'interno del caveau di una banca, e Quentin \u00e8 costretto a permettere a Niffin Alice di possedere il suo corpo per 30 minuti ogni giorno in cambio del suo aiuto per liberare Penny. Il golem di Eliot viene ucciso, causando al vero Eliot convulsioni. L'esorcismo di Julia ha successo, ma Kady le dice che ci furono delle complicazioni.\nVincolo di parola.\nTrama.\nL'esorcismo di Julia ha rimosso la sua ombra, lasciandola amorale, spericolata ed emotivamente distaccata. Quentin cerca di capire cosa sta facendo Niffin Alice quando ha il controllo del suo corpo. Alla fine lei lo porta a chiamare un prete Niffin che ha il segreto di fuggire alle trappole Niffin. Il prete si rifiuta di insegnare a Niffin Alice il segreto finch\u00e9 non si libera da Quentin, e dice a Quentin che il suo corpo non pu\u00f2 sopportare lo stress di contenerla. Margo e Julia negoziano con una driade per il diritto di spostare le truppe filloriane attraverso una foresta senziente. La Driade viene insultata dal fatto che Eliot (che \u00e8 in coma) ha mandato delle donne al suo posto e si rifiuta. Pi\u00f9 tardi, Julia ritorna al Dryad con un'offerta di tributo trappola, che distrugge la foresta. Questo fa infuriare tutte le piante senzienti su Fillory, cos\u00ec Margo imprigiona Julia nelle segrete. Quentin, Penny e Kady tentano di identificare il figlio di Dana di Reynard, sperando di usare il suo potere per bandire Reynard; tuttavia la sua identit\u00e0 \u00e8 tenuta segreta dagli incantesimi di Dana. Penny firma un contratto di servit\u00f9 permanente con i bibliotecari in cambio di un libro contenente il nome del figlio di Dana. Penny legge la mente di Quentin e apprende che Niffin Alice \u00e8 intrappolata all'interno.\nMali minori.\nTrama.\nEliot combatte contro il Re Idri di Loria. Fen gli d\u00e0 una spada incantata per migliorare le sue possibilit\u00e0 di vittoria. Julia, Kady e Penny rapiscono il figlio di Reynard, il senatore John Gaines e lo portano a Brakebills. Reynard entra in Brakebills alla ricerca di Gaines. Julia sacrifica Quentin a Reynard, progettando di costringerlo a rilasciare Niffin Alice per uccidere Reynard; tuttavia il piano fallisce. Gaines si arrende a Reynard e partono insieme. Durante il duello di Eliot, la Wellspring fallisce, facendo fallire anche la spada incantata. Per salvare Eliot, Margo fa un accordo con le fate per ripristinare la fonte in cambio del figlio di Eliot e Fen, senza la conoscenza di Fen. Eliot ritorna, annunciando che ha posto fine alla guerra accettando di sposare Idri e condividere la sorgente con Loria. Kady, inorridita dalle azioni di Julia, l'ha fatta imprigionare. Quentin libera Niffin Alice.\nLa ragazza che diceva l'ora.\nTrama.\nQuentin incontra l'anima di Julia in una visione. Depresso dai suoi bassi voti di approvazione tra la popolazione, Eliot scopre che Fillorians United sta progettando di assassinarlo durante il suo matrimonio con Re Idri. Manda Josh al quartier generale di Fillorians United per dar loro una pozione che lo far\u00e0 adorare. Fen viene rapito dalle Fate. Per saperne di pi\u00f9 sulle ombre, Dean Fogg e Julia hanno lanciato un incantesimo che consente a Quentin di parlare con una Alice da una timeline alternativa che ha ricercato ossessivamente le ombre. Alice dice a Quentin che le ombre risiedono negli Inferi e che gli Antichi controllano l'accesso agli Inferi. Julia scopre che gli Antichi sono draghi. Kady cerca invano nella Biblioteca delle Terre del Nord un incantesimo per uccidere un dio. Penny inizia il suo lavoro con i Bibliotecari recuperando un libro in ritardo da un Mago di nome Harriet. La maledizione di Harriet costringe uno dei Bibliotecari a uccidersi per proteggere la Camera Velenosa, un magazzino per libri con conoscenza proibita. Harriet lascia a Kady un messaggio che la Camera Velenosa ha un libro con un incantesimo che uccide Dio.\nLa metamorfosi.\nTrama.\nQuentin e Julia danno ad un drago la chiave per Fillory per accedere agli Inferi. Gaines \u00e8 disgustato dai suoi poteri di controllo mentale e si alleer\u00e0 con Kady contro Reynard. Penny cerca di leggere il libro della vita del capo bibliotecario per imparare come entrare nella stanza velenosa, ma trova che il libro stesso \u00e8 conservato nella stanza veleno. Un altro bibliotecario, Sylvia, si offre volontario per aiutarlo a entrare nella stanza velenosa. In Guglia Bianca, le persone, incluso Re Idri, si stanno misteriosamente trasformando in topi. Mentre cerca di scoprire la causa, Eliot scopre l'accordo che Margo ha fatto con le Fate e la fa imprigionare. Con l'aiuto di una pozione, Margo si teletrasporta nel Regno delle Fate per cercare Fen. Eliot si ritrova improvvisamente sulla Terra e suppone che Fillory l'abbia espulso. Quentin e Julia incontrano il defunto Richard, che li aiuta a localizzare l'area abitata dalle ombre. Quentin e Julia fuggono dagli Inferi, Julia decide all'ultimo minuto di portare l'ombra di Alice con loro al posto della sua ombra.\nConseguenze.\nTrama.\nQuentin, Julia e Mayakovsky riesumano Alice usando la sua ombra, tuttavia Alice si sente offesa e furibonda ricordando la libert\u00e0 di essere un Niffin. In assenza di Eliot e Margo, Josh diventa il Grande Re di Fillory. Margo gli appare in una visione e chiede di trovare un modo per riportarla dal regno delle fate. Furioso per la scomparsa di suo padre, Ess attacca Josh; dopo aver sottomesso Ess e i suoi uomini, Josh si reca personalmente al Fata Reame. Quentin ed Eliot cercano un orologio che sia un portale permanente per Fillory. Scoprono che il proprietario dell'orologio \u00e8 Umber, fratello di Ember, che credeva morto, ma sotto mentite spoglie. Umber dice loro che Fillory non pu\u00f2 essere salvato, ma d\u00e0 loro l'orologio. Penny e Sylvia recuperano il libro con l'incantesimo, ma Sylvia rimane intrappolata nella sala e solo Penny si salva. Gaines costringe Kady a sacrificarlo e raccogliere la sua energia magica in modo che possano distruggere Reynard. Julia e Kady evocano Reynard, ma prima che Julia possa ucciderlo, Persefone appare e le chiede di non fare del male a suo figlio; Reynard. Julia lo risparmia e Persefone le d\u00e0 la sua ombra in segno di gratitudine.\nTi abbiamo portato i dolcetti.\nTrama.\nAlice ha problemi dopo essere tornata ancora umana. Margo e Josh incontrano la Regina delle Fate. Umber teletrasporta Quentin nel nuovo che mondo che sta cercando di costruire. Nel frattempo a Fillory si sta svolgendo una cerimonia con Ember, cos\u00ec quando Julia arriva, scuote la palla di vetro di Umber con dentro Quentin, liberandoli. Umber ed Ember ora si trovano faccia a faccia e comincia un duro scontro, dove i due si insultano pesantemente ed Ember attacca e uccide Umber. Julia, dopo l'incantesimo che le permette di trasformare qualsiasi oggetto in metallo per uccidere un Dio, forgia una spada cosi che Quentin possa uccidere Ember. Con la morte di Ember, le conseguenze sono tragiche; un idraulico interrompe la magia nei due mondi, cos\u00ec da impedire di usare la magia. Due mesi dopo, senza magia, a Brakebills si pu\u00f2 solo studiare. Il prete Niffin avverte Alice che quando era lei Niffin fece un torto molto grave a una creatura che ora la sta cercando, la Lampreda. Fillory sta per essere invaso da un esercito di Fate. Julia incontra Quentin per mostrargli una cosa fantastica, da tenere al segreto."}
{"id": "6354727", "revid": "767487", "url": "https://it.wikipedia.org/wiki?curid=6354727", "title": "Chris Scott (musicista)", "text": "\u00c8 un ex membro dell'indie pop band Talulah Gosh, nella quale sostitu\u00ec Rob Pursey al basso subito dopo la nascita del gruppo.\nHa suonato anche nei Saturn V e nei Royal Assassins ed \u00e8 stato il cantante dei Decay Sisters."}
{"id": "6354751", "revid": "767487", "url": "https://it.wikipedia.org/wiki?curid=6354751", "title": "Sogni proibiti (film 1948)", "text": "Sogni Proibiti (\"Riff Raffy Daffy\") \u00e8 un film del 1948 diretto da Arthur Davis. \u00c8 un cortometraggio animato della serie \"Looney Tunes\", prodotto dalla Warner Bros. e uscito negli Stati Uniti il 27 novembre 1948. I protagonisti del cartone animato sono Daffy Duck e Porky Pig."}
{"id": "6354752", "revid": "767487", "url": "https://it.wikipedia.org/wiki?curid=6354752", "title": "Press clipping", "text": "Press clipping o Clipping \u00e8 un termine inglese (che si traduce come \"ritaglio\") per indicare l\u2019attivit\u00e0 di selezione di articoli o ritagli di periodici nei quali \u00e8 citata una determinata impresa o notizia.\nDescrizione.\nCon il continuo sviluppo dei mezzi di informazione e nell\u2019era della societ\u00e0 dell\u2019informazione, il clipping si pu\u00f2 realizzare non solo in formato cartaceo, ma anche digitale. L\u2019importanza di questa azione si vede incrementata con lo sviluppo di Internet e con l\u2019apparizione del fenomeno dei blog.\nLo specialista in Direzione Strategica della Comunicazione Alejandro \u00c1lvarez spiega che i progressi nei database e nei programmi informatici permettono che, oggigiorno, si possa fare un monitoraggio delle apparizioni nei mezzi di comunicazione in forma pi\u00f9 sistematica. I database informatici possono essere usati per analizzare i contenuti visibili nei mezzi di comunicazione seguendo variabili tali come la penetrazione nel mercato, il tipo di pubblicazione, il volume dell'articolo, delle fonti citate e la menzione delle parole chiave.\nAgli albori di Internet, per le imprese era meno determinante controllare questi parametri, ma secondo studi di diverse universit\u00e0 statunitensi, il clipping \u00e8 oggi uno dei compiti principali dei dipartimenti e delle imprese di comunicazione.\nCos\u00ec come indica il pubblicista e scrittore Mauro de Vincentiis, viviamo in un mondo globalizzato che in realt\u00e0 \u00e8 sempre pi\u00f9 glocal ed ogni sfida si compie grazie alla credibilit\u00e0 ed alla velocit\u00e0 di comunicazione, intesa come la capacit\u00e0 di comunicare con l\u2019ambiente esterno, per capirne i bisogni e prevederne i cambiamenti.\nImportanza nelle imprese.\nSecondo Stuart Finlay, \u00abil fenomeno del blog ha provocato che in Internet si valuti l\u2019opinione che un blogger ha riguardo all\u2019uso del tuo prodotto piuttosto che la rilevanza della tua pagina web ufficiale, semplicemente perch\u00e9 quel blog riceve giornalmente un\u2019enorme quantit\u00e0 di visite\u00bb. Per questo, le imprese investono per acquisire controllo su tutta questa informazione volontaria che appare su Internet e che possiede un peso reale nella decisione di acquisto di molti clienti.\nIl volume del lavoro di clipping \u00e8 cresciuto esponenzialmente grazie ad Internet, per\u00f2 \u00e8 cresciuto anche in termini qualitativi, poich\u00e9 la marca su Internet pu\u00f2 risultare associata a termini non desiderati.\nIn questo senso, il press clipping \u00e8 un lavoro necessario negli uffici di comunicazione per controllare la reputazione delle imprese e per poter gestire adeguatamente le crisi di reputazione che possono sorgere. Con l\u2019arrivo dei social network, i clipping non controllano pi\u00f9 solo la reputazione della marca nei mezzi di comunicazione, ma anche nei social media stessi.\nIl press clipping si definisce come il numero delle apparizioni in mezzi stampa, in radio o in televisione. Questi conteggi misurano l\u2019accettazione nei mezzi di comunicazione di un fatto e la copertura che ha avuto. Oltre al numero di apparizioni nei mezzi di comunicazione, le imprese e i consulenti analizzano anche a quante persone \u00e8 apparso un certo messaggio.\nInoltre, se si tratta di apparizioni in stampa o in altri canali come i social network, che suscitano certa incertezza, \u00e8 importante analizzare il tono o il sentimento di queste pubblicazioni per sapere come si sta trattando l\u2019informazione e se questa si ripercuote in maniera positiva o negativa. Questo \u00e8 ci\u00f2 che oggigiorno si conosce come analisi del sentiment o analisi del sentimento e che ultimamente \u00e8 stata studiata a fondo, nonostante risulti abbastanza complicata. Molti strumenti offrono gi\u00e0 un\u2019analisi automatica del tono o del sentimento, per\u00f2 la loro efficacia non \u00e8 sufficiente ed il compito quindi deve essere completato a mano.\nIl valore reale del clipping nelle imprese.\nNel suo libro Las claves de la publicidad, Mariola Garc\u00eda Uceda afferma che il valore reale dell\u2019immagine di un\u2019impresa \u00e8 un elemento intangibile della stessa. Senza dubbio, il clipping pu\u00f2 aiutare a tener traccia e a quantificare il prezzo di una marca nel mercato.\nOgni apparizione nella stampa ha un prezzo. Una notizia non \u00e8 la stessa cosa di un annuncio, senza dubbio occupa tempo in televisione ed in radio ed occupa spazio nei giornali e su Internet. \u00c8 per questo che le imprese dirigono i propri sforzi nell\u2019incremento delle relazioni pubbliche, ritenendolo il motore capace di generare apparizioni nei mezzi di comunicazione.\nIl clipping, come raccoglitore di tutte queste apparizioni, permette di eguagliare la cifra di queste apparizioni sulle tariffe pubblicitarie e, pertanto, permette di calcolare il valore monetario dell\u2019apparizione. Senza dubbio, esistono differenze di valore se si tratta di un annuncio o di una notizia.\nI circoli accademici ritengono il background pubblicitario di un cittadino un handicap per la pubblicit\u00e0, rispetto alla notizia redatta dal giornalista; figura, questa, che viene prima del cittadino in relazione al progresso, alla veridicit\u00e0, al diritto di informazione, alla libert\u00e0 di espressione, eccetera.\nTipologie di monitoraggio dei mezzi d'informazione.\nRadio e televisione.\nEntrambe hanno come obiettivo quello di fornire un accesso puntuale alle fonti di maggiore influenza riguardo all\u2019opinione pubblica. Le differenze riguardano il tipo di mezzo che utilizzano (esistono imprese dedicate esclusivamente al monitoraggio di fonti scritte, digitali, emissioni di radio o canali televisivi) e la forma in cui realizzano il compito (automatica, attraverso agenti intelligenti o manuale). A volte, le differenze possono risultare dalla specializzazione o dalla copertura geografica dell\u2019impresa. Per esempio, la statunitense Allied Media Corp si definisce come un\u2019impresa di servizio di clipping etnico-culturale ed \u00e8 specializzata nel monitoraggio dei mezzi d'informazione che riguardano le comunit\u00e0 di ispanici e afroamericani.\nStampa quotidiana e periodica.\nElaborazione di dossier di notizie. \u00c8 un\u2019attivit\u00e0 con pi\u00f9 di un secolo di attivit\u00e0. A causa dell\u2019inerenza di molte imprese del settore, nonostante queste avessero percepito da molto tempo la necessit\u00e0 di trasformarsi per adattarsi al contesto digitale, non hanno per\u00f2 cambiato la loro strategia fino all\u2019avvento degli anni Novanta del secolo scorso. Per anni hanno portato avanti il seguito di pubblicazioni stampate nello stesso modo: una squadra di professionisti controllava giornalmente un insieme di testate e selezionava quelle informazioni che rispondevano agli interessi del cliente. Le notizie una volta f\u00edltrate si inviavano, riassunte o fotocopiate, tramite posta tradizionale o fax. Uno dei maggiori inconvenienti di questo sistema di distribuzione era l\u2019accumulo di carta, oltre alla lentezza.\nL\u2019avanzamento tecnologico permise ed obblig\u00f2 ad introdurre cambi nel funzionamento dei servizi. Dal momento in cui i clienti si resero conto dell\u2019esistenza di un sistema che gli permetteva di ricevere le notizie con molta pi\u00f9 rapidit\u00e0, non erano pi\u00f9 disposti ad aspettare giorni o settimane per ricevere il loro dossier con le notizie filtrate. Questa pressione impulser\u00e0 la trasformazione di questi servizi.\nIn realt\u00e0 il monitoraggio dei mezzi di stampa continua manualmente perch\u00e9, nonostante si possa contare nell\u2019appoggio di strumenti tecnologici di ricerca, indirizzamento, filtrazione, ecc., non \u00e8 ancora possibile sostituire del tutto il lavoro dei professionisti. Documentalisti esperti rivedono le pubblicazioni, selezionano le notizie rilevanti, le digitalizzano, le indirizzano, classificano ed elaborano un dossier che si invia al cliente per email. Questi lo riceve generalmente la mattina presto. Anche se il metodo utilizzato per il monitoraggio dei mezzi di stampa non ha variato molto, grazie agli avanzamenti teconologici, soprattutto alla digitalizzazione ed alla posta elettronica, ha migliorato esponenzialmente la sua rapidit\u00e0 e le possibilit\u00e0 di gestione, immagazzinaggio e riutilizzo delle informazioni.\nMezzi d'informazione digitali.\nIl seguito dei mezzi digitali si basa nell\u2019uso di agenti intelligenti. Si tratta di applicazioni che circolano in forma permanente su Internet cercando i cambi e le novit\u00e0 che si producono nelle pagine web di notizie. Sono capaci di trovare migliaia di giornali, riviste e pubblicazioni digitali in un tempo minimo. Con questi programmi le imprese di monitoraggio possono offrire ai propri clienti un servizio di attualizzazione permanente ed in tempo reale. Gli agenti permettono inoltre di personalizzare la ricerca mediante l\u2019assegnazione di parole chiave relative a concetti tematici, nomi di persona, prodotti, marche, imprese, eccetera. Alcuni inoltre ammettono una ricerca retroattiva da parte dell\u2019usuario.\nReti sociali.\nSeguito informatico delle apparizioni nei canali di comunicazione 2.0."}
{"id": "6354753", "revid": "1305772", "url": "https://it.wikipedia.org/wiki?curid=6354753", "title": "Ender", "text": "Ender pu\u00f2 riferirsi a:"}
{"id": "6354754", "revid": "767487", "url": "https://it.wikipedia.org/wiki?curid=6354754", "title": "Garm Wars - L'ultimo druido", "text": "Garm Wars - L'ultimo druido (\"Garm Wars: The Last Druid\") \u00e8 un film del 2014 diretto da Mamoru Oshii, gi\u00e0 regista del film d'animazione \"Ghost in the Shell\", e accompagnato dalla colonna sonora di Kenji Kawai. \u00c8 il primo film di Mamoru Oshii in lingua inglese.\nIl film \u00e8 uscito nelle sale italiane il 18 gennaio 2016.\nTrama.\nNel pianeta di Annwn dopo lunghissime battaglie sono sopravvissute solo tre razze: i Briga, i Columba e i Kuntak. Insieme essi formano il Garm. Il Creatore di questo mondo per\u00f2 li ha misteriosamente abbandonati, almeno finch\u00e9 un Kuntak, Wydd, porter\u00e0 con s\u00e9 l'ultimo druido rimasto ancora in vita, Nascien.\nAccoglienza.\nDeborah Young sul \"The Hollywood Reporter\" ha affermato che \"le spettacolari immagini unite ai cori celesti di Kenji Kawai creano un'atmosfera sognante e un'incompleta stravaganza\". Su \"Variety\" Peter Debruge ha definito il film \"visivamente straordinario, ma ibrido impenetrabile di azione dal vivo e immagini CG\"."}
{"id": "6354757", "revid": "767487", "url": "https://it.wikipedia.org/wiki?curid=6354757", "title": "\u00de\u00f3runn Helga J\u00f3nsd\u00f3ttir", "text": "Giocatrice di rilevanza internazionale ha giocato, oltre che nel campionato nazionale, dove ha conquistato con il KR Reykjav\u00edk due titoli e tre Coppe d'Islanda intervallandolo con l'attivit\u00e0 nel calcio universitario statunitense, anche in quello brasiliano, conquistando numerosi trofei tra il 2008 e il 2011.\nVanta inoltre convocazioni nelle nazionali giovanili del suo paese e 15 presenze nella nazionale islandese nel periodo 2009-2014."}
{"id": "6354758", "revid": "729019", "url": "https://it.wikipedia.org/wiki?curid=6354758", "title": "Heinz Cramer", "text": "Biografia.\nNacque a Strasburgo il 24 maggio 1911, e nel corso del 1930 entr\u00f2 come allievo ufficiale nel 21. Infanterie Regiment della Reichswehr. Nel corso del 1934 fu promosso tenente e venne trasferito in forza alla Luftwaffe, assegnato inizialmente alla Deutsche Verkehrsfliegerschule di Cottbus e poi alla Scuola di pilotaggio di Celle-Wesendorf. Nel 1936 rappresent\u00f2 la Germania nel pentathlon moderno durante le Olimpiadi di Berlino, e l\u2019anno successivo si laure\u00f2 campione tedesco nella stessa specialit\u00e0. Nel febbraio 1939, dopo la sua promozione a capitano, prese servizio presso la 9 Staffel del Lehrgeschwader 1 come un comandante di squadrone. In questo ruolo prese parte alla breve campagna militare contro la Polonia del settembre 1939, e poi al successivo attacco contro Francia, Belgio e Paesi Bassi lanciato il 10 maggio 1940. Il 16 maggio 1940 fu nominato comandante della II Gruppe del LG.1.\nDopo la firma dell\u2019armistizio con la Francia, avvenuto nel giugno dello stesso anno, inizi\u00f2 a preparare il suo reparto alle successive operazioni belliche contro l\u2019Inghilterra. Nel corso di una missione bellica il suo Junkers Ju 88 A-1, codice identificativo L1 + XC, fu attaccato ed abbattuto da un caccia Supermarine Spitfire il 17 settembre 1940 mentre era su Worrington, nelle vicinanze di Liverpool. L\u2019aereo, che era impegnato in una missione contro la fabbrica di aeromobili di Speke, effettu\u00f2 un atterraggio di emergenza nei pressi di Warminster ed egli fu fatto prigioniero insieme ad altri due membri dell\u2019equipaggio, mentre il quarto era rimasto ucciso.\nIl 18 settembre, 1940 fu decorato con la Croce di Cavaliere della Croce di Ferro. Preso prigioniero e rinchiuso nel campo di Swanwick, cerc\u00f2 subito di evadere, e vi riusc\u00ec insieme ad altri quattro compagni, tra cui gli assi Franz von Werra e Walter Manhard. Subito ripreso, nel gennaio 1941 venne trasferito in Canada, dove fu raggiunto dalla notizia della sua promozione a maggiore. \nDopo la fine della guerra venne rilasciato tra il 1946 e il 1947, e ritornato alla vita civile si laure\u00f2 in legge presso l'Universit\u00e0 di Heidelberg. Nel 1956 rientr\u00f2 in servizio attivo nella neocostituita Luftwaffe, allora parte integrante della Bundeswehr, studiando presso l'Air University, sita sulla Maxwell AFB di Montgomery, negli Stati Uniti. Tra il 1957 e il 1960 lavorato come Direttore dipartimentale presso il Supreme Headquarters Allied Powers Europe (SHAPE) della NATO. Promosso colonnello nel 1960, fu trasferito alla F\u00fchrungsakademie der Bundeswehr di Amburgo. Nominato generale di brigata aerea nel 1962, l\u2019anno successivo divenne Vicecapo di stato maggiore della 2nd Allied Tactical Air Force di Ramstein. Congedatosi definitivamente nel 1966, and\u00f2 a lavorare nel settore privato come direttore delle pubbliche relazioni per la Mobil Oil A.G. Germania, andando definitivamente in pensione nel 1974. Stabilitosi ad Amburgo, si spense in questa citt\u00e0 il 5 settembre 2003."}
{"id": "6354759", "revid": "124549223", "url": "https://it.wikipedia.org/wiki?curid=6354759", "title": "The Girlie Show - Live Down Under", "text": "The Girlie Show - Live Down Under \u00e8 un album video della cantautrice statunitense Madonna. \u00c8 stato pubblicato dalle etichette Warner Music Vision, Warner Reprise Video e Maverick Records il 25 aprile 1994.\nContiene l'intero concerto svoltosi il 19 novembre 1993 a Sydney, in Australia, durante il \"The Girlie Show Tour\". Il tour si svolse nel 1993 per promuovere il quinto album in studio della cantante, ossia \"Erotica\" (1992). Il DVD fu certificato disco d'oro in Brasile. Fu diretto da Mark \"Aldo\" Miceli, che in precedenza aveva lavorato anche per lo speciale \"Blond Ambition - Japan Tour 90\".\nFormati.\nVCD (solo in Asia)\nCollegamenti esterni.\nVHS\nLaserdisc\nDVD"}
{"id": "6354760", "revid": "287204", "url": "https://it.wikipedia.org/wiki?curid=6354760", "title": "Fort Macleod", "text": "Fort Macleod (dal 1892 al 1912 semplicemente Macleod) \u00e8 una municipalit\u00e0 situata nell'area sud-ovest della provincia di Alberta, in Canada. La cittadina fu sede della caserma della polizia a cavallo del Nord Ovest e deve il suo nome al colonnello James Macleod.\nStoria.\nLa cittadina nacque nel 1874 lungo le rive del fiume Oldman, in una posizione diversa da quella attuale. Essa crebbe con la costruzione della caserma della polizia a cavallo, dopo che la precedente situata a Fort Livingstone venne abbandonata nel 1876. Nel 1906, un grande incendio distrusse la maggior parte degli edifici cittadini costruiti in legno; la ricostruzione avvenne tra il 1906 e il 1912, nella quale si prefer\u00ec utilizzare materiali come pietra e mattoni. Nel 1914 i lavori subirono un rallentamento dovuto agli inizi della prima guerra mondiale e al forte indebitamento dell'amministrazione per garantire i servizi minimi ai cittadini. Per questo motivo, la cittadina di Fort Macleod fu costretta a dichiarare bancarotta nel 1924. Fino agli anni settanta, l'economia della cittadina non diede segnali di miglioramento e gli edifici del secolo precedente rimasero tali.\nNel 1978, il consiglio esecutivo dell'Alberta inizi\u00f2 ad effettuare un'operazione di costruzione di nuovi edifici per far ripartire la citt\u00e0, mantenendo tuttavia quelli di interesse storico."}
{"id": "6354765", "revid": "1543377", "url": "https://it.wikipedia.org/wiki?curid=6354765", "title": "Faglia alpina", "text": "La faglia alpina \u00e8 una faglia trasforme a scorrimento laterale destro lunga circa 850\u00a0km che corre attraverso l'intera lunghezza dell'Isola del Sud, in Nuova Zelanda. La faglie forma un margine trasforme tra la placca pacifica e la placca indo-australiana. I terremoti lungo la faglia e i movimenti terrestri ad essi associati hanno portato alla formazione delle Alpi meridionali. L'innalzamento nella regione sudorientale della faglia \u00e8 dovuto a un elemento di convergenza tra le placche, a testimonianza del carattere transpressivo qui assunto dalla faglia.\nSi ritiene che la faglia alpina sia allineata con la zona di faglia di Macquarie in corrispondenza della fossa di Puysegur, al largo dell'angolo sudoccidentale dell'Isola del Sud. Da l\u00ec, la faglia Alpina corre lungo il versante occidentale delle Alpi meridionali prima di dividersi in una serie di pi\u00f9 piccole faglie trasformi a scorrimento laterale destro, conosciuta come sistema di faglia di Marlborough, a nord del passo di Arthur. Questo insieme di faglie, che include la faglia di Wairau, la faglia di Hope (considerata essere la continuazione principale delle faglia Alpina), la faglia di Awatere e la faglia di Clarence, trasferisce il moto di spostamento dalla faglia Alpina, a sud, alla fossa di Hikurangi, a nord.\nIl tasso di scorrimento medio nella regione centrale della faglia \u00e8 di circa 30\u00a0mm/anno, piuttosto veloce se rapportato alle velocit\u00e0 di altre faglie simili.\nMovimenti principali.\nNegli ultimi mille anni ci sono stati quattro movimenti di intensit\u00e0 tale da causare terremoti con una magnitudo di circa 8. Fino a poco tempo fa si riteneva che questi eventi fossero databili approssimativamente agli anni 1100, 1430, 1620 e 1717, con un intervallo quindi tra i 100 e i 350 anni. Si ritiene tra l'altro che il terremoto del 1717 abbia coinvolto una frattura nella zona meridionale della faglia lunga circa 400\u00a0km e, dato il tempo passato da allora, diversi ricercatori pensano che un evento del genere possa ripetersi oggi in qualunque momento. Ricerche pi\u00f9 recenti condotte dall'Universit\u00e0 di Otago e dall'Organizzazione australiana per la tecnologia e la scienza nucleare hanno corretto le date dei terremoti precedenti a quello del 1717 portandole rispettivamente a: un anno tra il 1064 e il 1120 (invece del 1100), un anno tra il 1374 e il 1405 (invece del 1430) e un anno tra il 1535 e il 1596 (invece del 1620), e hanno inoltre individuato un altro terremoto avvenuto tra gli anni 887 e 965.\nBasandosi su ricerche effettuate su sedimenti raccolti a Hokuri Creek, vicino al lago McKerrow, nel Fiordland settentrionale, alcuni ricercatori del GNS Science hanno stilato una linea temporale di 8.000 anni comprendente i 24 pi\u00f9 intensi terremoti avvenuti lungo la faglia. Da questo studio si evince come la faglia risulti, sismologicamente parlando, piuttosto costante, con fratture di elevata intensit\u00e0 che hanno luogo in media ogni 330 anni con un intervallo minimo di 100 anni e massimo di 510.\nGrandi fratture possono innescare terremoti anche nelle faglie situate a nord della faglia Alpina. Ci sono infatti prove di tsunami sviluppatisi almeno due volte negli ultimi 1.000 anni in seguito a rotture quasi simultanee avvenute sulla faglia Alpina e sulla faglia di Wellington, nell'Isola del Nord.\nTerremoti in tempi recenti.\nLa faglia Alpina e il suo prolungamento settentrionale, ossia il sistema di faglia di Marlborough, sono stati responsabili di terremoti piuttosto intensi anche in tempi recenti: "}
{"id": "6354768", "revid": "61051", "url": "https://it.wikipedia.org/wiki?curid=6354768", "title": "Thorunn Helga Jonsd\u00f3ttir", "text": ""}
{"id": "6354769", "revid": "729019", "url": "https://it.wikipedia.org/wiki?curid=6354769", "title": "Ferrovia di Louri\u00e7al", "text": "La ferrovia di Louri\u00e7al (in portoghese \"Ramal do Louri\u00e7al\" \u00e8 una breve ferrovia del Portogallo a scartamento iberico, elettrificata, che collega due complessi industriali per la produzione di pasta di legno e carta (Celbi e Portucel), nella zona costiera di Leirosa, alla stazione di Louri\u00e7al (nel comune di Pombal, al km 174+600 della Ferrovia dell'Ovest).\nLa linea, della lunghezza di circa 7\u00a0km, espleta solo servizio merci; \u00e8 gestita da REFER. Fu aperta all'esercizio nel 1993.."}
{"id": "6354778", "revid": "21583", "url": "https://it.wikipedia.org/wiki?curid=6354778", "title": "The Price to Play", "text": "The Price to Play \u00e8 il primo album discografico di Alan Price (a nome \"Alan Price Set\"), pubblicato dalla casa discografica Decca Records nel 1966.\nTracce.\nIl brano \"Goin' Down Slow\" sull'album \u00e8 accreditato a Champion Jack Dupree, in altre fonti il brano \u00e8 assegnato a St. Louis Jimmy Oden\nFormazione.\nThe Alan Price Set\nNote aggiuntive\nClassifica.\nSingoli"}
{"id": "6354789", "revid": "949251", "url": "https://it.wikipedia.org/wiki?curid=6354789", "title": "L'ora dei gentiluomini", "text": "L'ora dei gentiluomini (\"The Gentlemen's Hour\") \u00e8 un romanzo dello scrittore statunitense Don Winslow, pubblicato in lingua originale nel 2009 e tradotto in italiano da Einaudi nel 2016.\n\u00c8 il secondo e, per ora, ultimo capitolo della serie imperniata sul personaggio di Boone Daniels, investigatore privato e surfista: \u00e8 infatti il seguito de \"La pattuglia dell'alba\" (2008). Il personaggio di Boone Daniels torner\u00e0 poi in azione nel racconto Sunset contenuto nella raccolta Broken pubblicata nel 2020.\nSignificato del titolo.\nL\"'Ora dei Gentiluomini\" \u00e8 il nome del quotidiano ritrovo sulla spiaggia di Pacific Beach a San Diego dei surfisti di mezza et\u00e0, spesso professionisti di successo (imprenditori, medici, avvocati..) che non sono obbligati a timbrare il cartellino dalle 9 alle 17.\nL'Ora dei Gentiluomini si svolge verso le nove del mattino, dopo il ritrovo de \"La Pattuglia dell'Alba\", il gruppo dei pi\u00f9 accaniti e spericolati surfisti di Pacific Beach, che dopo aver surfato devono recarsi ai rispettivi luoghi di lavoro.\nPersonaggi.\nBoone Daniels: surfista di fama e fondatore della Pattuglia dell'Alba, \u00e8 un ex poliziotto della Squadra Omicidi e ora investigatore privato. Si trova perennemente in ristrettezze economiche perch\u00e9 \u00e8 molto selettivo nella scelta dei casi (odia e rifiuta costantemente, ad esempio, le indagini sulle infedelt\u00e0 coniugali) e preferisce dedicare al surf la maggior parte del suo tempo.\nJohn Kodani: detto Johnny Banzai per le origini giapponesi, tenente di ottima reputazione e in carriera della Squadra Omicidi della polizia di San Diego, surfista della Pattuglia dell'Alba e grande amico di Boone.\nSteve Harrington: sbrigativo e rude tenente della squadra Omicidi della polizia di San Diego, \u00e8 partner di indagini di John Kodani e odia profondamente Boone Daniels venendone ricambiato.\nHigh Tide: gigante samoano con alle spalle un'adolescenza difficile nei barrios di San Diego, \u00e8 stato salvato dalla fede in Cristo e dalla Pattuglia dell'Alba, ora lavora come tecnico idraulico comunale.\nDave the Love God: bagnino e seduttore seriale, ottimo surfista, \u00e8 probabilmente il miglior amico di Boone Daniels nella Pattuglia dell'Alba\nHang Twelve: ragazzo ventenne dalla capigliatura rasta e con una curiosa deformazione delle dita dei piedi, che sono dodici (da cui il soprannome) anzich\u00e9 dieci, abbandonato dai genitori, \u00e8 stato cooptato nella Pattuglia dell'Alba da Boone, che aiuta nelle sue attivit\u00e0 investigative in qualit\u00e0 di esperto informatico e abile hacker. Gestisce anche un negozio di articoli per il surf.\nBen Carruthers: detto ironicamente Cheerful perch\u00e9 sempre accigliato, \u00e8 un anziano e importante investitore finanziario che, malgrado l'enorme ricchezza, conduce una vita quasi monacale e scandita da abitudini inossidabili. Si occupa delle disastrate finanze di Boone Daniels per amicizia e per gratitudine, perch\u00e9 il protagonista lo ha salvato dal matrimonio con una venticinquenne cacciatrice di alimenti.\nSunny Day: bionda e stupenda ex fidanzata di Boone nonch\u00e9 unica ragazza ammessa nella Pattuglia dell'Alba, \u00e8 ormai diventata una surfista professionista e gira il mondo in tour sponsorizzati.\nPetra Hall: affascinante avvocato di origini inglesi che lavora per il prestigioso studio legale Burke, Boone sta vivendo con lei una relazione platonica\nAlan Burke: principe del foro di San Diego, si incarica della difesa di Corey Blasingame e frequenta l'Ora dei Gentiluomini\nMary Lou Baker: procuratore distrettuale, rappresenta la pubblica accusa nel processo contro Corey Blasingame\nCorey Blasingame: ventenne ricco ma disagiato, figlio dell'imprenditore Bill Blasingame che l'ha cresciuto da solo dopo la morte della moglie in un incidente stradale, ha ricevuto dal padre tutti i beni materiali che potesse desiderare ma nessun tipo di attenzione o affetto. \nEntra a far parte della \"Rockpile Crew\", un gruppo di surfisti capitanato dal truce Mike Boyd, che pretende di imporre il localismo nelle spiagge cacciando con la violenza tutti i surfisti non autoctoni. \n\u00c8 accusato dell'omicidio di Kelly Kuhio, leggenda mondiale del surf e uomo profondamente impegnato in progetti di recupero sociale dei giovani delle periferie.\nDan Nichols: imprenditore, ha fondato un impero con la sua azienda di abbigliamento da surf, insieme alla bellissima moglie Donna costituisce la classica \u201ccoppia perfetta\u201d della California del Sud, sempre in prima fila negli eventi mondani e nei gal\u00e0 di beneficenza. Dan frequenta L'Ora dei Gentiluomini\nRed Eddie: boss della malavita hawaiana a San Diego, si trova agli arresti domiciliari ed \u00e8 eternamente grato a Boone (che pure l'ha fatto arrestare) perch\u00e9 ha salvato lui e suo figlio dall'annegamento.\nCruz Iglesias: il boss di spicco del cartello dei narcotrafficanti della Baja California.\nJones: ex neurologo, consapevole di essere profondamente sadico e di ottenere piacere intellettuale e sessuale solo procurando dolore agli altri \u00e8 diventato il pi\u00f9 richiesto e spietato interrogatore dei cartelli messicani.\nTrama.\n\u00c8 il mese di agosto di un anno intorno al 2010: la stagione surfistica di San Diego e dell'intera California del Sud attraversa la consueta pausa annuale causata dall'assenza di onde, ci\u00f2 malgrado Boone Daniels e i suoi amici della \"Pattuglia dell'Alba\" si incontrano ogni mattina con le loro tavole da surf per osservare l'oceano e dialogare.\nLa citt\u00e0 \u00e8, nel frattempo, segnata da un elevato numero di omicidi dovuti ai regolamenti di conti tra i cartelli messicani della droga, e anche l'ambiente del surf, da sempre considerato un'isola felice di pacifismo e tolleranza, sta mostrando un inquietante lato oscuro: da un lato si sta sempre pi\u00f9 affermando il cosiddetto localismo, con gruppi di giovani surfisti abituali che cacciano dalle \u201cloro\u201d spiagge i turisti e i surfisti occasionali, dall'altro l'intera San Diego \u00e8 stata recentemente sconvolta dall'omicidio di Kelly Kuhio, un hawaiano di mezz'et\u00e0 che \u00e8 stato una leggenda mondiale del surf e che da anni era impegnato nel recupero sociale di giovani delle periferie degradate.\nDel delitto viene accusato Corey Blasingame, ventenne inetto e di ricca famiglia che fa parte della Rockpile Crew, uno dei gruppi localisti pi\u00f9 aggressivi e venati di razzismo e, mentre l'opinione pubblica e l'ambiente del surf invocano la pena capitale per il colpevole, Boone Daniels viene ingaggiato, tramite la sua amica Petra, dallo studio legale di Alan Burke, che si occupa della difesa del giovane.\nAccettare l'incarico coster\u00e0 a Boone Daniels una profonda crisi di coscienza e la rottura dei rapporti con i suoi amici surfisti, che lo considereranno un traditore, l'indagine lo porter\u00e0 invece a svelare un'agghiacciante trama di corruzione, abusi edilizi e complicit\u00e0 inconfessabili che intacca dalle fondamenta l'immagine patinata e turistica di San Diego e La Jolla."}
{"id": "6354790", "revid": "54253", "url": "https://it.wikipedia.org/wiki?curid=6354790", "title": "Kraft Heinz", "text": "Kraft Heinz \u00e8 la quinta multinazionale al mondo del settore alimentare e delle bevande (la seconda per ordine di grandezza nel Nord America), risultato della fusione avvenuta nel 2015 tra Kraft Foods e H. J. Heinz Company. La sede \u00e8 a Chicago presso l'Aon Center con ulteriori uffici a Pittsburgh.\nLa societ\u00e0 \u00e8 quotata presso il NASDAQ. La multinazionale gestisce oltre 25 marchi tra cui Kraft, Heinz, Planters, Grey Poupon, Oscar Mayer ed \u00e8 conosciuta in Italia anche per i marchi Plasmon, Planters, Biaglut, Aproten, Cuore di Natura, Dieterba e Nipiol.\nStoria.\nLa fusione di Kraft Foods e HJ Heinz, decisa all'inizio del 2015, \u00e8 completata nel luglio dello stesso anno con la nomina alla presidenza di Alex Behring, managing partner di 3G Capital, il fondo di investimento che sta dietro a questa maxi-fusione da 49 miliardi di dollari e che fa capo al finanziere brasiliano Jorge Paulo Lemann, e a quella di amministratore delegato di Bernardo Hess, anche lui partner di 3G Capital e gi\u00e0 alla guida di Heinz. A John Cahill, CEO di Kraft, il ruolo di vicepresidente. Tra gli azionisti che hanno partecipato con 3G Capital all'acquisizione di Kraft Heinz figura anche Warren Buffett.\nA seguito della fusione, il nuovo amministratore delegato Bernardo Hees ha perseguito una strategia di riduzione dei costi di forte impatto: ha chiesto un taglio annuo di costi di 1,5 miliardi di dollari, su diversi settori, colpendo in particolare le spese per i dipendenti. Ad agosto 2015 il personale \u00e8 stato ridotto del 5% con 2.500 licenziamenti. Nel novembre dello stesso anno sono stati chiusi alcuni stabilimenti ritenuti non strategici, con la soppressione di 2.600 posti di lavoro.\nIl 17 febbraio 2017 Kraft Heinz Co. ha avanzato la proposta, del valore 143 miliardi di dollari, per rilevare la multinazionale anglo-olandese Unilever, un concorrente significativamente pi\u00f9 grande di Kraft Heinz, con 126.000 dipendenti in pi\u00f9 e un fatturato maggiore di 24 miliardi di sterline. Unilever ha rifiutato la proposta, il progetto di acquisizione \u00e8 stato successivamente abbandonato poco dopo che il primo ministro britannico Theresa May aveva ordinato un esame sull'iniziativa.\nNel 2018 Kraft Heinz lancia Springboard Brands, un business focalizzato sulla crescita di marchi alimentari biodegradabili, naturali e \"super premium\". Nel 2018 Kraft Heinz occupa il 114\u00ba posto nella lista Fortune 500 delle maggiori imprese degli Stati Uniti in base ai ricavi.\nNel febbraio 2019 il titolo crolla in Borsa, perdendo sul listino del NASDAQ il 28% e \"bruciando\" pi\u00f9 di 16 miliardi di dollari di capitalizzazione, per una serie di notizie negative. In occasione della chiusura dei dati trimestrali (registrano una perdita record di 12,6 miliardi) la societ\u00e0 annuncia una svalutazione di 15,4 miliardi dei marchi Kraft e Oscar Mayer (hot dog) spiegando che il deprezzamento \u00e8 legato al cambiamento nel gusto dei consumatori, pi\u00f9 attenti alla salute e quindi ai prodotti freschi rispetto a quelli trasformati. I brutti risultati trimestrali e la svalutazione hanno cos\u00ec portato a una riduzione dei dividendi del 36%, segnale secondo gli analisti che la nuova rotta progettata da 3G Capital non ha avuto successo anche per i troppi tagli nei costi che sono andati a scapito della crescita. Infine il gruppo ha annunciato di avere avuto ad ottobre richieste di informazione da parte della Securities and Exchange Commission americana che ha avviato un'indagine sugli approvvigionamenti, \"in particolare le pratiche contabili, le procedure e i controlli interni relativi alle sue forniture\". Riconoscer\u00e0 Buffett dopo il crollo in Borsa del titolo: \"Avevo strapagato Kraft Heinz, mi sono sbagliato\".\nNell'aprile 2019, dopo l'annuncio della societ\u00e0 di dover rivedere e ripubblicare i bilanci degli ultimi due anni e mezzo, viene deciso un cambio al vertice a partire dal 1\u00ba luglio: lascia Bernardo Hess e al suo posto arriva Miguel Patricio. Nell'agosto 2019 Kraft Heinz richiama in azienda il suo ex direttore finanziario, Paulo Basilio (che aveva lasciato il gruppo nel 2017), in sostituzione di David Knopf perch\u00e9 voleva un \"veterano esperto\" nel lavoro in seguito ad una serie di errori contabili.\nDati economici.\nNel 2018 il fatturato di gruppo \u00e8 stato di 26,268 miliardi di dollari, con un utili pari a 10,192 miliardi."}
{"id": "6354794", "revid": "184755", "url": "https://it.wikipedia.org/wiki?curid=6354794", "title": "The Only One (The Cure)", "text": "The Only One \u00e8 un singolo del gruppo musicale inglese The Cure, pubblicato nel 2008 dalla Universal Music, che anticipa l'uscita dell'album \"\".\nIl singolo.\nPubblicazione.\n\u00c8 il primo singolo dei Cure ad uscire a tre anni e mezzo dal precedente, \"Taking Off\" del 2004. \u00c8 anche il primo estratto dell'album del 2008, \"\". Il singolo \u00e8 stato prodotto da Robert Smith e Keith Uddin. La canzone ha esordito dal vivo il 7 ottobre 2007 a Mountain View, in California, ad un festival ed \u00e8 stato anche suonato a Citt\u00e0 del Messico la settimana successiva. Durante quel periodo, la canzone era conosciuta come \"Please Project\". Solamente all'inizio del tour europeo nei primi mesi del 2008 \u00e8 stato stabilito \"The Only One\" come titolo.\nAccoglienza.\nIn una delle prime recensione sul sito web, la rivista musicale canadese \"Exclaim!\" descrive la canzone come se fosse potuta provenire dalle sessioni per l'edificante album del 1992 \"Wish\". Ha continuato ad aggiungere che Smith suona \"pi\u00f9 felice che mai\" e che la canzone \u00e8 un ritorno alla forma che ha prodotto molti dei loro hit da Top 40. \"The Observer\" ha scritto che la canzone ha tutti gli ingredienti di una classica canzone dei Cure, avendo \"belle chitarre vertiginose, basso incandescente e Robert Smith al suo meglio\". Dicendo che la canzone suona \"come un singolo pop alla Cure\", Pitchfork aggiunge che i testi non sono distintivi e continua a dire che la pubblicazione non far\u00e0 mai dimenticare a nessuno i grandi singoli precedenti del gruppo.\nTracce.\nTesti e musiche dei Cure."}
{"id": "6354795", "revid": "61051", "url": "https://it.wikipedia.org/wiki?curid=6354795", "title": "Fannd\u00eds Fri\u00f0riksd\u00f3ttir", "text": "Carriera.\nNazionale.\nFri\u00f0riksd\u00f3ttir inizia ad essere convocata dalla Federazione calcistica dell'Islanda (\"Knattspyrnusamband \u00cdslands\" - KS\u00cd) dal 2005, per vestire inizialmente la maglia della formazione Under-16 impegnata nelle edizioni dal 2005 al 2007 della Nordic Cup maturando complessivamente 12 presenze e siglando una rete.\nNel frattempo Fri\u00f0riksd\u00f3ttir riceve la prima sua convocazione nella formazione Under-19, inserita in rosa con la squadra che disputa la doppia amichevole del 21 e 23 novembre 2006 con l', entrambe perse, debuttando appena sedicenne nella prima, persa 4-0, quando al 56' rileva Rakel H\u00f6nnud\u00f3ttir. Oltre a scendere in campo anche nel secondo incontro, perso 3-0, gioca l'amichevole del 18 giugno 2007 persa con le pari et\u00e0 della per una rete a zero, prima di essere inserita in rosa con la formazione che affronta il primo Europeo di categoria come nazione organizzatrice nel 2007. Durante il torneo, pur vedendo la sua nazionale eliminata fin dalla fase a gironi, riesce a mettersi in luce siglando tre reti, risultando la miglior marcatrice a pari merito della francese Marie-Laure Delie e dell'inglese Ellen White, due delle quali segnate alla che vincer\u00e0 alla fine l'Europeo.\nRimasta in rosa con la U-19 anche per l'anno successivo, disputa la prima fase di qualificazione all'Europeo di Italia 2008, scendendo in campo in tutti i tre incontri del gruppo 1 nella prima fase, chiusa da imbattuta dalla sua nazionale, mentre salta la fase successiva scendendo in campo solamente nella doppia amichevole del 28 e 30 marzo 2008, entrambe perse con l'.\nVeste la maglia della nazionale Under-19 per un'altra stagione, fino al limite massimo d'et\u00e0 per partecipare ai tornei, disputando le qualificazioni all'Europeo di Bielorussia 2009, riuscendo ad accedere alla fase finale e giocando tutti gli incontri fino all'eliminazione alla fase a gironi. Il 19 luglio 2009, la sconfitta per 4-0 con l', \u00e8 l'ultima partita giocata con l'Under-19, totalizzando complessivamente 20 presenze e 11 reti realizzate.\nLa sua prima convocazione nella nazionale maggiore risale ai primi mesi del 2009, chiamata dal commissario tecnico Sigur\u00f0ur Ragnar Eyj\u00f3lfsson in occasione dell'Algarve Cup 2009, dove debutta il 9 marzo nell'ultimo incontro del gruppo B, nella sconfitta per 2-0 con la , e giocando anche la finalina per il quinto posto persa per 2-1 con la ."}
{"id": "6354796", "revid": "61051", "url": "https://it.wikipedia.org/wiki?curid=6354796", "title": "Fannd\u00eds Fridriksd\u00f3ttir", "text": ""}
{"id": "6354797", "revid": "181699", "url": "https://it.wikipedia.org/wiki?curid=6354797", "title": "Sindaco di San Diego", "text": ""}
{"id": "6354798", "revid": "599013", "url": "https://it.wikipedia.org/wiki?curid=6354798", "title": "Sara Bjork Gunnarsd\u00f3ttir", "text": ""}
{"id": "6354825", "revid": "132266", "url": "https://it.wikipedia.org/wiki?curid=6354825", "title": "Arco di trionfo moscovita", "text": ""}
{"id": "6354827", "revid": "110857149", "url": "https://it.wikipedia.org/wiki?curid=6354827", "title": "Clan Mogami", "text": "Il fu un importante clan giapponese, discendente da un ramo del clan Ashikaga. Durante il periodo Sengoku governarono la provincia di Dewa, oggi situata nella prefettura di Akita.\nStoria.\nI Mogami discendevano dal clan Shiba, un ramo della famiglia Ashikaga. Nel 1354, Shiba Iekane () su ordine di Ashikaga Takauji, combatt\u00e9 contro un'armata della Corte del Sud () nella regione di \u014cu (), oggi T\u014dhoku.\nNel 1356, Iekane mand\u00f2 suo figlio Shiba Kaneyori () al bacino di Yamagata per fronteggiare l'esercito della Corte del Sud. Kaneyori costru\u00ec il castello di Yamagata nel 1360 e vinse contro l'esercito della corte meridionale nel 1367. Dopo la vittoria si stabil\u00ec nel castello e prese il nome \"Mogami\", dalla citt\u00e0 della provincia di Dewa.\nNei primi anni il clan Mogami ampli\u00f2 i suoi territori conferendo ai figli dei padroni molte terre. I figli di questi ultimi divennero a loro volta importanti vassalli del clan Mogami e dominarono le loro terre usando questi collegamenti familiari di sangue.\nTuttavia negli anni di Mogami Mitsuie () il clan perse potere a causa di conflitti interni e del deteriorarsi delle relazioni famigliari. Alla fine Mogami Yoshisada () venne sconfitto da Date Tanemune nel 1514; dopo molte battaglie e spargimenti di sangue il clan Mogami venne sottomesso dal clan Date. Dopo la morte di Yoshisada, Mogami Yoshimori (), che all'epoca aveva due anni, divenne capo del clan nel 1522.\nNel 1542 scoppi\u00f2 una guerra tra Date Tanemune e suo figlio Harumune. Il clan Date venne indebolito da quello che viene chiamato conflitto Tenbun (), e Yoshimori approfitt\u00f2 della situazione rendendo il clan Mogami nuovamente indipendente dai Date.\nSotto la guida di Mogami Yoshiaki il dominio crebbe espanse enormemente i territori Mogami. Fu uno dei migliori generali del periodo Sengoku, sconfiggendo i nemici confinanti uno dopo l'altro. Di conseguenza fu premiato con 200 000 \"koku\" da Toyotomi Hideyoshi dopo l'assedio di Odawara del 1590.\nYoshiaki support\u00f2 Tokugawa Ieyasu allo scoppio della campagna di Sekigahara nel 1600, difendendo il proprio territorio dall'attacco di un'enorme armata del clan Uesugi nell'area di Sh\u014dnai.\nCome ricompensa, gli furono dati 570 000 \"koku\" da Tokugawa Ieyasu al termine della battaglia di Sekigahara, e il feudo Mogami divenne il quinto pi\u00f9 grande del Giappone, escluso quello Tokugawa. Successivamente Yoshiaki riusc\u00ec, con enorme successo, a deviare e controllare le acque del fiume Mogami sia per consentirne la navigazione, sia per migliorare l'irrigazione delle risaie. Inoltre ricostru\u00ec ed espanse il castello di Yamagata e la citt\u00e0 circostante.\nMor\u00ec nel 1614 al castello di Yamagata. Nel 1622 i territori Mogami furono confiscati dallo shogunato Tokugawa poich\u00e9 avvennero numerose lotte interne per il controllo del clan. \nSuccessivamente divennero \"k\u014dke\", continuando a esistere."}
{"id": "6354841", "revid": "767487", "url": "https://it.wikipedia.org/wiki?curid=6354841", "title": "Quetta (Campodenno)", "text": "Quetta (\"Ch\u00e8ta\" in noneso) \u00e8 una frazione del comune di Campodenno in provincia autonoma di Trento.\nStoria.\nQuetta \u00e8 stato comune autonomo fino al 1928, anno in cui venne aggregato a Denno."}
{"id": "6354842", "revid": "439868", "url": "https://it.wikipedia.org/wiki?curid=6354842", "title": "Toss", "text": "Toss (\"T\u00f3s\" in noneso) \u00e8 una frazione del comune di Ton in provincia autonoma di Trento.\nStoria.\nToss \u00e8 stato comune autonomo fino al 1928, anno in cui venne aggregato a Ton."}
{"id": "6354848", "revid": "767487", "url": "https://it.wikipedia.org/wiki?curid=6354848", "title": "Shannon Phillip", "text": "Caratteristiche tecniche.\n\u00c8 un difensore centrale.\nCarriera.\nClub.\nComincia a giocare in patria, al Carib Hurricane. Nel 2015 si trasferisce a Trinidad e Tobago, al Club Sando. Nel 2016 torna al Carib Hurricane.\nNazionale.\nDebutta in Nazionale il 13 ottobre 2008, in Guadalupa-Grenada (2-1). Partecipa, con la Nazionale, alla Gold Cup 2011."}
{"id": "6354854", "revid": "287204", "url": "https://it.wikipedia.org/wiki?curid=6354854", "title": "Il sarto", "text": "Il sarto \u00e8 un dipinto a olio su tela di Giovan Battista Moroni conservato presso la National Gallery di Londra: si tratta del lavoro che maggiormente rappresenta l'opera ritrattistica del pittore bergamasco rendendolo internazionale.\nStoria.\nNon si conosce quale fosse la committenza del quadro; si presume un rappresentante della famiglia Marinoni di Desenzano al Serio che, cessata da tempo l'attivit\u00e0 artistica, si era trasferito per commercio a Venezia. Probabilmente lo stesso, che viene ritratto elegantemente abbigliato per l'occasione, non era un sarto ma un \"venditore di pannine\" (tessuto di lana venduto a pezzi), infatti il pittore ritrae il gesto del taglio di un tessuto e non della sua confezione. La qualit\u00e0 delle stoffe era nel medioevo elemento molto importante, non era certo possibile per tutti avere abiti confezionati con stoffe di lana di alta qualit\u00e0, quindi il venditore di pannine era sicuramente persona che pur non essendo nobile godeva di una certa agiatezza economica. Fu il Boschini nella sua opera letteraria \"La carta del navegar pittoresco\" a intitolare il quadro con l'attivit\u00e0 sartoriale.\nIl dipinto era originariamente di propriet\u00e0 della famiglia veneta dei Grimani e pass\u00f2 a quella dei Frizzoni nel XIX secolo entrando a far parte della collezione privata della famiglia in Palazzo Frizzoni, ora municipio di Bergamo. Venne comperato nel 1862 da Charles Lock Eastlake, che ne detiene ancora la propriet\u00e0, quando venne in Italia ad acquistare opere d'arte per la National Gallery di Londra nei primi anni dell'apertura.Torn\u00f2 a Bergamo solo nel 2015-2016 per un'esposizione temporanea all'Accademia Carrara.\nDescrizione.\nIl Moroni lavor\u00f2 a molte opere di carattere religioso, ma divenne famoso per i suoi ritratti e forse proprio \"Il sarto\" \u00e8 quello che maggiormente rappresenta la sua arte e che lo port\u00f2 a divenire internazionale. Fu tra i primi a raffigurare persone importanti della borghesia benestante, contrariamente all'usanza del tempo che ritraeva esclusivamente l'aristocrazia finanziaria o ecclesiastica. \nIl quadro raffigura un personaggio giovane, con una barba incolta ben curata, posto su di uno sfondo marrone in movimento, elegantemente vestito. Indossa ampi pantaloni a sbuffo alla moda spagnola del XVII secolo, un giacchetto chiamato \"farsetto\" dal quale spunta una \"gorgiera\" bianca (colletto pieghettato) simile ai polsi che fuoriescono dalle maniche.\nIl sarto \u00e8 raffigurato in piedi, volto leggermente di fianco, con le forbici in mano, intento nel suo lavoro che sembra interrompere perch\u00e9 disturbato, richiamato da qualcuno, forse proprio dal pittore che lo sta ritraendo, volge lo sguardo, poggia le forbici sul piano di lavoro e in quell'attimo, in quel movimento l'artista immortala quasi in modo fotografico la scena, nella dignit\u00e0 del movimento, nella veridicit\u00e0 dell'immagine, nel saper rappresentare la seriet\u00e0 dello sguardo di chi compie un lavoro che \u00e8 \"civile\" ma che \u00e8 posto al medesimo livello d'intensit\u00e0 di pensiero e concentrazione di un'attivit\u00e0 letteraria porta il dipinto alla meritata fama."}
{"id": "6354860", "revid": "1102782", "url": "https://it.wikipedia.org/wiki?curid=6354860", "title": "Closer to the Heart (singolo)", "text": ""}
{"id": "6354864", "revid": "4252", "url": "https://it.wikipedia.org/wiki?curid=6354864", "title": "Arthur Faria jr", "text": ""}
{"id": "6354876", "revid": "253269", "url": "https://it.wikipedia.org/wiki?curid=6354876", "title": "Theo Lingen", "text": ""}
{"id": "6354878", "revid": "123300361", "url": "https://it.wikipedia.org/wiki?curid=6354878", "title": "Cassim Langaigne", "text": "Caratteristiche tecniche.\n\u00c8 un terzino destro.\nCarriera.\nNazionale.\nDebutta in Nazionale nel 2004. Mette a segno la sua prima rete con la maglia della Nazionale il 20 gennaio 2008, nell'amichevole Guyana-Grenada (1-2), in cui mette a segno la rete del momentaneo 0-1. Ha partecipato, con la Nazionale, alla Gold Cup 2009 e alla Gold Cup 2011."}
{"id": "6354910", "revid": "124123", "url": "https://it.wikipedia.org/wiki?curid=6354910", "title": "Ned Hanlon", "text": "Carriera.\nDefinito da alcuni come \"il padre del baseball moderno\", Hanlon fu un manager nella Major League Baseball dal 1889 al 1907, con un bilancio di 1.313\u20131.164 (53%) alla guida di cinque diversi club. \u00c8 ricordato in particolare per essere stato il manager dei Baltimore Orioles (1892\u20131898) e dei Brooklyn Superbas (1899\u20131905). In sette stagioni tra il 1894 e il 1900, Hanlon ebbe un record di 635\u2013315, con le sue squadre che vinsero cinque titoli della National League, anche grazie ad avere tra le loro file futuri Hall of Famer come \"Wee Willie\" Keeler, Joe Kelley, John McGraw e Hughie Jennings.\nDurante le sue annate con gli Orioles, Hanlon \u00e8 accreditato per avere inventato le strategie note come \"inside baseball\" e \"hit and run\". Queste strategie si basavano sul lavoro di squadra, la velocit\u00e0 e la precisione nell'esecuzione \"The Sporting News\" scrisse che l'introduzione e il perfezionamento dell'inside baseball di Hanlon port\u00f2 al suo massimo punto di efficienza il colpire e correre in velocit\u00e0, le battute di sacrificio e il correre tra le basi, in un baseball contraddistinto dall'imprevedibilit\u00e0. Un giornalista del \"The Baltimore Sun\" scrisse che \"[Hanlon] si accorse che un punto ottenuto con la strategia valeva quanto un punto ottenuto con una buona battuta. Per tale motivo, svilupp\u00f2 un gioco offensivo che fece del baseball una forma d'arte\".\nHanlon gioc\u00f2 anche per 13 stagioni nella Major League Baseball, principalmente come esterno centro. Disput\u00f2 800 partite come esterno dei Detroit Wolverines, rimanendo con la squadra per tutti i suoi anni di esistenza dal 1881 al 1888 e conquistando la National League nel 1887. Ebbe una media battuta di .260 e una percentuale di arrivo in base di .325, con 930 punti segnati e 1.317 valide. Anche se non veniva tenuta la statistica delle basi rubate nei suoi primi anni di carriera, Hanlon ne rub\u00f2 (a una media di 55 l'anno) nei suoi ultimi sei anni come giocatore a tempo pieno."}
{"id": "6354913", "revid": "767487", "url": "https://it.wikipedia.org/wiki?curid=6354913", "title": "Marc Marshall", "text": "Caratteristiche tecniche.\n\u00c8 un difensore centrale.\nCarriera.\nClub.\nNel 2004 firma un contratto con il GBSS.\nNazionale.\nDebutta in Nazionale nel 2004. Ha partecipato, con la Nazionale, alla Gold Cup 2009 e alla Gold Cup 2011. Ha collezionato in totale, con la maglia della Nazionale, 49 presenze."}
{"id": "6354914", "revid": "101768", "url": "https://it.wikipedia.org/wiki?curid=6354914", "title": "Vigo di Ton", "text": "Vigo di Ton (\"Vic'\" in noneso) \u00e8 una frazione del comune di Ton in provincia autonoma di Trento.\nStoria.\nCon il nome di Vigo d'Anaunia \u00e8 stato comune autonomo fino al 1928, anno in cui venne aggregato a Ton."}
{"id": "6354917", "revid": "1784492", "url": "https://it.wikipedia.org/wiki?curid=6354917", "title": "Kup Mar\u0161ala Tita 1969-1970", "text": "La Kup Mar\u0161ala Tita 1969-1970 fu la 23\u00aa edizione della Coppa di Jugoslavia. 2610 squadre parteciparono alle qualificazioni (estate ed autunno 1969), 16 furono quelle che raggiunsero la coppa vera e propria, che si disput\u00f2 dal 28 febbraio al 27 maggio 1970.\nIl detentore era la , che in questa edizione usc\u00ec in semifinale.\nIl trofeo fu vinto dalla che sconfisse in finale l'. Per i biancorossi fu l'ottavo titolo in questa competizione.\nAvendo la Stella Rossa vinto anche il campionato, la finalista sconfitta Olimpia ottenne l'accesso alla Coppa delle Coppe 1970-1971.\nDa questa stagione \u00e8 stata modificata la regola sulla sede della finale: se entrambe le finaliste saranno di fuori Belgrado, essa sar\u00e0 disputata in partita unica nella capitale. Se una finalista sar\u00e0 belgradese, la finale sar\u00e0 ad andata e ritorno con la seconda partita da disputare nella capitale.\nQualificazioni.\n Queste due partite disputate dal :\n Orijent - Crikvenica 6-1\n Orijent - Avijati\u010dar Pula 6-1"}
{"id": "6354919", "revid": "1318658", "url": "https://it.wikipedia.org/wiki?curid=6354919", "title": "Derby d'Italia (pallamano)", "text": "Il derby d'Italia di pallamano \u00e8 la sfida tra la squadra pi\u00f9 vincente della pallamano italiana, la Pallamano Trieste e la sua pi\u00f9 grande rivale, il Brixen.\nStoria.\nLe due squadre in un certo senso hanno una storia simile. Entrambe vincitrici di scudetti, entrambe autoretrocesse per problemi finanziari.\nDa ricordare, per la squadra altoatesina, gli scudetti conquistati nel 1991, dove dopo una finale composta da quattro partite vide la societ\u00e0 brissinese vincere il primo tricolore e nel 1992 dove il Brixen sconfisse in tre gare Trieste confermandosi Campione d'Italia.\nPer Trieste invece, i ricordi portano allo scudetto del 1985 dove sconfisse in due gare secche i rivali.\nLa rivalit\u00e0 continua, anche se non pi\u00f9 per scudetti o coppe ma per la promozione in serie A. Nel 2007-2008 entrambe le squadre si autoretrocedono in Serie A2 (all'epoca terza lega): Trieste trova una risalita in A1 al primo anno in un testa a testa avvincente proprio contro Brixen, che si conclude all'ultima giornata con la vittoria giuliana sul campo brissinese per 25-22.\nL'anno successivo Trieste riesce a qualificarsi per la Serie A \u00c9lite 2009-2010 ma per motivi finanziari resta in A1; Serie A1 raggiunta proprio dal Brixen che domina il campionato di A2.\nNel 2009-2010 il Brixen viene promosso in \u00c9lite sconfiggendo in finale Playoff Trieste: dopo il pareggio ottenuto a Trieste, il Brixen batte i rivali con il punteggio di 27-22 e torna in \u00c9lite dopo tre stagioni di purgatorio. Per Trieste l'anno successivo sar\u00e0 l'anno della promozione.\nA ottobre 2021 gli incontri ufficiali disputati tra le due squadre sono 146, con un bilancio di 91 vittorie per Trieste, 43 per Brixen e 12 pareggi.\nUltima partita.\nL'ultima partita giocata risale al 16 ottobre 2021, con la vittoria di Trieste. La gara era valevole per la quinta giornata di andata del campionato."}
{"id": "6354921", "revid": "767487", "url": "https://it.wikipedia.org/wiki?curid=6354921", "title": "Marcus Julien", "text": "Carriera.\nClub.\nNel 2004 firma un contratto con l'Eagles Super Strikers.\nNazionale.\nDebutta in Nazionale il 5 novembre 2006, nell'amichevole Barbados-Grenada. Mette a segno la sua prima rete con la maglia della Nazionale il 7 dicembre 2008, in Grenada-Barbados (4-2), in cui mette a segno la rete del momentaneo 2-0. Ha partecipato, con la Nazionale, alla Gold Cup 2009 e alla Gold Cup 2011. Ha collezionato in totale, con la maglia della Nazionale, 33 presenze e 4 reti."}
{"id": "6354922", "revid": "640277", "url": "https://it.wikipedia.org/wiki?curid=6354922", "title": "Faglia Alpina", "text": ""}
