{"id": "9139313", "revid": "830939", "url": "https://it.wikipedia.org/wiki?curid=9139313", "title": "Filenide di Samo", "text": "Biografia.\nDi Filenide sappiamo solo che fosse figlia di Ocimene e Gillide, proveniente da Samo e, forse, un'etera.\nOpere.\nFilenide era molto nota nell'antichit\u00e0 come autrice di un manuale pornografico \u03a0\u03b5\u03c1\u1f76 \u03b1\u03c6\u03c1\u03bf\u03b4\u03b9\u03c3\u03af\u03c9\u03bd (\"Sui piaceri sessuali\"), molto noto fin dal III secolo a.C., quando la cita Timeo di Tauromenio, seguito da Crisippo e Clearco, che la additano come esempio di lussuria smodata. Da alcune citazioni del suo nome, comunque, parrebbe che \"Filenide\" fosse uno pseudonimo per un autore di sesso maschile\u02d0 un epigramma di Escrione di Samo, infatti, scritto a nome dell'autrice, afferma che il manuale non era stato scritto da lei, ma dal retore ateniese Policrate, e lo stesso concetto di pseudonimia viene espresso in un epigramma di Dioscoride di Alessandria.\nDi questo scritto sappiamo, dalle citazioni, che sappiamo che l\u2019opera prevedeva una parte dedicata ai consigli per gli uomini ed un\u2019altra dedicata alle donne, con un'organizzazione della materia erotica utilizzata dall' \"Ars amatoria\" ovidiana; ne resta, in un papiro di Ossirinco, un frammento dall'inizio, che annuncia - come sappiamo da altre fonti - la materia, ossia le posizioni sessuali e l'arte di amare, in uno stile breve e pratico che, nei brevi frammenti pervenuti, concerne le tecniche di seduzione e di bacio.\nDai frammenti papiracei si nota come il \"manuale\" di Filenide fosse, nello stile, una vera e propria parodia dei testi storiografici e dei trattati scientifici, con un tono giocoso che sarebbe stato imitato anch'esso nella \"Ars Amatoria\" di Ovidio. Lo spazio letterario che il manuale di Filenide veniva ad occupare, quindi, non era tanto quello di una letteratura di intrattenimento e di facile consumo, come la maggior parte degli attuali interpreti ha pensato, ma, al contrario, quello filosofico, visto che l\u2019opera si inquadrava proprio come una riscrittura parodica della manualistica filosofica di argomento erotico, il che spiegherebbe le feroci critiche di Crisippo.\nLa notoriet\u00e0 del manuale di Filenide si spiega con il fatto che \u00abla raffigurazione esplicita del sesso tramite sezioni disegnate, oltre a costituire il tratto originale di questi manuali, a tal punto da trasformarli in un bene prezioso e raro, oggetto di collezionismo e di un mercato librario fiorente, rendeva questo genere un ibrido singolare, capace di declinare una dimensione didattica ed espositiva del sesso\u00bb. Ci\u00f2 ne fece un testo citatissimo come pietra di scandalo, ed addirittura indicato come \u00abmonumento all'indecenza\u00bb."}
{"id": "9139325", "revid": "238230", "url": "https://it.wikipedia.org/wiki?curid=9139325", "title": "Massimo Annesi", "text": "Biografia.\nNato a Roma nel 1923, si \u00e8 laureato in Giurisprudenza all'Universit\u00e0 di Roma ed \u00e8 stato, poi, legato ad Amedeo e a Massimo Severo Giannini. Ha esercitato dal 1959 la professione di avvocato, ed ha svolto, parallelamente, un\u2019intesa attivit\u00e0 di ricerca e di organizzazione della ricerca. Egli ha fatto parte di quella \u201cpattuglia\u201d di non meridionali (forte il legame con un altro meridionalista non meridionale, Giuseppe De Rita, gi\u00e0 SVIMEZ, fondatore e animatore del Censis), che ha legato la propria vita al Mezzogiorno, terreno sul quale misurare la propria capacit\u00e0 d'impegno democratico. Nell'agire quotidiano, seppe unire il rigore del giurista e la fantasia e la creativit\u00e0 del progettista.\nAnnesi non \u00e8 stato, per\u00f2, solo il maggiore studioso dei rapporti tra Stato e societ\u00e0 meridionale. \u00c8 stato un giurista completo, al quale non sfuggiva nulla della caotica legislazione italiana, soprattutto quella per il Sud, che riordin\u00f2 a pi\u00f9 riprese e in diverse pubblicazioni, fondamentali per chi voglia conoscere i problemi del sottosviluppo meridionale e i tentativi per ridurre il divario tra Nord e Sud.\nAnimato da una forte passione per la questione meridionale, mirava alla unificazione tra le due Italie, obiettivo che ha generosamente perseguito nel corso della sua vita e che \u00e8 riflesso nelle sue numerose pubblicazioni.\nNato a Roma il 25 aprile 1923, nel 1945 consegu\u00ec la laurea in giurisprudenza nell\u2019Universit\u00e0 di Roma, con una tesi su La Costituzione della Repubblica argentina (pubblicata poi a Firenze, Sansoni, 1946), di cui fu relatore Guido Zanobini, e fu poi, per anni, legato a Massimo Severo Giannini e a suo padre Amedeo.\nA partire dal 1946, proprio per il tramite di Massimo Severo Giannini si avvicin\u00f2 a Rodolfo Morandi, tra i capi della Resistenza ed esponente della sinistra socialista, Ministro dell'Industria nel secondo e nel terzo Ministero De Gasperi. Nella sede di via Veneto, Annesi, tra il luglio 1946 e il febbraio 1947, lavor\u00f2 all'interno dell'ufficio legislativo il cui responsabile, Giannini, egli consider\u00f2 sempre suo maestro. In quei mesi, conobbe Pasquale Saraceno.\nNel 1952 spos\u00f2 Carla Montanella, da cui ebbe tre figli: Flavia, Isabella e Michele.\nMor\u00ec a Roma, dopo breve malattia, il 2 marzo 2005.\n2. \"\u201cDonazione Annesi\u201d\"\nDopo la sua scomparsa, una parte della considerevole mole di volumi raccolta nella sua biblioteca fu devoluta, per desiderio della famiglia, \"al Dipartimento di Scienze Giuridiche dell\u2019Universit\u00e0 degli Studi della Tuscia\" che, nel 2006, ha quindi ricevuto la donazione di circa 6000 volumi di diritto, economia, storia e scienza della politica. Il Dipartimento dell\u2019Universit\u00e0 ha deciso di intitolare a Massimo Annesi la propria Biblioteca. La donazione \u00e8 stata divisa per aree tematiche. Tra i volumi donati c\u2019\u00e8 la raccolta completa della \u201cRivista giuridica del Mezzogiorno\u201d, da lui fondata nel 1987 e diretta fino al febbraio 2005.\n3. \"I ruoli ricoperti\"\nNumerosi sono gli incarichi svolti da Annesi in oltre un cinquantennio di vita lavorativa.\nDal 1947 fu Consulente giuridico all\u2019Associazione per lo sviluppo dell\u2019industria nel Mezzogiorno-SVIMEZ, divenendo poi Responsabile della Sezione incaricata delle ricerche giuridico-legislative.\nNel 1957, assieme a Giorgio Sebregondi, responsabile della sezione sociologica della SVIMEZ, ed a Alain Dutheillet De Lamothe, consigliere di stato francese e futuro componente della Corte di giustizia della Comunit\u00e0 europea, collabor\u00f2 con il Ministero del Coordinamento economico del Governo greco per l\u2019organizzazione degli organi centrali di programmazione e di direzione della politica di sviluppo, anche territoriale. Nello stesso anno, fu membro del Comitato di esperti giuridici dei sei Paesi allora aderenti alla Comunit\u00e0 europea del carbone e dell\u2019acciaio-CECA, istituito presso la Divisione dei problemi del lavoro della stessa CECA.\nDal 1960, collabor\u00f2 con il Comitato dei Ministri per il Mezzogiorno e, dal 1963, fu impegnato, presso lo stesso Comitato, su molti aspetti giuridico-legislativi legati all\u2019intervento straordinario nel Mezzogiorno.\nSempre negli anni Sessanta, durante il Concilio Vaticano II, su richiesta di Giuseppe Bigazzi, stese lo statuto del Centro per l'informazione e la documentazione dello stesso Concilio. Centro che venne presieduto da Bigazzi e diretto dal teologo olandese Leo Alting von Geusau. Per la capacit\u00e0 dei promotori, facilitati dalla snellezza dello strumento statutario, il Centro \u2013 IDOC \u2013 si avvalse dell'apporto dei maggiori teologi dell'epoca, per pubblicare oltre venticinque volumi e dar vita, per alcuni anni, a un mensile in quattro lingue per le edizioni Mondadori.\nDal 1964, collabor\u00f2 con il Ministero del Bilancio e, in particolare, con il Presidente della Sezione Esperti della Commissione Nazionale per la programmazione economica-CNPE.\nDal 1965 al 1970, collabor\u00f2 con la Presidenza dell\u2019Istituto per l\u2019assistenza allo sviluppo del Mezzogiorno-IASM.\nDal 1965 al 1987 fu Consigliere di Amministrazione del Centro di Formazione e studi per il Mezzogiorno - FORMEZ, e dal 1982 al 1987 ne fu Vice Presidente. Al Formez, a partire dal 1989, fu anche il Consigliere delegato alla realizzazione del progetto RIPAM, nato per la riqualificazione delle amministrazioni locali meridionali. Annesi, in particolare, coordin\u00f2 la selezione, la specializzazione e l'immissione, principalmente nei comuni, di oltre duemila giovani laureati. Pi\u00f9 tardi, dal dicembre 1993 al dicembre 1999, fu nuovamente membro del Consiglio di Amministrazione del FORMEZ.\nNel 1970, divenne membro del Consiglio di Amministrazione della SVIMEZ.\nDal 1970, fu Consulente giuridico della Societ\u00e0 Italiana Sistemi Informativi Elettronici S.p.A.-ITALSIEL, e, successivamente, ne fu Consigliere per i rapporti con le istituzioni, per le scelte strategiche del Gruppo, nel campo delle tecnologie dell\u2019informazione e della comunicazione, e per i rapporti con le pubbliche amministrazioni.\nNel 1971, fu membro della Commissione costituita dal Ministro per gli Interventi straordinari nel Mezzogiorno per la preparazione del nuovo \u201cTesto unico delle leggi sul Mezzogiorno\u201d.\nNel 1976, costituita la Societ\u00e0 Generale d'Informatica S.p.A.- SOGEI, ne divenne Consigliere di Amministrazione.\nDal 1978 al 1991, fu Vice Presidente della SVIMEZ, dove collabor\u00f2 a lungo con Pasquale Saraceno.\nNel 1980 il Consiglio dei Ministri, su proposta di Massimo Severo Giannini, Ministro per la Funzione pubblica, affid\u00f2 al Formez un'indagine sullo stato delle pubbliche amministrazioni italiane. Rilevazione da svolgere, per la prima volta dall'unit\u00e0 d'Italia, attraverso analisi di tipo analitico, empirico, aziendale, prendendo in esame l'organizzazione, le procedure e i costi. Annesi fu parte attiva nel ristretto gruppo che guid\u00f2 la complessa operazione che si realizzer\u00e0 in quindici mesi.\nNel 1981, collabor\u00f2 con Pasquale Saraceno e con l\u2019IRI alla costituzione della Finanziaria per i Sistemi Informativi Elettronici S.p.A.-FINSIEL. In quell\u2019ambito, ebbe un forte legame con Giorgio Bocca, personalit\u00e0 di spicco della FINSIEL.\nDal 1987, fu Direttore della pubblicazione trimestrale della SVIMEZ \u201cRivista giuridica del Mezzogiorno\u201d, da lui fondata nello stesso anno ed edita dalla Societ\u00e0 editrice Il Mulino.\nNel 1988, per il volume \u201c\"Nuove tendenze dell\u2019intervento pubblico nel Mezzogiorno\"\u201d (Milano, Giuffr\u00e8, 1973), gli fu conferito il Premio Alcide De Gasperi, istituito dalla rivista \u201cNuovo Mezzogiorno\u201d d\u2019intesa con il Banco di Napoli, per uno studioso \u201cche nell\u2019ultimo quarantennio, attraverso la complessiva produzione scientifica, abbia dato un rilevante contributo agli studi meridionalistici\u201d.\nDal 1990 tenne, presso le Universit\u00e0 degli Studi di Ancona e \u201cSuor Orsola Benincasa\u201d di Napoli, un corso di lezioni sull\u2019intervento pubblico nel Mezzogiorno.\nNel 1990, fu nominato Consigliere giuridico del Ministro per gli Interventi straordinari nel Mezzogiorno, Giovanni Marongiu.\nNel 1991, dopo la morte di Pasquale Saraceno, il Consiglio di Amministrazione della SVIMEZ lo volle, all\u2019unanimit\u00e0, Presidente dell\u2019Associazione.\nDal 1999 al 2003, insieme alla sua collaboratrice Agnese Claroni fu impegnato nella predisposizione dello \u201cSchema di Testo unico delle disposizioni di legge sugli interventi nelle aree depresse\u201d, relativo a tutte le norme primarie vigenti in materia di politica di sviluppo e di interventi nelle aree depresse del territorio nazionale.\n4. \"L\u2019attivit\u00e0 scientifica\"\n4.1. \"L\u2019impegno alla SVIMEZ e gli studi meridionalistici\"\nDue sono stati i tratti caratteristici dell\u2019opera scientifica di Massimo Annesi. Da un lato, l\u2019attenzione critica per la realt\u00e0 e la costante verifica della concretezza legislativa. Dall\u2019altro, il riferimento continuo alla tradizione politica ed economica della cultura meridionalistica, i cui protagonisti egli aveva frequentato, da Giordani a Menichella, da Rossi Doria a Saraceno.\nIn particolare, ad Annesi si deve la pi\u00f9 completa storia della legislazione sul Mezzogiorno e sulle aree sottosviluppate, compiuta attraverso un\u2019analisi di migliaia di leggi speciali. Restano fondamentali i suoi studi compiuti negli anni del suo impegno alla SVIMEZ, relativi a capitoli importanti dei rapporti tra Stato ed economia, come quello delle zone industriali, delle agevolazioni e dei finanziamenti pubblici, delle imprese e degli enti pubblici.\n4.2. \"Le raccolte normative e i Testi Unici\"\nLa SVIMEZ, sotto la guida di Annesi, si occup\u00f2 con grande impegno dei problemi del Mezzogiorno e, in generale, del dualismo economico.\nIn particolare, con riferimento alla soppressione dell\u2019intervento straordinario nel Mezzogiorno e all\u2019istituzione, in sua vece, di un \u201cSistema di interventi ordinari nelle aree depresse del territorio nazionale\u201d, avvenuti nel giro di un breve volgere di tempo, dal dicembre 1992 all\u2019aprile 1993, Massimo Annesi, per dare ordine a tutta la normativa relativa all\u2019intervento, promosse la pubblicazione di due volumi \u2013 il primo, Annesi-Claroni, nel 1990; il secondo, Annesi-Piazza, nel 1996 \u2013 che riprodussero, con coordinamento sistematico, tutta la produzione normativa succedutasi in quegli anni, di \u201cpassaggio\u201d dall\u2019intervento straordinario all\u2019ordinario.\n4.3. \"Le principali pubblicazioni di Massimo Annesi\" (*)\n-Legislazione per il Mezzogiorno, 1861-1957. Roma, Giuffr\u00e8, 1957, 2 vol. (XXV-2602; 2601 p.). L\u2019introduzione al volume, con il titolo La legislazione per lo sviluppo del Mezzogiorno, anche in SVIMEZ, \"Il Mezzogiorno nelle ricerche della SVIMEZ\" (1947-1967). Roma, Giuffr\u00e8, 1968, 282-300 p.\n-Provvedimenti per il Mezzogiorno. Testo della legge 29 luglio 1957 n. 634, coordinato con le altre norme sulla Cassa per il Mezzogiorno. Roma, SVIMEZ, 1958, 208 p. Seguito da fascicolo di aggiornamento, Roma, SVIMEZ, 1959, 90 p.\n-Rassegna di giurisprudenza sulle leggi per l\u2019industrializzazione del Mezzogiorno. Roma, Giuffr\u00e8, 1960, IX-133 p.\n-Aspetti giuridici del piano regolatore delle \u2018Aree di sviluppo industriale\u2019 del Mezzogiorno, in \"Scritti di economia e statistica in memoria di Alessandro Molinari\". Milano, Giuffr\u00e8, 1963, pp. 3-20.\n-Sintesi delle agevolazioni per lo sviluppo economico del Mezzogiorno, Roma, SVIMEZ, 1963, 51 p. Anche in lingua inglese e francese.\n-\"Finanziamento (dir. Pubblico)\", voce dell\"Enciclopedia del Diritto\". Milano, Giuffr\u00e8, 1968, vol. XVII, pp. 627-658.\n-Sintesi delle agevolazioni per lo sviluppo economico del Mezzogiorno Roma, SVIMEZ, 1969, p. 226.\n-Nuove tendenze dell\u2019intervento pubblico nel Mezzogiorno. [Milano], Giuffr\u00e8, 1973, pp. VII-230. Anche in: - \u00abRivista trimestrale di diritto pubblico\u00bb, 1972/1, pp. 128-175. - Le prime 64 pag. costituiscono il saggio introduttivo del volume Massimo ANNESI. L\u2019intervento straordinario nel Mezzogiorno nel quinquennio 1971-1975 (L. 6 ottobre 1971, n. 853). Roma, SVIMEZ, 1972, pp. 1-58, [v. n. 30].\n-Il T.U. delle leggi sugli interventi nel Mezzogiorno (DPR 6 marzo 1978, n. 218)\". Testo coordinato con introduzione illustrativa di Massimo Annesi. Roma, SVIMEZ, 1980, XXXIX-296 p. L\u2019introduzione al volume porta il titolo La disciplina degli interventi: direttrici attuali ed esigenze di innovazione, pp. 3-72. Anche in: - \u00abInformazioni SVIMEZ\u00bb, 1980/2-3 (15 febbraio-15 marzo), pp. 35-54 (prima parte); - \u00abInformazioni SVIMEZ\u00bb, 1980/4 (15 aprile), pp. 87-93 (seconda parte); - \u00abInformazioni SVIMEZ\u00bb, 1980/5 (15 maggio), pp. 147-160 (terza parte), con il titolo L\u2019attuale disciplina degli interventi nel Mezzogiorno\".\n-La \u2018cessazione\u2019 della Cassa per il Mezzogiorno e la riforma normativa dell\u2019intervento straordinario, in \u00abRivista trimestrale di diritto pubblico\u00bb, 1985/1, pp. 3-31. Anche in \u00abStudi SVIMEZ\u00bb, 1985/3 (luglio-settembre), pp. 745-773.\n-MASSIMO ANNESI e AGNESE CLARONI (a cura di) La nuova disciplina dell\u2019intervento straordinario nel Mezzogiorno. \"Testo coordinato della legge 1\u00b0 marzo 1986, n. 64, e dei provvedimenti di attuazione\". Bologna, Il Mulino, 1990, 1271 p. L\u2019introduzione al volume porta il titolo L\u2019intervento straordinario: diversificazione o uniformit\u00e0 organizzativa?, pp. 23-51.\n-I presupposti istituzionali di un intervento specifico per lo sviluppo e la coesione nelle aree sottoutilizzate del Paese: considerazioni e proposte operative, intervento alla presentazione del volume SVIMEZ. \"Rapporto 2004 sull\u2019economia del Mezzogiorno\". Bologna, Il Mulino, 2004, 671 p., Roma, ABI, 15 luglio 2004, in \u00abRivista giuridica del Mezzogiorno\u00bb, 2004/2-3, pp. 467-472. Anche in \u00abQuaderno SVIMEZ\u00bb, 2004, nuova serie, n. 28, pp. 7-15.\n-Il \u2018meridionalismo\u2019 di De Gasperi, intervento al Convegno \u2018L\u2019iniziativa democratica riformatrice dei governi De Gasperi per il Mezzogiorno\u2019, organizzato dalla Fondazione Alcide De Gasperi, Bari, 18-19 ottobre 2004, in \u00abRivista giuridica del Mezzogiorno\u00bb, 2004/4, pp. 1161-1164.\nVanno ricordati, inoltre, il volume di Sergio Zoppi, \"Massimo Annesi, un ricordo,\" Soveria Mannelli, Rubbettino, 2005; e il ricordo che Sergio Zoppi traccia di Annesi, pubblicato in \"Pietre di confine\", Soveria Mannelli, Rubbettino, 2015, pp. 105-113.\n_____________________________________________\nPagina realizzata con i contributi di Sabino Cassese, Rita Perez, Sergio Zoppi, Agnese Claroni, Giovanni Farese"}
{"id": "9139345", "revid": "2229760", "url": "https://it.wikipedia.org/wiki?curid=9139345", "title": "Zackary Arthur", "text": "Biografia.\nZackary Arthur \u00e8 nato a Los Angeles il 12 settembre 2006, terzo figlio della cantante, produttrice e sceneggiatrice Marci Richmond e di un ex pompiere. Ha un fratello, Aiden, anch'egli attore ed una sorella, Hayley. Arthur ha debuttato come attore nel 2014. Ha interpretato Zack Novak nella serie di Amazon Studios \"Transparent\" accanto a Jeffrey Tambor, che ha vinto il Golden Globe per Best Actor \u2013 Television Series Musical or Comedy.\nArthur ha interpretato uno dei ruoli principali, quello di Sammy Sullivan, nel film \"La quinta onda\", e diretto da J Blakeson ed interpretato anche da Chlo\u00eb Grace Moretz e Nick Robinson. Era uno delle centinaia di giovani attori che hanno fatto il provino per il ruolo. Il film \u00e8 uscito il 22 gennaio 2016 distribuito dalla Columbia Pictures. Nel 2017 ha interpretato il ruolo di Josh Ryan nel film horror \"Mom and Dad\". Nel 2021 ha recitato nella serie televisiva \"Chucky\" nel ruolo del protagonista Jake Wheeler.\nDoppiatori italiani.\nNelle versioni in italiano delle opere in cui ha recitato, Zackary Arthur \u00e8 stato doppiato da:"}
{"id": "9139346", "revid": "15756", "url": "https://it.wikipedia.org/wiki?curid=9139346", "title": "Campionati mondiali di lotta 2021", "text": "I campionati mondiali di lotta 2021 si sono svolti presso la Nye Jordal Amfi di Oslo, in Norvegia, dal 2 al 10 ottobre 2021. Sono stati la 17\u00aa edizione a comprendere contestulmente i tornei di lotta greco-romana e lotta libera femminile e maschile.\nL'evento si \u00e8 posto in successione ai mondiali di Nur-Sultan 2019, a causa dell'annullamento dell'edizione dei campionati mondiali programmata nell'anno 2020, dovuto all'emergenza sanitaria causata dalla pandemia di COVID-19. In sostituzione dei campionati mondiali del 2020, l'UWW ha organizzato la Coppa del mondo individuale di Belgrado 2020.\nQuesta edizione si \u00e8 svolta a meno di tre mesi di distanza dai Giochi olimpici estivi di .\nA causa della squalifica per doping di Stato in Russia, gli atleti russi hanno partecipato alla competizione per la Federazione russa di lotta, sotto la sigla RWF (Russian Wrestling Federation). Durante le cerimonie non \u00e8 stato eseguito l'inno nazionale russo, n\u00e9 esibita la bandiera."}
{"id": "9139352", "revid": "123537083", "url": "https://it.wikipedia.org/wiki?curid=9139352", "title": "X-Multiply", "text": "X-Multiply o X Multiply \u00e8 un videogioco arcade di tipo sparatutto a scorrimento orizzontale (a tratti anche verticale) pubblicato da Irem nel 1989.\nSi tratta di un gioco di fantascienza con una configurazione grafica simile ai primi titoli della serie di \"R-Type\".\nTrama e modalit\u00e0 di gioco.\nNell'anno 2240 una specie aliena composta da creature microscopiche invade un pianeta extrasolare colonizzato dai terrestri, infettandone quindi gli abitanti. Questi alieni agiscono sempre in massa, spostandosi tutti insieme da una vittima all'altra. Un pilota militare terrestre si offre come volontario per cercare di contrastare i nemici: gli scienziati allora lo miniaturizzano insieme al suo caccia X-002 in modo da farlo penetrare nell'organismo dell'ennesima persona infettata, una donna.\nIl giocatore controlla il velivolo X-002, il cui potenziamento principale assume la forma di due tentacoli flessibili. I tentacoli sono invulnerabili a tutti gli attacchi nemici e possono essere posizionati in vari modi con un'attenta manovra dell'X-002. \nDopo aver completato il settimo livello, il gioco ricomincia daccapo - ma solo una volta - con una difficolt\u00e0 maggiore. I livelli sono pertanto in totale 14. La battaglia finale si svolge nell'utero della donna, col pilota che al termine del settimo e dell'ultimo livello affronta la regina degli alieni, Bykhee, la quale dopo aver ricevuto un certo numero di colpi si allontana lasciando quindi spazio ai quattro alieni da lei generati tramite autofecondazione. Sia dopo la prima sconfitta di questi ultimi sia dopo la seconda, in un messaggio inviato al pilota terrestre Bykhee ammette con una punta di ammirazione la bravura dell'eroe ma alla fine gli rivela che essa sar\u00e0 il suo flagello per sempre. La regina aliena \u00e8 dunque indistruttibile e di conseguenza non potr\u00e0 mai esserci un \"happy end\".\nLe vite a disposizione sono 3, aumentabili al raggiungimento di determinati punteggi. Non ci sono i punti ferita; il giocatore dovr\u00e0 pertanto evitare ogni contatto coi nemici, coi loro proiettili e coi vari ostacoli.\nColonna sonora.\nLe musiche si devono a Masahiko Ishida."}
{"id": "9139356", "revid": "599013", "url": "https://it.wikipedia.org/wiki?curid=9139356", "title": "Viti Rozada", "text": "Carriera.\nCresciuto nel settore giovanile del , debutta in prima squadra il 26 maggio 2015 in occasione dell'incontro di Segunda Divisi\u00f3n perso 1-0 contro il .\nStatistiche.\nPresenze e reti nei club.\n\"Statistiche aggiornate al 2 ottobre 2021.\""}
{"id": "9139376", "revid": "1318658", "url": "https://it.wikipedia.org/wiki?curid=9139376", "title": "Albert Laprade", "text": "Nel corso di una lunga carriera ha intrapreso numerosi progetti di riqualificazione urbana nonch\u00e9 importanti opere industriali e commerciali. Abile artista, ha pubblicato una serie di quaderni di schizzi di architettura in Francia e in altri paesi del Mediterraneo.\nBiografia.\nEra l'unico figlio di un droghiere all'ingrosso e di una sarta di Ch\u00e2teauroux. Frequent\u00f2 il Lyc\u00e9e Jean-Giraudoux a Ch\u00e2teauroux, diplomandosi nel 1900. Si trasfer\u00ec poi a Parigi dove suo zio materno Ernest Cl\u00e9ret, architetto e professore alla Manifattura dei Gobelins, lo incoraggi\u00f2 a studiare per l'ammissione all'\u00c9cole nationale sup\u00e9rieure des beaux-arts. Nel 1905 fu ammesso allo studio di Gaston Redon, e poi studi\u00f2 con Albert Tournaire. Fu un allievo brillante e vinse molti premi. Consegu\u00ec il diploma di architetto nel 1907.\nTra il 1910 e il 1914 lavor\u00f2 nello studio di Ren\u00e9 Sergent, uno zio per matrimonio, che progettava case a schiera e castelli riccamente decorati in stile Luigi XV. Lavor\u00f2 anche con Henri Prost. Fu richiamato in servizio militare nel 1914 con lo scoppio della prima guerra mondiale (1914-1918). Nel 1915 fu ferito a Ypres e inviato a Rouen per riprendersi, ma non pot\u00e9 tornare al fronte. Prost fece in modo che diventasse il suo assistente in Marocco.\nLaprade lavor\u00f2 con Prost nella divisione urbanistica, e fu incaricato di ridisegnare il grande parco centrale di Casablanca, e quindi di progettare una nuova citt\u00e0 indigena. Laprade fece per primo molti disegni di motivi architettonici locali nel tentativo di comprendere l'interazione di elementi stilistici con le funzioni sociali. Il suo obiettivo era sviluppare un'elegante architettura urbana basata sulla tecnologia moderna che fosse appropriata ai gusti stilistici e allo stile di vita del popolo marocchino. La sua nuova medina a Casablanca era separata dai quartieri francesi e molto diversa nel design. Laprade segu\u00ec le tradizioni marocchine nella divisione tra i cortili interni e la strada. Il suo nuovo quartiere, in stile neo-moresco utilizzando materiali moderni, tecnologia e principi sanitari, comprendeva passaggi pedonali, case a corte, mercati, forni comunali, moschee, scuole e bagni pubblici.\nNel 1917 si rec\u00f2 a Rabat dove collabor\u00f2 alla residenza generale e ai suoi giardini, al gabinetto militare e diplomatico, a un parco, a un campo sportivo e alla residenza del maresciallo. In quest'ultima incorpor\u00f2 concetti dell'architettura locale, garantendo armonia con gli edifici circostanti. Auguste Cadet e Edmond Brion intrapresero il progetto di costruzione della medina a Casablanca, iniziato nel 1919 e continuato per molti anni. Laprade incontr\u00f2 molti dei suoi futuri clienti privati mentre era in Marocco. Suoi schizzi di giardini e case locali furono successivamente utilizzati per illustrare \"Les Jardins et les maisons arabes au Maroc\" di Jean Galotti (1926).\nLaprade torn\u00f2 in Francia nel 1920. Quell'anno ricostru\u00ec il castello di Gerb\u00e9viller, che era stato danneggiato dai bombardamenti, per Charles de Lambertye-Gerb\u00e9viller. Cre\u00f2 i Jardins des Nympheas e i Jardins des Oiseaux per l'Esposizione internazionale di arti decorative e industriali moderne del 1925 a Parigi. In un'intervista disse che amava i fiori incorporati nell'architettura, che fossero mattoni, pietra o persino cemento. I suoi parterre Art d\u00e9co erano disposti in motivi geometrici, con masse monocromatiche di piante e aiuole alternate in colori pastello. Nel 1925 cre\u00f2 una collaborazione con L\u00e9on Bazin che dur\u00f2 fino al 1936. Laprade fu membro fondatore della Societ\u00e0 degli artisti moderni (1925) e dell'Unione internazionale degli architetti.\nAnni 1930.\nPer l'Esposizione coloniale di Parigi del 1931, Laprade collabor\u00f2 con L\u00e9on Jaussely nella costruzione del Palazzo permanente delle Colonie, il Palais de la Porte Dor\u00e9e. Lo scultore Alfred Janniot decor\u00f2 la facciata. Laprade vedeva la sua sfida come \"evocare paesi lontani pur rimanendo in armonia con l'atmosfera di Parigi\". La sua soluzione fu un edificio \"semplice, nobile, calmissimo, molto neutro\", ricoperto da \"un grande arazzo di pietra dalle calde tonalit\u00e0... un arazzo riparato da una sorta di baldacchino leggero, che evocasse i paesi del sole in nota moderna.\" Jacques-\u00c9mile Ruhlmann arred\u00f2 il Salon d'Afrique a un'estremit\u00e0 della facciata principale, e Eug\u00e8ne Printz il Salon de l'Asie all'altra estremit\u00e0. Louis Bouquet dipinse gli affreschi in una delle stanze e cre\u00f2 un dipinto chiamato \"Souvenir du Mus\u00e9e des Colonies\" che raffigura gli uomini che hanno lavorato al padiglione: Laprade e Bazin, Janniot, Bouquet e Ruhlmann. Il dipinto include anche una donna nera anonima che indossa solo una gonna, somigliante a Jos\u00e9phine Baker, che rappresenta il popolo coloniale indigeno.\nLaprade e Robert Fournez furono gli architetti per il padiglione del Marocco alla mostra, che evocava i palazzi di Fez e Marrakesh. L'interno conteneva un labirinto di piccole stanze con diversi reperti, che conduceva a un lungo e stretto giardino con souq su ogni lato dove i visitatori potevano acquistare artigianato marocchino presso le bancarelle. Il romanziere Pierre Mille scrisse del padiglione: \"Marocco: qui l'edificio \u00e8 pi\u00f9 di una copia: un'ibridazione di stili creati di recente dai nostri architetti e dello stile marocchino\".\nLaprade fu architetto capo degli edifici civili e dei palazzi nazionali (BCPN) dal 1932 al 1960. Nel 1932 fu nominato Ispettore Generale per l'Educazione Artistica. Defin\u00ec le riforme dell'istruzione negli anni 1930 e 1940 in cui sottoline\u00f2 l'importanza fondamentale dell'insegnamento delle abilit\u00e0 di disegno nelle scuole secondarie, poich\u00e9 questo era uno strumento essenziale sia per gli artisti che per gli artigiani. Il progresso industriale dipendeva da nuovi progetti e i designer avevano bisogno di abilit\u00e0 di disegno. Laprade fece parte del comitato di redazione, e fu tra i collaboratori delle riviste urbanistiche d'avanguardia \"Plans\" (1930-1932), poi \"Prelude\" (1932-1936), con Hubert Lagardelle, Pierre Winter, Charles Trochu, Philippe Lamour, Fran\u00e7ois de Pierrefeu, Le Corbusier e Marcel Martiny.\nL\u00e9on Bazin lasci\u00f2 Leprade nel 1936 per fondare la propria agenzia. Laprade fu poi associato a B. Philippe e J. Vernon fino al 1947, e poi a Claude Barr\u00e9 fino alla sua morte nel 1978. Laprade e Bazin progettarono il Monumento alla Pace in Place du Trocadero per l'Exposition Internationale des Arts et Techniques dans la Vie Moderne del 1937. Collaborarono anche al padiglione per la diffusione della lingua francese e al padiglione e giardino dell'Iraq Edmond Labb\u00e9, che era il responsabile della mostra, sottoline\u00f2 volutamente il regionalismo. Laprade, in quanto socialista, aveva opinioni contrastanti sul risultato. \nDopo gli anni 1930 Laprade inizi\u00f2 ad assumere meno incarichi privati e si interess\u00f2 di pi\u00f9 all'urbanistica e al restauro. Trascorse gli anni della seconda guerra mondiale (1939-1945) organizzando appunti e disegni dei suoi viaggi, dai quali sarebbero stati tratti i suoi celebri album. Fu ispettore generale delle Belle Arti dal 1943 al 1952. Dopo la guerra fu nominato architetto capo del Ministero della Ricostruzione e dello Sviluppo (Nord). Dal 1944 al 1949 fu incaricato di proteggere e migliorare l'area del IV \"arrondissement\" di Parigi intorno all'\u00c9glise Saint-Gervais.\nLaprade fu architetto per la ricostruzione dei centri storici di Le Mans e Alen\u00e7on. Nel 1959 partecip\u00f2 al primo congresso internazionale sul restauro delle citt\u00e0 storiche e fu sorpreso di scoprire che gli stati socialisti stavano svolgendo un lavoro esemplare. Solo nel 1962 il concetto di aree protette entr\u00f2 a far parte del legislatore francese. Dal 1950 al 1962 fu consulente architetto per gli impianti Schneider Electric a Le Creusot. Dal 1945 al 1965 fu membro del Comitato sui siti parigini. Dal 1955 al 1970 responsabile della vigilanza sulle rive della Senna con Claude Charpentier.\nAlbert Laprade fu nominato Comandante della Legion d'onore. Nel 1963 fu eletto membro dell'Accademia Reale del Belgio e mor\u00ec a Parigi il 9 maggio 1978.\nOpere.\nIl lavoro di Laprade riflette molti dei cambiamenti nell'architettura del XX secolo durante la sua lunga carriera, ma \u00e8 sempre rimasto fedele ai principi di estetica, equilibrio e proporzione. Lui e altri architetti del suo tempo lottarono con la sfida di costruire strutture moderne a Parigi senza distruggere l'armonia dell'architettura della citt\u00e0. Nel 1931 realizz\u00f2 una serie di fotomontaggi che illustravano il problema, mostrando grattacieli che emergevano da edifici ottocenteschi.\nLaprade dovette anche affrontare la questione di quanto i francesi dovessero adattarsi agli stili indigeni nelle colonie. Nel 1928 descrisse il nuovo stile architettonico che stava emergendo in Marocco come una \"sintesi del nostro spirito latino e dell'amore per l'arte autoctona\". Vedeva l'obiettivo dell'architetto come integrare \"valori dell'ambiente\" con un \"intero stile di vita\". Pensava che l'architettura fosse viva e che \"dovrebbe esprimere un sentimento\".\nCredeva nella variet\u00e0 e complessit\u00e0 dell'ambiente urbano piuttosto che nell'uniformit\u00e0 e si opponeva al vandalismo in nome dello sviluppo dei vecchi quartieri. Segu\u00ec stili sia tradizionali che moderni. In alcuni dei suoi lavori di sviluppo urbano come a Gournay-en-Bray (1942) e il vecchio centro di Le Mans us\u00f2 uno stile pittoresco. Utilizz\u00f2 design moderni per progetti commerciali e industriali, che includevano il garage Citr\u00f6en, in rue Marbeuf (1928), la diga di G\u00e9nissiat sul Rodano (1939-1950), la diga di Roselend a La B\u00e2thie (1954-1961) e lo sviluppo degli stabilimenti Renault sull'isola Seguin a Boulogne-Billancourt (1944-1951).\nOpere selezionate:\nPubblicazioni.\nLaprade era un eccellente disegnatore e acquarellista, interessato all'architettura tradizionale e al giardinaggio. Pubblic\u00f2 diverse raccolte di disegni che aveva realizzato come ispettore o ispettore generale delle belle arti.\n \nHa inoltre pubblicato una serie di altre opere:\n "}
{"id": "9139379", "revid": "439868", "url": "https://it.wikipedia.org/wiki?curid=9139379", "title": "Preuilly (disambigua)", "text": ""}
{"id": "9139380", "revid": "123270706", "url": "https://it.wikipedia.org/wiki?curid=9139380", "title": "Bologna Marittima", "text": ""}
{"id": "9139381", "revid": "123270815", "url": "https://it.wikipedia.org/wiki?curid=9139381", "title": "Bologna Mare", "text": ""}
{"id": "9139382", "revid": "439868", "url": "https://it.wikipedia.org/wiki?curid=9139382", "title": "Bauffremont (disambigua)", "text": ""}
{"id": "9139384", "revid": "1924342", "url": "https://it.wikipedia.org/wiki?curid=9139384", "title": "Young Igi", "text": "Biografia.\nSi \u00e8 fatto conoscere con l'uscita della hit \"M\u00f3wi\u0142a\u015b\", che ha ricevuto la certificazione di doppio platino dalla Zwi\u0105zek Producent\u00f3w Audio-Video con oltre unit\u00e0 vendute. Il brano \u00e8 contenuto nel primo mixtape \"Trappist\", messo in commercio nel 2017, che \u00e8 divenuto il suo primo ingresso nella OLiS, debuttando al 20\u00ba posto. Ha ottenuto il suo miglior posizionamento nella graduatoria nazionale grazie a \"!G! Tape #1\", reso disponibile due anni dopo, che ha conquistato la 3\u00aa posizione.\nIl singolo \"Bestia\" \u00e8 divenuto il brano di maggior successo dell'artista in suolo polacco, poich\u00e9 \u00e8 stato certificato diamante dalla ZPAV per oltre unit\u00e0 totalizzate. Entrambi gli album in studio da solista \"Konfetti\" e \"Skan my\u015bli\" si sono fermati nella top ten nazionale e hanno conseguito una certificazione d'oro per aver superato le unit\u00e0 equivalenti ciascuno.\nNel 2019 ha iniziato a lavorare per il gruppo polacco della Def Jam Recordings e ha successivamente realizzato l'album collaborativo con Oki e Otsochodzi \"OIO\", classificatosi 3\u00ba nella OLiS e doppio platino."}
{"id": "9139386", "revid": "300067", "url": "https://it.wikipedia.org/wiki?curid=9139386", "title": "Vaggelis Angelou", "text": ""}
{"id": "9139393", "revid": "123301584", "url": "https://it.wikipedia.org/wiki?curid=9139393", "title": "Cesare Barlacchi", "text": "Biografia.\nCesare Barlacchi \u00e8 noto soprattutto come regista di opere liriche, fu attivo dalla seconda met\u00e0 degli anni Trenta spesso al Teatro Regio di Parma e al Teatro dell'Opera di Roma.\nDopo la seconda guerra mondiale si dedic\u00f2 anche alla regia cinematografica, esord\u00ec dapprima come documentarista con \"Visioni salentine\", poi con il lungometraggio \"Ombra della valle\" (1946). Nel 1952 ha diretto Sophia Loren in \"La favorita\"."}
{"id": "9139417", "revid": "599013", "url": "https://it.wikipedia.org/wiki?curid=9139417", "title": "Mateo Mari\u0107", "text": "Carriera.\nClub.\nCresciuto nel settore giovanile dello , ha esordito in prima squadra il 21 agosto 2016 disputando l'incontro di Premijer Liga vinto 3-1 contro il ; il 21 gennaio 2021, dopo complessive 72 presenze e 7 reti nella massima serie bosniaca (ed anche 4 partite nei turni preliminari di Europa League) viene acquistato dalla , formazione della massima serie croata.\nNazionale.\nNel 2020 ha giocato 4 partite nella nazionale bosniaca Under-21, tutte valevoli per le qualificazioni agli Europei di categoria dell'anno successivo.\nStatistiche.\nPresenze e reti nei club.\n\"Statistiche aggiornate al 2 ottobre 2021.\""}
{"id": "9139418", "revid": "729019", "url": "https://it.wikipedia.org/wiki?curid=9139418", "title": "\u00c9mile Fran\u00e7ois Fayolle", "text": "Biografia.\nNacque nel castello di Saint-Priest a Issoire, nel Puy-de-D\u00f4me, l'8 settembre 1916, figlio di un Martin Pierre ammiraglio del genio navale e della signora Henriette L\u00e9onie Suzanne T\u00e9zenas. Nipote del Maresciallo di Francia Marie \u00c9mile Fayolle, da qui la decisione di chiamarsi sempre Fran\u00e7ois per evitare omonimie con il nonno, frequent\u00f2 gli studi di ingegneria al Coll\u00e8ge Franklin di Parigi. Diplomatosi nel giugno 1938, appassionato del mondo dell'aviazione, nel settembre dello stesso anno decise di arruolarsi nell'Arm\u00e9e de l'air. Frequent\u00f2 la scuola di pilotaggio di Istres conseguendo il brevetto di pilota nel luglio 1939. Nel successivo mese di ottobre, a seconda guerra mondiale ormai iniziata, fu assegnato alla scuola caccia di Avord, e fu promosso sergente nel mese di dicembre. Nel maggio 1940 fu trasferito alla scuola caccia di Orano, in Algeria, dove lo colse la firma dell'armistizio di Compi\u00e8gne. Desideroso di continuare la lotta armata contro i tedeschi decise di raggiungere Gibilterra per unirsi agli inglesi.\nIl 30 giugno 1940 decoll\u00f2 a bordo di un Caudron Simoun dal campo d'aviazione di la S\u00e9nia , insieme al sottotenente Jean Hubert Stourm, e raggiunse Gibilterra da dove prosegu\u00ec per l'Inghilterra a bordo del peschereccio armato \"President Houduce\". Al suo arrivo a Liverpool, avvenuto il giorno 13 luglio, il giorno successivo assistette alla prima parata delle forze francesi libere. Fu poi assegnato alle Forces a\u00e9riennes fran\u00e7aises libres venendo selezionato per servire come pilota da combattimento nella Royal Air Force. Insieme ad altri piloti francesi fu mandato alla base RAF St Athan alla fine del mese, per trasferirsi quindi alla No 1 School of Army Co-operation di Old Sarum il 29 luglio. Pass\u00f2 alla base di Odiham il 10 agosto iniziando a valora sugli addestratori De Havilland Tiger Moth e Hawker Hector. Il giorno 18 dello stesso mese fu trasferito alla No.5 OTU di Aston Down per la conversione agli Hawker Hurricane.\nIl 10 settembre 1940 fu assegnato, con il suo compagno Fran\u00e7ois de Labouchere, al No.85 Squadron RAF di stanza a Church Fenton, agli ordini del capo squadrone Peter Townsend. Desideroso di entrare in azione rimase deluso quando il suo reparto fu trasferito in Scozia per essere addestrato alle missioni di caccia notturna. Promosso adjudant fino al dicembre 1940 comp\u00ec 4 missioni belliche, venendo trasferito al No.145 Squadron RAF il 3 dello stesso mese, ma tre giorni dopo fu trasferito al No.245 Squadron RAF di North Weald partecipando a una serie di missioni offensive sul canale della Manica, dove il 13 aprile 1941 ingaggi\u00f2 combattimento con un caccia bimotore Messerschmitt Bf 110 danneggiandolo gravemente.\nDopo trenta missioni di guerra il 1 maggio 1941 fu trasferito al No.242 Squadron RAF di Stapleford Tawney, e nella notte tra il 10 e l'11 maggio 1941, abbatt\u00e9 un bombardiere Heinkel He 111 durante un importante bombardamento notturno su Londra. Il 1 luglio successivo spos\u00f2 a Londra, con una cerimonia tenutasi a Westminster, una giovane donna inglese Sybil Monica Clarke che gli diede una bambina. Ritornato al reparto il 17 agosto, pilotando il suo Hurricane Mk.IIC, ingaggi\u00f2 combattimento con un Messerschmitt Bf 109F dello Jagdgeschwader 26 danneggiandolo con il tiro dei suoi cannoni da 20 mm.\nPromosso tenente il 24 settembre, il 14 ottobre fu trasferito al No.611 Squadron RAF a Hornchurch, dove vol\u00f2 sui Supermarine Spitfire Mk.II, e il 10 novembre 1941 entr\u00f2 in servizio nel Groupe de Chasse \u201cIle-de-France\u201d (No.340 Squadron) allora in fase di formazione in Scozia.\nIl 10 aprile 1942 prese il comando della No.2 Flight \u201cVersailles\u201d, succedendo a Bernard Dup\u00e9rier. Promosso capitano il 1 maggio 1942, il 3 dello stesso mese con il suo Spitfire Mk.Vb distrusse un caccia Focke-Wulf Fw 190, e il giorno 11, in una missione serale, abbatte un bombardiere Junkers Ju 88D-1. Il 21 maggio fu insignito della Croix de guerre con palma e il 26 luglio 1942 fu uno dei primi francesi liberi a ricevere ad essere insignito della Distinguished Flying Cross.\nNominato squadron leader il 1 agosto 1942, assunse il comando del No.174 Squadron RAF di stanza a Warnwell, equipaggiato con i cacciabombardieri Hawker Hurricane Mk.IIB, secondo aviatore francese, dopo Jean Demozay, ad essere posto a capo di uno squadron britannico.\nIl 19 agosto 1942, durante l'operazione Jubilee su Dieppe, il suo Hurricane Mk.II fu abbattuto dalla contraerea durante un attacco a bassa quota contro una posizione nemica, ed egli rimase ucciso. Il suo corpo venne sepolto nel cimitero militare canadese di Dieppe a Hautot-sur-Mer nella Seine-Maritime in una tomba anonima che riportava solo il suo grado. La salma fu identificata nel 1998.\nNel giugno 1985 l'Arm\u00e9e de l'air ha voluto onorare la memoria di questo pilota intitolandogli la BA 745 di Aulnat."}
{"id": "9139419", "revid": "712828", "url": "https://it.wikipedia.org/wiki?curid=9139419", "title": "Aeroporto di Horta", "text": "L'aeroporto di Horta (\"Aeroporto da Horta\" in portoghese) \u00e8 un aeroporto portoghese situato nella \"freguesia\" di Castelo Branco, a 9,5 km ad ovest di Horta, principale centro dell'isola di Faial, nell'arcipelago delle Azzorre.\nStoria.\nL'aeroporto fu inaugurato il 24 agosto 1971 dal presidente portoghese Am\u00e9rico Tom\u00e1s. Il 5 giugno 1985 furono attivati i voli diretti tra Lisbona e Horta. Nell'agosto 2001 sono stati terminati una serie di lavori che hanno consentito allo scalo di essere classificato come \"internazionale\"."}
{"id": "9139420", "revid": "1543377", "url": "https://it.wikipedia.org/wiki?curid=9139420", "title": "Gandiva", "text": "G\u0101\u1e47\u1e0d\u012bva (in sanscrito: |\u0917\u093e\u0923\u094d\u0921\u0940\u0935) \u00e8 l'arco magico di Arjuna, il principale guerriero Pandava nel poema epico ind\u00f9 Mah\u0101bh\u0101rata. Il G\u0101\u1e47\u1e0d\u012bva punisce le persone malvagie e permette di combattere contro guerrieri contemporaneamente.\nLeggenda.\nSecondo la leggenda, l'arco fu creato dal dio Brahm\u0101 che lo custod\u00ec per 1000 anni. Successivamente pass\u00f2 di mano numerose volte: Prajapati lo conserv\u00f2 per altri anni, Indra per anni, Chandra per 500 anni ed infine Varu\u1e47a per 100 anni. A quel punto Agni, il dio del fuoco, decise bruciare la foresta di Khandavaprastha, per riconquistare il suo potere e il suo splendore. Chiese l'aiuto di due guerrieri, Krishna e Arjuna. Quest'ultimo era uno dei migliori arcieri di tutti i tempi e richiese ad Agni un arco che si adattasse alle sue abilit\u00e0. Agni chiese quindi a Varu\u1e47a di cedere l'arco ad Arjuna. Varu\u1e47a consegn\u00f2 l'arma assieme a due faretre che avrebbero fornito un numero inesauribile di frecce. Secondo alcune tradizioni fu Shiva a donare l'arco al guerriero Pandava.\nL'arma fu utilizzata da Arjuna nella guerra di Kuruk\u1e63etra, contro la dinastia Kaurava.\nPi\u00f9 tardi i Pandava decisero di ritirarsi sull'Himalaya. Lungo il cammino, nei pressi del fiume Brahmaputra, apparve Agni e chiese ad Arjuna di restituire G\u0101\u1e47\u1e0d\u012bva a Varu\u1e47a, perch\u00e9 apparteneva agli dei. Arjuna obbed\u00ec e gett\u00f2 l'arco nelle acque."}
{"id": "9139421", "revid": "458786", "url": "https://it.wikipedia.org/wiki?curid=9139421", "title": "Richie Musaba", "text": "Biografia.\nAnche suo fratello gemello Anthony \u00e8 un calciatore professionista.\nCarriera.\nCresciuto nel settore giovanile del , debutta fra i professionisti il 12 maggio 2019 in occasione dell'incontro di Eredivisie vinto 6-1 contro il dove realizza anche una delle reti della sua squadra.\nNel 2020 viene acquistato dal che in vista della stagione 2020-2021 lo cede in prestito al per fare esperienza in Eerste Divisie.\nStatistiche.\n\"Statistiche aggiornate al 2 ottobre 2021\"."}
{"id": "9139426", "revid": "4252", "url": "https://it.wikipedia.org/wiki?curid=9139426", "title": "Glossinidae", "text": "Glossinidae \u00e9 una famiglia monotipica di ditteri che comprende il solo genere \"Glossina\", ovvero le mosche ts\u00e9-ts\u00e9 vettori del tripanosoma che provoca la malattia del sonno negli esseri umani.\nTassonomia.\nLa famiglia Glossinidae comprende solo il genere \"Glossina\", un taxon con distribuzione naturale nell'Africa subsahariana. Il genere a sua volta comprende le seguenti specie:"}
{"id": "9139445", "revid": "599013", "url": "https://it.wikipedia.org/wiki?curid=9139445", "title": "Nicol\u00e1s Franco", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , debutta fra i professionisti il 4 settembre 2017 con la maglia dell' in occasione dell'incontro di Copa Argentina perso 1-0 contro il .\nStatistiche.\nPresenze e reti nei club.\n\"Statistiche aggiornate al 15 agosto 2021.\""}
{"id": "9139447", "revid": "1953061", "url": "https://it.wikipedia.org/wiki?curid=9139447", "title": "Cwichelm del Wessex", "text": ""}
{"id": "9139449", "revid": "1442080", "url": "https://it.wikipedia.org/wiki?curid=9139449", "title": "Platycraniellus elegans", "text": "Il platicraniello (Platycraniellus elegans) \u00e8 un terapside estinto, appartenente ai cinodonti. Visse nel Triassico inferiore (Induano - Olenekiano, circa 251 - 249 milioni di anni fa) e i suoi resti fossili sono stati ritrovati in Sudafrica.\nDescrizione.\nQuesto animale era di piccole dimensioni, e il cranio non raggiungeva i 10 centimetri. Il cranio era piuttosto simile a quello di \"Galesaurus\" e \"Thrinaxodon\", ma era dotato di caratteristiche molto particolari. Il cranio era dotato di un muso molto corto, di orbite grandi e di arcate temporali estremamente larghe. Il palato secondario osseo era completo e si estendeva di fino al penultimo postcanino. Le corone dei denti postcanini anteriori superiori erano alte e corte mesiodistalmente, con una cuspide principale e una piccola cuspide posteriore sulla base della corona. Erano presenti quattro incisivi, un canino e probabilmente dieci postcanini.\nClassificazione.\n\"Platycraniellus\" \u00e8 un rappresentante dei cinodonti, il grande gruppo di terapsidi che comprende anche i mammiferi. In particolare, analisi cladistiche indicano che \"Platycraniellus\" era alla base del clade Eucynodontia, in una posizione pi\u00f9 derivata rispetto a \"Galesaurus\" e \"Thrinaxodon\" (Abdala, 2007). \n\"Platycraniellus elegans\" venne originariamente descritto con il nome di Platycranion elegans da van Hoepen nel 1916, sulla base di un fossile rinvenuto nella zona di Harrismith Commonage nello Stato Libero dell'Orange, in Sudafrica, in terreni risalenti al Triassico inferiore (\"Lystrosaurus\" Zone). In un secondo contributo del 1917, van Hoepen ribattezz\u00f2 la specie \"Platycraniellus elegans\" perch\u00e9 il nome \"Platycranium\" era gi\u00e0 stato utilizzato per descrivere un altro animale. Successive classificazioni hanno attribuito questa specie alla famiglia Galesauridae, fino alla ridescrizione del 2007. "}
{"id": "9139450", "revid": "22356", "url": "https://it.wikipedia.org/wiki?curid=9139450", "title": "Platycraniellus", "text": ""}
{"id": "9139455", "revid": "712828", "url": "https://it.wikipedia.org/wiki?curid=9139455", "title": "Aeroporto di Flores", "text": "L'aeroporto di Flores (\"Aeroporto das Flores\" in portoghese) \u00e8 un aeroporto portoghese situato nella cittadina di Santa Cruz das Flores principale centro dell'isola di Flores, nell'arcipelago delle Azzorre.\nStoria.\nLo scalo fu aperto al traffico nel 1966."}
{"id": "9139457", "revid": "4175", "url": "https://it.wikipedia.org/wiki?curid=9139457", "title": "Tour della Nazionale di rugby a 15 dell'Italia 2000", "text": ""}
{"id": "9139458", "revid": "1953061", "url": "https://it.wikipedia.org/wiki?curid=9139458", "title": "Cerdic del Wessex", "text": ""}
{"id": "9139460", "revid": "4175", "url": "https://it.wikipedia.org/wiki?curid=9139460", "title": "Tour della Nazionale di rugby a 15 dell'Italia 2001", "text": ""}
{"id": "9139461", "revid": "4175", "url": "https://it.wikipedia.org/wiki?curid=9139461", "title": "Tour della Nazionale di rugby a 15 dell'Italia 2002", "text": ""}
{"id": "9139462", "revid": "4175", "url": "https://it.wikipedia.org/wiki?curid=9139462", "title": "Tour della Nazionale di rugby a 15 dell'Italia 2003", "text": ""}
{"id": "9139463", "revid": "4175", "url": "https://it.wikipedia.org/wiki?curid=9139463", "title": "Tour della Nazionale di rugby a 15 dell'Italia 2005", "text": ""}
{"id": "9139465", "revid": "4175", "url": "https://it.wikipedia.org/wiki?curid=9139465", "title": "Tour della Nazionale di rugby a 15 dell'Italia 2006", "text": ""}
{"id": "9139467", "revid": "4175", "url": "https://it.wikipedia.org/wiki?curid=9139467", "title": "Tour della Nazionale di rugby a 15 dell'Italia 2007", "text": ""}
{"id": "9139471", "revid": "300067", "url": "https://it.wikipedia.org/wiki?curid=9139471", "title": "Nikos Gikas", "text": ""}
{"id": "9139472", "revid": "1953061", "url": "https://it.wikipedia.org/wiki?curid=9139472", "title": "Creoda del Wessex", "text": ""}
{"id": "9139474", "revid": "666668", "url": "https://it.wikipedia.org/wiki?curid=9139474", "title": "Francisco Solano (giocatore di calcio a 5 1991)", "text": "Carriera.\nSolano ha debuttato nella Nazionale di calcio a 5 della Spagna nell'aprile 2017 durante il torneo di qualificazione al campionato europeo 2018, al quale viene convocato. Il 30 agosto 2021 \u00e8 incluso nella lista definitiva dei convocati alla Coppa del Mondo 2021. Inizialmente escluso dalla lista ristretta dei convocati per il campionato europeo 2022, Solano viene integrato nella rosa il 28 gennaio per sostituire l'infortunato Esteban Cejudo."}
{"id": "9139475", "revid": "1953061", "url": "https://it.wikipedia.org/wiki?curid=9139475", "title": "Cynric del Wessex", "text": ""}
{"id": "9139477", "revid": "666668", "url": "https://it.wikipedia.org/wiki?curid=9139477", "title": "Francisco Javier Solano Le\u00f3n", "text": ""}
{"id": "9139478", "revid": "484362", "url": "https://it.wikipedia.org/wiki?curid=9139478", "title": "Pilgrim (romanzo Terry Hayes)", "text": "Pilgrim (\"I Am Pilgrim\") \u00e8 un romanzo thriller dello scrittore britannico, naturalizzato australiano, Terry Hayes.\nStoria editoriale.\nIl romanzo \u00e8 l'opera di debutto quale romanziere di Terry Hayes, gi\u00e0 noto come sceneggiatore e giornalista.\nNel 2014 il romanzo ha vinto il British Book Awards nella categoria \"Thriller &amp; Crime Novel of the Year\".\nTrama.\nScott Murdoch ha avuto un trascorso come agente segreto per un'organizzazione governativa statunitense chiamata la \"Divisione\". Originario di Detroit, rimasto orfano e adottato da una ricca famiglia del Connecticut, Bill e Grace Murdoch, \u00e8 stato arruolato dai servizi segreti non appena laureatosi alla facolt\u00e0 di medicina dell'Universit\u00e0 di Harvard. Ha immediatamente messo a buon frutto le sue capacit\u00e0, scoprendo il doppio gioco del direttore della Divisione e uccidendolo durante una missione a Mosca. Giovanissimo, grazie alla sua determinatezza e perspicacia, si \u00e8 trovato a dirigere la Divisione. Anni dopo, stanco della vita sotto copertura e delle tante uccisioni che ha dovuto ordinare, si \u00e8 ritirato nascondendo la sua identit\u00e0 sotto il falso nome di Peter Campbell. Coperto dallo pseudonimo di Jude Garrett ha anche pubblicato un libro sulle indagini forensi. Il successo del suo libro spinge il detective di New York, Ben Bradley, eroe dell'attentato alle torri gemelle, a condurre indagini sul presunto scrittore, fino a scoprire la sua identit\u00e0. Ben riusce a metteri in contatto con Scott e con questi avvia una serie di collaborazioni professionali, seppure condotte con riservatezza. Scott non si capacita di come Ben sia riuscito a ricostruire il suo passato, partendo da piccolissimi indizi scovati nel suo libro e incarica un hacker chiamato \"Battleboi\", di cancellare ogni collegamento tra lui e il suo passato da tutti gli archivi informatici esistenti. Tra le indagini su cui Ben indaga, vi \u00e8 l'omicidio di una sconosciuta in un albergo di New York: Scott ha la certezza che l'assassino sia una donna e che questa abbia messo in pratica le tecniche spiegate nel suo libro per rendere irriconoscibile il corpo e per sviare le indagini. Un flebile indizio collega l'assassina con la citt\u00e0 di Bodrum, in Turchia.\nNel frattempo Scott viene richiamato in servizio dal direttore della National Intelligence, Dave \"Whisperer\" McKinley, poich\u00e9 ritenuto l'unico in grado di sventare un imminente attacco terroristico contro gli Stati Uniti. Un misterioso fondamentalista, nome in codice \"Saraceno\", ritiene che colpendo gli alleati dell'Arabia Saudita con un'arma batteriologica, il governo saudita possa essere rovesciato. Il terrorista, originario di Jedda, vuole cos\u00ec vendicare la morte del padre, giustiziato per aver espresso critiche contro la monarchia del Paese. La preparazione del piano ha avuto inizio anni prima quando, dopo aver combattuto in Afghanistan contro i sovietici, grazie alla stima di un capo mujaheddin, il Saraceno ha acquistato una falsa identit\u00e0 ed \u00e8 riuscito ad introdursi in Libano laureandosi in medicina a Beirut. Da quel momento il Sarceno ha messo in atto il suo piano riuscendo a sintetizzare una variante del vaiolo, immune ai vaccini, e ad organizzare un macchinoso progetto per diffonderlo negli USA. L'Intelligence degli Stati Uniti si \u00e8 messa sulle tracce del terrorista dopo aver ritrovato nell'Hindu Kush i corpi dei tre occidentali rapiti, sui quali era stato testato il virus.\nIl presidente degli USA, James Grosvenor, ha fiducia nelle capacit\u00e0 di Scott, ribattezzato per la missione con il nome in codice \"Pilgrim\" ma, sapendo che la ricerca \u00e8 disperata, poich\u00e9 il Saraceno \u00e8 un solitario che ha cancellato con pervicacia ogni indizio sul suo passato, chiede la collaborazione di tutte le agenzie di intelligence del mondo, diffondendo la falsa notizia che un gruppo terroristico sta realizzando una bomba sporca da impiegare sul territorio statunitense.\nDal sistema di spionaggio Echelon si viene a sapere che, nell'Hindu Kush, il terrorista aveva ricevuto una chiamata satellitare proveniente da una cabina telefonica in Turchia, nel centro di Bodrum. Scott si reca in Turchia, fingendosi Brodie David Wilson, un agente dell'FBI incaricato di indagare sulla morte di Dodge, un ricco ventottenne, cittadino degli Stati Uniti. Tuttavia la morte del miliardario sembrerebbe essere un incidente e la rapida chiusura delle indagini costringerebbe Scott a dover rientrare negli USA senza aver ottenuto informazioni sul Saraceno. Scott, in contrasto con il capo della polizia locale, Leyla Cumali, non accetta la ricostruzione della morte del miliardario e pur di giustificare la necessit\u00e0 di una sua permanenza in Turchia, riesce a far riaprire le indagini portando nuove prove a sostegno dell'ipotesi di omicidio e scoprendo nell'amante della vedova di Dodge, la sedicente Ingrid Kohl, l'assassina del miliardario e della donna nell'albergo di New York, uccisa per sottrarle l'identit\u00e0. Le due donne hanno orchestrato l'omicidio per intascare l'eredit\u00e0 di Dodge.\nContemporaneamente Scott collega Cumali con il Saraceno, grazie alla collaborazione dei servizi segreti sauditi, scoprendo che la donna \u00e8 la sorella del terrorista e che quello che tutti credono essere il giovanissimo figlio della poliziotta \u00e8 in realt\u00e0 il figlio del Saraceno il cui vero nome \u00e8 Zakaria al-Nassouri. L'attentato \u00e8 imminente e non c'\u00e8 modo di sapere come il virus sar\u00e0 diffuso negli Stati Uniti: Scott prepara una trappola per il Saraceno, avendo la certezza che egli \u00e8 da poco giunto in Turchia per ricongiungersi con la sorella e con il figlio, prima dell'inizio dell'apocalisse scatenata nel mondo dal virus del vaiolo. Con l'aiuto di Ben Bradley, che nel frattempo lo ha raggiunto in Turchia, finge di voler denunciare alle autorit\u00e0 turche il rapporto di Cumali con il Saraceno, inducendo il terrorista a rapirlo. Il piano riesce e mentre Scott viene portato in un sito archeologico deserto a pochi chilometri da Bodrun, il cosiddetto \"Teatro della Morte\" e qui torturato dal Saraceno, aiutato da alcuni mafiosi Greci che avevano con Pilgrim alcuni conti in sospeso. Nel frattempo Ben ha preso in ostaggio il figlio del Saraceno e dopo avergli stretto un cappio intorno al collo invia la foto al terrorista che, per salvare il figlio, confessa il luogo dove il virus \u00e8 nascosto: diecimila fiale di vaccino antinfluenzale dirette dalla Germania negli Stati Uniti sono state sostituite con altrettante fiale di vaiolo. Camali, sotto ricatto, aiuta Scott a fuggire e ad uccidere i mafiosi greci mentre il Saraceno, incapace di accettare la sconfitta e temendo di essere torturato dalla polizia turca, si uccide.\nScott trova rifugio presso un medico collaboratore della CIA che provvede a curarlo. Nel frattempo Ingrid e l'ex moglie di Dodge, Cameron, hanno abbandonato la Turchia dopo aver corrotto la polizia locale. Tempo dopo Scott legge su di un giornale che un \"incidente\" \u00e8 occorso a Cameron a Mikonos mentre era in vacanza con la neo moglie Ingrid. Scott capisce che la diabolica donna ha sposato l'amica per poi uccidere anche lei, rimanendo l'unica erede del patrimonio di Dodge.\nAltri media.\nI diritti cinematografici del romanzo sono stati acquisiti dalla Metro-Goldwyn-Mayer che nel 2018 ha incaricato il regista James Gray di dirigere il film tratto dall'opera."}
{"id": "9139479", "revid": "300067", "url": "https://it.wikipedia.org/wiki?curid=9139479", "title": "Sakis Giannakopoulos", "text": ""}
{"id": "9139480", "revid": "300067", "url": "https://it.wikipedia.org/wiki?curid=9139480", "title": "Dionys\u012bs Giannakopoulos", "text": ""}
{"id": "9139481", "revid": "300067", "url": "https://it.wikipedia.org/wiki?curid=9139481", "title": "Dionysis Giannakopoulos", "text": ""}
{"id": "9139482", "revid": "125010123", "url": "https://it.wikipedia.org/wiki?curid=9139482", "title": "Atropo (Goya)", "text": "Atropo o Le Parche ( o \"Las Parcas\") \u00e8 un dipinto a olio su intonaco trasportato su tela del pittore spagnolo Francisco Goya e conservato al museo del Prado di Madrid facente parte delle quattordici \"pitture nere\" dipinte tra il 1819 e il 1823. Goya in preda alla disperazione mentale e fisica cre\u00f2 la serie direttamente sulle pareti interne della casa conosciuta come la Quinta del Sordo, acquistata nel 1819.\nProbabilmente occupava una posizione al secondo piano della casa accanto al \"Duello rusticano\" e di fronte alla \"Visione fantastica\". Come il resto delle pitture nere, fu trasferito su tela nel 1873-1874 sotto la supervisione di Salvador Mart\u00ednez Cubells, curatore del Museo del Prado. Il proprietario, il barone Emile d'Erlanger, don\u00f2 le tele allo stato spagnolo nel 1881, e ora sono esposte al Prado.\nDescrizione.\nIl dipinto \u00e8 una reinterpretazione del soggetto mitologico delle dee del destino, le Moire o destini come raccontato in Omero, Esiodo, Virgilio e altri scrittori classici. Queste \"Figlie della Notte\" erano capeggiate da Atropo, l'inesorabile dea della morte, che porta con s\u00e9 alcune forbici per tagliare il filo della vita; Cloto, con la sua conocchia (che Goya sostituisce con una bambola o un neonato, forse un'allegoria della vita), e Lachesi, quella che gira, che in questa rappresentazione guarda attraverso una lente o in uno specchio e simboleggia il tempo, poich\u00e9 era colei che ha misurato la lunghezza della fibra. Alle tre figure femminili sospese in aria si aggiunge una quarta figura, forse maschile, le cui mani sono legate dietro di lui come se fosse prigioniero. Se questa interpretazione \u00e8 vera, i destini deciderebbero il destino dell'uomo le cui mani legate non possono essere opposte al suo destino. \u00c8 stato ipotizzato che possa rappresentare Prometeo, che fu legato su una montagna e lasciato per essere ferito da un'aquila come punizione per aver rubato il fuoco dal Monte Olimpo.\nLa gamma di colori del dipinto \u00e8 ridotta, tanto o anche di pi\u00f9 rispetto alle altre \"pitture nere\". Ci\u00f2 rafforza un'atmosfera notturna e irreale, adeguata al soggetto mitico di quest'opera. Gli aspetti arbitrari e irrazionali hanno dato loro un posto come precursori dell'arte moderna."}
{"id": "9139484", "revid": "1953061", "url": "https://it.wikipedia.org/wiki?curid=9139484", "title": "Ceawlin del Wessex", "text": ""}
{"id": "9139487", "revid": "729019", "url": "https://it.wikipedia.org/wiki?curid=9139487", "title": "Balga", "text": "Balga (; ) \u00e8 stato un castello costruito in epoca medievale dai cavalieri teutonici situato nell'odierno Oblast' di Kaliningrad, in Russia. La struttura, in stato di abbandono, si trova sulla riva della laguna della Vistola, a nord di Mamonovo e nel distretto di Bagrationovskij, a circa 30 km a sud-ovest di Kaliningrad.\nStoria.\nLa collina di Balga aveva ospitato prima delle crociate una fortezza realizzata dai pruzzi (pi\u00f9 esattamente i Varmi) chiamata Honeda. Il forte era stato assediato senza successo dal margravio della casata di Wettin Enrico III di Meissen nel 1237 durante la crociata prussiana, ma alla fine si arrese nel 1239 alle forze dell'ordine teutonico, guidate dal Gran maresciallo Dietrich von Bernheim. Balga fu uno dei pi\u00f9 antici \"ordensburg\" (citt\u00e0 fortificata) costruiti dal gruppo cavalleresco sopraccitato nella regione dell'attuale Oblast' di Kaliningrad. Edificato nel 1239, lo scopo appariva quello di controllare il traffico navale sulla laguna della Vistola. Con l'assistenza del duca Ottone I di Brunswick-L\u00fcneburg, i cavalieri teutonici sconfissero i pruzzi lungo la costa di Varmia e della Natangia. La sottomissione di questi popoli legati al culto tradizionale spinse il duca \u015awi\u0119tope\u0142k II di Pomerania a dichiarare guerra all'ordine teutonico durante la rivolta prussiana del 1242, malgrado alla fine fu costretto a rinunciare al suo appoggio alla rivolta. Dal 1250, Balga funse da centro amministrativo della \"Kommende Balga\" e sede di un \"komtur\". Vari commendatori attivi a Balga, ad esempio Winrich von Kniprode o Ulrich von Jungingen, in seguito rivestirono la carica di Gran maestro, la pi\u00f9 alta nella gerarchia del gruppo religioso cavalleresco.\nNel 1499, il Gran maestro Federico di Sassonia fece sciogliere la commanderia e, con l'omaggio prussiano, Balga fin\u00ec per diventare parte del Ducato di Prussia polacco nel 1525; il castello si trasform\u00f2 nella residenza di Giorgio di Polentz, vescovo di Sambia.\nDal 1627, alcune sezioni del castello furono demolite per volere del re Gustavo II Adolfo di Svezia durante la guerra polacco-svedese, al fine di ottenere materiale da costruzione per la realizzazione della fortificazione alla moderna a Pillau (ora Baltijsk), una citt\u00e0 portuale di importanza strategica occupata dagli scandinavi. Balga conflu\u00ec nel Ducato di Prussia dal 1525 e nel Regno di Prussia dal 1701, dove tra il 1772 e il 1829 apparteneva alla provincia della Prussia orientale. Questa suddivisione amministrativa fu unificata con la Prussia occidentale e origin\u00f2 la provincia di Prussia fino al 1878, quando si separ\u00f2 nuovamente e Balga rimase nella Prussia orientale fino al 1945.\nDurante la seconda guerra mondiale, le rovine del castello furono il luogo di una delle battaglie finali tra la Wehrmacht tedesca e l'Armata Rossa sovietica, con quest'ultima intenta ad avanzare nell'ambito dell'offensiva della Prussia Orientale. I difensori tedeschi distrussero numerosi veicoli affondandoli nella laguna vicino alle rovine, e la battaglia danneggi\u00f2 ampiamente i resti del castello. Dopo il conflitto, Balga culmin\u00f2 nella sezione della Prussia orientale assegnata all'Unione Sovietica a seguito della Conferenza di Potsdam, per poi venire accorpata nell'area organizzata nell'Oblast' di Kaliningrad della RSFS Russa. L'area intorno a Balga divenne un ritrovo popolare per ladri di tombe e cacciatori di tesori che speravano di dissotterrare oggetti di valore lasciati dai precedenti occupanti del castello e dai soldati tedeschi e sovietici morti nella seconda guerra mondiale.\nBalga era anche il nome di un villaggio vicino, che dopo la sovranit\u00e0 sovietica sull'area fu ribattezzato Vesjolovje. Oggi \u00e8 una citt\u00e0 fantasma."}
{"id": "9139488", "revid": "1847786", "url": "https://it.wikipedia.org/wiki?curid=9139488", "title": "Chicago Fall Tennis Classic 2021", "text": "Il Chicago Fall Tennis Classic \u00e8 un torneo di tennis, giocato nei campi in cemento all'aperto. \u00c8 la prima edizione del torneo, facente parte della categoria WTA 500 nell'ambito del WTA Tour 2021. Il torneo si gioca al XS Tennis and Education Foundation di Chicago, negli Stati Uniti, dal 27 settembre al 3 ottobre 2021.\nPartecipanti al singolare.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nLe seguenti giocatrici sono entrate nel tabellone principale come lucky loser:\nPartecipanti al doppio.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono entrate con il ranking protetto:"}
{"id": "9139491", "revid": "628767", "url": "https://it.wikipedia.org/wiki?curid=9139491", "title": "Castello di Balga", "text": ""}
{"id": "9139492", "revid": "1702319", "url": "https://it.wikipedia.org/wiki?curid=9139492", "title": "Chiesa di San Giuseppe (Duino-Aurisina)", "text": "La chiesa di San Giuseppe \u00e8 un luogo di culto cattolico di Sistiana Mare, frazione del comune sparso di Duino-Aurisina, in provincia di Trieste ed arcidiocesi di Gorizia; fa parte del decanato di Duino ed \u00e8 filiale della parrocchiale di Sistiana.\nL'edificio \u00e8 posto lungo la strada che collega l'abitato di Sistiana col proprio porticciolo, all'interno di un'ampia area boschiva.\nStoria.\nL'attuale costruzione risale a dopo la prima guerra mondiale. L'edificio precedente risult\u00f2, infatti, gravemente danneggiato dai cannoneggiamenti dell'artiglieria dell'esercito italiano, effettuati nel corso del conflitto, tanto da dover essere sottoposto a un profondo restauro. La costruzione sorgeva sul luogo di una precedente cappella, fatta modificare, nel 1772, dal conte Giovanni Giuseppe I della Torre. Tale precedente cappella viene nominata, per la prima volta, nel 1749. In essa era presente un altare dedicato a san Giuseppe.\nLa benedizione della nuova cappella avvenne il 24 settembre 1772, a opera dell'arcidiacono di San Giovanni di Duino, Marusig.\nNel 1761 Papa Clemente XIII concesse l'indulgenza plenaria a chi avesse visitato la chiesa, ai primi vespri, nel giorno dedicato a san Giuseppe.\nAlla sua morte Giovanni Giuseppe decise di lasciare un legato alla chiesa, e al suo cappellano, avente come oggetto le rendite di alcuni terreni e di una casa nella vicina localit\u00e0 di Slivia.\nNel gennaio 2021 si \u00e8 conclusa una ristrutturazione del luogo di culto, che ora viene utilizzato per celebrare una funzione religiosa ogni primo mercoled\u00ec del mese.\nStruttura.\nLa chiesa \u00e8 a navata unica e dispone di un unico altare. Sulla parete di destra si trova la lapide mortuaria dedicata a Giovanni Giuseppe I, deceduto il 18 ottobre 1775. Tali resti, inizialmente deposti presso la chiesa della Beata Vergine Maria di San Pelagio, vennero poi traslati in quella di Sistiana, una volta completato l'ampliamento."}
{"id": "9139493", "revid": "599013", "url": "https://it.wikipedia.org/wiki?curid=9139493", "title": "Tijjani Noslin", "text": "Carriera.\nAcquistato dal nel 2021, debutta fra i professionisti il 18 settembre 2021 in occasione dell'incontro di Eredivisie perso 1-0 contro l'.\nStatistiche.\n\"Statistiche aggiornate al 2 ottobre 2021\"."}
{"id": "9139494", "revid": "1318658", "url": "https://it.wikipedia.org/wiki?curid=9139494", "title": "Aeroporto di El Hierro", "text": "Laeroporto di El Hierro (\"Aeropuerto de El Hierro\" in spagnolo) \u00e8 un aeroporto spagnolo situato nei pressi di Valverde, nell'estremit\u00e0 nord-orientale dell'isola di El Hierro, nell'arcipelago delle Canarie.\nStoria.\nI lavori di costruzione dell'attuale aeroporto iniziarono nel 1967. Fu ufficialmente inaugurato l'11 novembre 1972."}
{"id": "9139495", "revid": "1953061", "url": "https://it.wikipedia.org/wiki?curid=9139495", "title": "Cuthwulf del Wessex", "text": ""}
{"id": "9139496", "revid": "1953061", "url": "https://it.wikipedia.org/wiki?curid=9139496", "title": "Ceol del Wessex", "text": ""}
{"id": "9139519", "revid": "458786", "url": "https://it.wikipedia.org/wiki?curid=9139519", "title": "Nigel Lonwijk", "text": "Carriera.\nCresciuto nel settore giovanile del , nel 2020 viene acquistato dal con cui gioca per una stagione nella formazione Under-23 ottenendo alcune chiamate in prima squadra.\nIl 31 agosto 2021 viene ceduto in prestito al ed il 12 settembre seguente fa il suo esordio fra i professionisti giocando l'incontro di Eredivisie perso 3-1 contro lo .\nStatistiche.\n\"Statistiche aggiornate al 2 ottobre 2021\"."}
{"id": "9139520", "revid": "125865850", "url": "https://it.wikipedia.org/wiki?curid=9139520", "title": "Xexex", "text": "Xexex, conosciuto in Nordamerica col nome Orius, \u00e8 un videogioco arcade fantascientifico, di tipo sparatutto a scorrimento orizzontale, pubblicato da Konami nel 1991.\nTrama.\nL'azione si svolge in un lontano futuro, dove i viaggi intergalattici sono una realt\u00e0 ormai consolidata. Klaus, il giovane signore del pianeta Pachel Bell, \u00e8 tanto bello quanto malvagio. Rapisce Elaine, la principessa del pianeta E-Square, per farla sua con la forza. Ma egli mira anche al dominio dell'intero universo. Utilizzando i propri poteri telepatici, Elaine invia dal suo luogo di prigionia una richiesta di aiuto agli abitanti della Terra, che per salvarla creano allora l'astronave Flintlock, ricavata da un misterioso corpo energetico, chiamato Flint e proveniente dallo spazio. Il pilota della Flintlock libera i pianeti gi\u00e0 conquistati da Klaus e alla fine affronta lui in una spettacolare battaglia. Klaus muore nella distruzione della propria astronave ed Elaine pu\u00f2 cos\u00ec far ritorno sul pianeta E-Square.\nModalit\u00e0 di gioco.\nLa Flintlock \u00e8 un'astronave in grado di far fuoco con le proprie armi ma anche di attaccare utilizzando il Flint, che si comporta in modo simile ai tentacoli di \"X-Multiply\". Nella versione giapponese sono presenti potenziamenti per aumentare le capacit\u00e0 distruttive della Flintlock, conferire maggiore velocit\u00e0, cambiare l'arma principale e persino dare al giocatore una vita extra, in aggiunta alle tre di cui dispone all'inizio; ulteriori vite possono essere ottenute al raggiungimento di determinati punteggi.\nI livelli del gioco sono 7, ognuno dei quali si conclude con un boss da affrontare.\nLe versioni occidentali del gioco presentano una serie di differenze, la pi\u00f9 evidente delle quali \u00e8 la rimozione di tutte le armi base, tranne una. Inoltre in esse molti nemici presentano notevoli modifiche a livello grafico.\nColonna sonora.\nI temi musicali portano la firma di quattro compositori: Hidenori Maezawa, Motoaki Furukawa, Satoko Miyawaki, Ayako Hashimoto."}
{"id": "9139521", "revid": "80598", "url": "https://it.wikipedia.org/wiki?curid=9139521", "title": "Spiker", "text": ""}
{"id": "9139524", "revid": "300067", "url": "https://it.wikipedia.org/wiki?curid=9139524", "title": "Michail Liapis", "text": ""}
{"id": "9139526", "revid": "300067", "url": "https://it.wikipedia.org/wiki?curid=9139526", "title": "Fotios Lampropoulos", "text": ""}
{"id": "9139529", "revid": "76963", "url": "https://it.wikipedia.org/wiki?curid=9139529", "title": "Brigitte Riebe", "text": "Biografia.\nDopo il liceo, Brigitte Riebe ha studiato all'Universit\u00e0 di Monaco di Baviera. Ha conseguito un dottorato di ricerca basato su una tesi sullo sviluppo del paradigma della donna borghese a cavallo tra il XVIII e il XIX secolo. Ha poi lavorato come educatrice museale e successivamente come redattrice per diversi editori tedeschi. Nel 1991 ha lasciato il suo lavoro di redattore capo alla Bertelsmann per diventare una scrittrice. Da allora ha scritto molti libri di vario genere.\nNel 1992, Riebe ha pubblicato il suo primo libro, il romanzo poliziesco \"Nix Dolci\", che ha introdotto l'avvocato Sina Teufel, diventata una figura fissa nelle sue opere successive. Uno dei romanzi basati su Sina Teufel \u00e8 uscito come film: \"Inzest - Ein Fall f\u00fcr Sina Teufel\" (Incesto - Un caso per Sina Teufel) nel 1996.\nOltre ai suoi romanzi polizieschi, Brigitte Riebe ha anche pubblicato diversi romanzi sulla societ\u00e0 moderna.\nOpere.\nFilm.\n\"Inzest - Ein Fall f\u00fcr Sina Teufel\" (\"Incesto - Un caso per Sina Teufel\"), ProSiebenSat.1 Media AG, societ\u00e0 di produzione: MTM Cineteve 1995, premiere: 13 febbraio 1996. Attori: Renan Demirkan, Juliane K\u00f6hler, Rufus Beck, Heinz Trixner, Felix Eitner. Regia: Klaus Emmerich Durata: 95 minuti IMDB.com Listing."}
{"id": "9139531", "revid": "1953061", "url": "https://it.wikipedia.org/wiki?curid=9139531", "title": "Ceolwulf del Wessex", "text": ""}
{"id": "9139536", "revid": "22356", "url": "https://it.wikipedia.org/wiki?curid=9139536", "title": "Bocatherium mexicanum", "text": "Il bocaterio (Bocatherium mexicanum) \u00e8 un terapside estinto, appartenente ai tritilodontidi. Visse nel Giurassico inferiore (Pliensbachiano, circa 185 - 183 milioni di anni fa) e i suoi resti fossili sono stati ritrovati in Messico.\nDescrizione.\nQuesto animale, come tutti i tritilodontidi, era dotato di un cranio massiccio con forti incisivi anteriori, un diastema e denti postcanini robusti. \"Bocatherium\" era un animale di piccole dimensioni: il cranio era lungo circa 5 centimetri. Questo tritilodontide doveva essere simile ai ben noti \"Bienotherium\" e \"Kayentatherium\", dai quali differiva per alcune caratteristiche. \"Bocatherium\", ad esempio, era dotato di una grande protuberanza sulla superficie laterale della mandibola, proprio davanti alla fossa del massetere. La mascella di \"Bocatherium\" era inoltre una sorta di osso cilindrico privo di lamine orizzontali che contribuivano al palato secondario o all'arcata zigomatica. Quest'ultima, inoltre, era sottile, al contrario di quella dell'affine \"Bienotheroides\". I denti postcanini erano dotati di corone il cui profilo era ovale e non quadrangolare come invece era quello di \"Stereognathus\". I postcanini superiori, infine, erano dotati di sole due cuspidi in ognuna delle tre file longitudinali, mentre altri tritilodontidi possedevano almeno tre cuspidi nella fila centrale. \nClassificazione.\n\"Bocatherium\" \u00e8 un tipico rappresentante dei tritilodontidi, un gruppo di cinodonti erbivori di piccola taglia, considerati molto vicini all'origine dei mammiferi. In particolare, sembra che \"Bocatherium\" fosse una delle forme pi\u00f9 specializzate del gruppo.\n\"Bocatherium mexicanum\" venne descritto per la prima volta nel 1985, sulla base di un cranio parziale con mandibola, ritrovato nella zona di Huizachal nella formazione La Boca nello stato di Tamaulipas in Messico, in terreni risalenti al Pliensbachiano."}
{"id": "9139537", "revid": "22356", "url": "https://it.wikipedia.org/wiki?curid=9139537", "title": "Bocatherium", "text": ""}
{"id": "9139538", "revid": "300067", "url": "https://it.wikipedia.org/wiki?curid=9139538", "title": "Vasilis Christidis", "text": ""}
{"id": "9139539", "revid": "300067", "url": "https://it.wikipedia.org/wiki?curid=9139539", "title": "Panagiotis Kalaitzakis", "text": ""}
{"id": "9139540", "revid": "1442080", "url": "https://it.wikipedia.org/wiki?curid=9139540", "title": "Thor Braun", "text": "Biografia.\nThor Braun \u00e8 nato il 12 febbraio 2000 nei Paesi Bassi, figlio dell'attrice Maike Meijer.\nHa esordito come attore nel 2008 nella controversa serie televisiva \"Toren C\". Nel 2010 ha recitato nel suo primo film cinematografico \"L'apprendista mago\". In seguito ha recitato in diversi altri film tra cui \"\" (2011), \"De belofte van Pisa\" (2019) e \"Mijn vader is een vliegtuig\" (2021).\nHa recitato anche in alcuni film e serie televisive."}
{"id": "9139541", "revid": "300067", "url": "https://it.wikipedia.org/wiki?curid=9139541", "title": "Giorgos Kamperidis", "text": ""}
{"id": "9139542", "revid": "300067", "url": "https://it.wikipedia.org/wiki?curid=9139542", "title": "Giann\u012bs Kastrit\u012bs", "text": ""}
{"id": "9139543", "revid": "300067", "url": "https://it.wikipedia.org/wiki?curid=9139543", "title": "Giannis Kastritis", "text": ""}
{"id": "9139544", "revid": "1924342", "url": "https://it.wikipedia.org/wiki?curid=9139544", "title": "Sangiaccato di Prizren", "text": "Il sangiaccato di Prizren (, , ) era uno dei sangiaccati dell'Impero ottomano con Prizren come centro amministrativo. Fu fondato subito dopo la conquista ottomana di Prizren dal Despotato di Serbia nel 1455. Il resto del territorio del Despotato di Serbia fu conquistato dopo la caduta di Smederevo nel 1459 e diviso nei seguenti sangiaccati: Sangiaccato di Vu\u010ditrn, Sangiaccato di Kru\u0161evac e Sangiaccato di Smederevo. All'inizio della prima guerra balcanica nel 1912, il territorio del sangiaccato di Prizren fu occupato dall'esercito del Regno di Serbia. Sulla base del Trattato di Londra firmato il 30 maggio 1913, il territorio del sangiaccato di Prizren divenne parte della Serbia.\nDivisioni amministrative.\nSecondo il registro ottomano del 1571, il Sangiaccato di Prizren consisteva in cinque nahiyah: Prizren, Ho\u010da, \u017de\u017ena, Trgovi\u0161te e Bihor.\nNei suoi confini finali (tra il 1889 e il 1913), il sangiaccato era costituito dalle kaza (distretti) di Prizren, Tetovo e Gostivar.\nIl territorio che un tempo apparteneva al sangiaccato di Prizren fa parte oggi del Kosovo (regione di Prizren) e della Macedonia del Nord (regioni di Tetovo e Gostivar).\nVilayet di Skopje, Prizren e Kosovo.\nNel 1867, il sangiaccato di Prizren si fuse con i sangiaccati di Dibra e Skopje e divenne il Vilayet di Prizren. Nel 1871 il Sangiaccato di Prizren entr\u00f2 a far parte del nuovo Vilayet di Prizren. Il Vilayet di Prizren e i suoi sangiaccati, insieme al sangiaccato di Prizren, entrarono a far parte del Vilayet del Kosovo, fondato nel 1877. Prizren fu stabilita come sede del vilayet del Kosovo.\nIl sangiaccato di Ni\u0161 e il sangiaccato di Pirot insieme a Vranje (che era una kaza del sangiaccato di Pristina) furono separati dal vilayet del Kosovo e uniti al Principato di Serbia dopo il Congresso di Berlino nel 1878. Il sangiaccato di Dibra era attaccato al Vilayet di Monastir. Dopo tali cambiamenti il Vilayet del Kosovo consisteva in tre sangiaccati: Prizren, Skopje e Novi Pazar. Nonostante le decisioni del Congresso di Berlino di assegnare il controllo del Sangiaccato di Novi Pazar all'Austria-Ungheria, rimase de facto sotto l'amministrazione dell'Impero ottomano.\nRivoluzione dei Giovani Turchi.\nDopo la Rivoluzione dei Giovani Turchi, avvenuta nel 1908, l'Impero ottomano organizz\u00f2 le prime elezioni parlamentari nel Sangiaccato di Prizren.\nScioglimento.\nFino alla fine di ottobre 1912, durante la prima guerra balcanica, il Sangiaccato di Prizren fu occupato dal Regno di Serbia. In base ai termini del Trattato di Londra firmato durante la Conferenza di Londra del 1913, il suo territorio entr\u00f2 a far parte della Serbia."}
{"id": "9139546", "revid": "300067", "url": "https://it.wikipedia.org/wiki?curid=9139546", "title": "Sotiris Mpillis", "text": ""}
{"id": "9139547", "revid": "300067", "url": "https://it.wikipedia.org/wiki?curid=9139547", "title": "Sotiris Billis", "text": ""}
{"id": "9139548", "revid": "1924342", "url": "https://it.wikipedia.org/wiki?curid=9139548", "title": "Ozols", "text": "Biografia.\nEx membro del gruppo musicale Fact, ha intrapreso la propria carriera come artista solista nel 2001, pubblicando l'album in studio di debutto \"Cie\u0146a un m\u012blest\u012bba\", che per aver totalizzato oltre esemplari fisici venduti a livello nazionale a fine luglio del medesimo anno ha ricevuto una certificazione d'oro dalla Latvijas Izpild\u012bt\u0101ju un producentu apvien\u012bba. Il successo conquistato dal disco gli ha permesso di vincere due statuette nell'ambito del Zelta Mikrofons, il premio lettone pi\u00f9 prestigioso in ambito musicale, come Miglior album hip hop e Miglior canzone hip hop per \"O-Z-O-Ls\". Anche \"P\u0101rdaugava\" ha vinto un Zelta Mikrofons.\nTre anni dopo ha partecipato a \"D\u017eung\u013cu zvaigzne\", andato in onda su TV3, dove tuttavia non \u00e8 arrivato in finale.\nNel 2011 si \u00e8 snodata la tourn\u00e9e nazionale \"Panorama Tour\", iniziata a L\u012bv\u0101ni e conclusasi presso la capitale lettone il 7 aprile. Ha successivamente reso disponibile il disco \"Neona pils\u0113ta\", vincitore di un Zelta Mikrofons, che ha fatto il proprio ingresso al 13\u00ba posto nella graduatoria nazionale della LAiPA. \"Salauzta sirds\", una collaborazione con Dons, \u00e8 divenuta la sua prima top five nella hit parade dei singoli.\nA maggio 2021 ha firmato un contratto discografico con la divisione baltica della Sony Music."}
{"id": "9139565", "revid": "300067", "url": "https://it.wikipedia.org/wiki?curid=9139565", "title": "Konstantinos Maglos", "text": ""}
{"id": "9139567", "revid": "76963", "url": "https://it.wikipedia.org/wiki?curid=9139567", "title": "Heinrich Schulz-Beuthen", "text": "Biografia.\nIl suo cognome originale era Schulz: non era insolito per persone che avevano cognomi molto comuni aggiungere ad esso il nome della propria citt\u00e0 natale per distinguersi da altri; cos\u00ec fece Schulz-Beuthen ad un certo punto della sua vita. Era stato destinato alla professione di chimico, pertanto studi\u00f2 chimica all'Universit\u00e0 di Breslavia, ma la sua spinta verso la composizione musicale era in lui pi\u00f9 forte Tra il 1862 e il 1865 studi\u00f2 con Ignaz Moscheles e Carl Reinecke al Conservatorio di Lipsia dove, tra gli altri studenti c'erano anche Edvard Grieg e Johan Svendsen; studi\u00f2 privatamente anche con Carl Riedel. Trovando il classicismo di Lipsia poco congeniale con il suo temperamento pi\u00f9 romantico, dopo il diploma Schulz-Beuthen lasci\u00f2 la Germania per la Svizzera, dove insegn\u00f2 composizione a Zurigo dal 1886 al 1880. In Svizzera incontr\u00f2 Richard Wagner, il romanziere Gottfried Keller e divenne amico di Mathilde Wesendonck e del compositore Theodor Kirchner, un importante membro del circolo di Schumann e di Brahms; cre\u00f2 inoltre una serie di composizioni orchestrali a partire da alcuni arrangiamenti di brani per pianoforte di Kirchner. In seguito ad un esaurimento nervoso (di cui i dettagli non sono noti con precisione) Schulz-Beuthen torn\u00f2 in Germania, dove non fu pi\u00f9 in grado di comporre per molti anni, ma riprese le attivit\u00e0 di insegnamento a Dresda, dove visse - tranne che per un breve periodo passato a Vienna tra il 1893 e il 1895 - dal 1881 fino alla sua morte, avvenuta il 12 marzo 1915. Pass\u00f2 i suoi ultimi anni di vita in un istituto per malati psichiatrici.\nOpere.\nSchulz-Beuthen fu un compositore copioso: tra le sue composizioni si ricordano cinque opere liriche, delle quali la prima \"Der Zauberschlaf\", un'opera su libretto di Mathilde Wesendonck, combinava le storie della Bella Addormentata e di Cenerentola e pu\u00f2 essere considerato il primo esempio di 'opera fiabesca', che divenne un genere popolare nel tardo XIX secolo, grazie in partcolar modo ad Engelbert Humperdinck. Sfortunatamente la musica \u00e8 andata perduta, come molte delle opere di Schulz-Beuthen. Scrisse non meno di dieci sinfonie (delle quali la prima e l'ultima rimasero incomplete). La sinfonia n. 6 prese ispirazione da Re Lear di William Shakespeare; all'inizi\u00f2 scrisse la musica di scena per l'opera e, in seguito, utilizz\u00f2 il materiale per una sinfonia con un coro di uomini. Scrisse anche dei poemi sinfonici basati su soggetti quali \"Wilhelm Tell\" di Friedrich Schiller, \"Des Meeres und der Liebe Wellen\" di Franz Grillparzer e il dipinto \"Isle of the Dead\" di Arnold B\u00f6cklin (l'opera di Sculz-Beuthen, una delle sue ultime composizioni, \u00e8 quasi esattamente contemporanea con la ben nota opera di Sergei Rachmaninoff basata sullo stesso soggetto). Tra le altre sue composizioni ci sono un Requiem, scene dal \"Faust\" di Johann Wolfgang von Goethe, un concerto per pianoforte, un ottetto per fiati, un quintetto e un trio per archi, opere corali, numerose canzoni, pezzi per pianoforte e cos\u00ec via.\nEbbe alcuni illistri ammiratori, incluso Franz Liszt, e alcuni critici contemporanei trovarono talvolta la sua musica fortemente moderna: tuttavia, questi giudizi tali sono stati emessi principalmente su opere non pi\u00f9 esaminabili direttamente. La maggior parte delle opere di Schulz-Beuthen non fu mai pubblicata, e si pensa che molti dei suoi manoscritti vennero distrutti nel bombardamento di Dresda nel 1945. Tuttavia, ne furono stampate abbastanza durante la sua vita e ne sono venute alla luce negli ultimi anni da far ritenere che egli era un compositore considerevolmente dotato."}
{"id": "9139568", "revid": "712828", "url": "https://it.wikipedia.org/wiki?curid=9139568", "title": "Aeroporto di La Palma", "text": "L'aeroporto di La Palma (\"Aeropuerto de La Palma\" in spagnolo) \u00e8 un aeroporto spagnolo situato nel territorio dei comuni di Villa de Mazo e Bre\u00f1a Baja, nell'est dell'isola di La Palma, nell'arcipelago delle Canarie.\nStoria.\nL'aeroporto fu aperto al traffico il 15 aprile 1970. Nel 2011 \u00e8 stato inaugurato il nuovo terminal passeggeri."}
{"id": "9139569", "revid": "300067", "url": "https://it.wikipedia.org/wiki?curid=9139569", "title": "Lefteris Mantzoukas", "text": ""}
{"id": "9139570", "revid": "599013", "url": "https://it.wikipedia.org/wiki?curid=9139570", "title": "Marijn van den Berg", "text": "\u00c8 il fratello minore di Lars van den Berg, anch'egli ciclista."}
{"id": "9139571", "revid": "1953061", "url": "https://it.wikipedia.org/wiki?curid=9139571", "title": "Seaxburh del Wessex", "text": ""}
{"id": "9139578", "revid": "125342190", "url": "https://it.wikipedia.org/wiki?curid=9139578", "title": "Ossido di rame calcio stronzio bismuto", "text": "L'ossido di rame calcio stronzio bismuto (BSCCO, pronunciato bisko), chiamato anche cuprato di bismuto e stronzio \u00e8 un tipo di superconduttore cuprato avente formula chimica generalizzata formula_1, dove formula_2 \u00e8 il composto pi\u00f9 comunemente studiato (sebbene formula_3 e formula_4 hanno anche ricevuto una notevole attenzione). Scoperto nel 1988, BSCCO \u00e8 stato il primo superconduttore ad alta temperatura (HTS=High temperature superconductors) che non conteneva un elemento delle terre rare.\n\u00c8 un superconduttore cuprato, un'importante categoria di superconduttori ad alta temperatura che condividono una struttura a strati bidimensionali (perovskite) (figura a destra) con la superconduttivit\u00e0 che si svolge nel piano di ossido-rame. L'ossido di rame calcio stronzio bismuto e l'ossido di ittrio bario e rame (YBCO) sono i superconduttori cuprati pi\u00f9 studiati.\nI tipi specifici di BSCCO sono solitamente indicati utilizzando la sequenza dei numeri degli ioni metallici; quindi formula_5 \u00e8 il composto formula_3 &lt;chem&gt;(Bi2Sr2CuO_{6+x})&lt;/chem&gt;, &lt;chem&gt;Bi-2212&lt;/chem&gt; \u00e8 il composto formula_2 &lt;chem&gt;(Bi2Sr2CaCu2O_{8+x})&lt;/chem&gt; e &lt;chem&gt;Bi-2223&lt;/chem&gt; \u00e8 il composto formula_4 &lt;chem&gt;(Bi2Sr2Ca2Cu3O_{10+x})&lt;/chem&gt;.\nLa famiglia BSCCO \u00e8 analoga a una famiglia del tallio di superconduttori ad alta temperatura denominati (TBCCO) e aventi formula generale formula_9, e una famiglia del mercurio (HBCCO) con formula formula_10. Ci sono un certo numero di altre varianti di queste famiglie di superconduttori. In generale, la loro temperatura critica formula_11 alla quale diventano superconduttori aumenta per i primi membri e poi scende. Quindi:\nQuest'ultimo composto \u00e8 molto difficile da sintetizzare. \nFili e nastri.\nBSCCO \u00e8 stato il primo materiale HTS ad essere utilizzato per realizzare pratici cavi superconduttori. Tutti gli HTS hanno una lunghezza di coerenza estremamente corta, dell'ordine di 1,6 nm. Ci\u00f2 significa che i grani in un filo policristallino devono essere in ottimo contatto: devono essere atomicamente lisci. Inoltre, poich\u00e9 la superconduttivit\u00e0 risiede sostanzialmente solo nei piani rame-ossigeno, i grani devono essere cristallograficamente allineati. BSCCO \u00e8 quindi un buon candidato perch\u00e9 i suoi grani possono essere allineati mediante lavorazione della fusione o deformazione meccanica. Il doppio strato di ossido di bismuto \u00e8 legato solo debolmente dalle forze di van der Waals. Quindi, come nella grafite o la mica, la deformazione provoca lo scivolamento su questi piani ossigeno-bismuto e i grani tendono a deformarsi in piastre allineate. Inoltre, poich\u00e9 BSCCO ha formula_16 e formula_17 membri, questi tendono naturalmente ad adattarsi ai bordi dei grani a basso angolo, in modo che rimangano atomicamente lisci. Pertanto i cavi HTS di prima generazione (denominati 1G) sono stati prodotti per molti anni, sebbene ora la produzione sia a favore del cavo 2G basato su YBCO.\nTipicamente, le polveri precursori sono confezionate in un tubo d'argento, che viene poi estruso. Questi vengono quindi reimballati come tubi multipli in un tubo d'argento e di nuovo estrusi, quindi ulteriormente ridotti di dimensioni e arrotolati in un nastro piatto; l'ultimo passaggio garantisce l'allineamento della grana. I nastri vengono quindi fatti reagire ad alta temperatura per formare un denso nastro conduttore multifilamento &lt;chem&gt;Bi-2223&lt;/chem&gt; allineato cristallograficamente adatto per avvolgere cavi o bobine per trasformatori, magneti, motori e generatori. I tipici nastri di 4 mm di larghezza e 0,2 mm di spessore supportano una corrente di formula_18 a formula_19, fornendo una densit\u00e0 di corrente critica nei filamenti &lt;chem&gt;Bi-2223&lt;/chem&gt; di formula_20. Questo aumenta notevolmente con la diminuzione della temperatura in modo che molte applicazioni siano implementate a formula_21, anche se formula_22.\nApplicazioni.\nTrasmissione di energia elettrica:\nScoperta.\nIl BSCCO come nuova classe di superconduttori \u00e8 stato scoperto intorno al 1988 da Hiroshi Maeda e colleghi presso il National Research Institute for Metals in Giappone, anche se all'epoca non erano in grado di determinarne la composizione e la struttura precise. Quasi immediatamente diversi gruppi, e in particolare Mas Subramanian presso AT&amp;T Bell Laboratories, hanno identificato il &lt;chem&gt;Bi-2212&lt;/chem&gt;. Il membro con formula_4 si \u00e8 rivelato abbastanza sfuggente e non \u00e8 stato identificato fino a un mese dopo circa da Tallon in un laboratorio di ricerca governativo in Nuova Zelanda. Da allora ci sono stati solo piccoli miglioramenti a questi materiali. Uno dei primi sviluppi chiave \u00e8 stato quello di sostituire circa il 15% del bismuto con piombo, che ha notevolmente accelerato la formazione e la qualit\u00e0 del &lt;chem&gt;Bi-2223&lt;/chem&gt;.\nPropriet\u00e0.\nBSCCO deve essere drogato da un eccesso di atomi di ossigeno (formula_24 nella formula) per diventare superconduttore. Come in tutti i superconduttori ad alta temperatura la temperatura critica \u00e8 sensibile all'esatto livello di drogaggio: la formula_25 massima per il &lt;chem&gt;Bi-2212&lt;/chem&gt; (come per la maggior parte degli HTS) si ottiene con un eccesso di circa 0,16 vacenze per atomo di rame; questo \u00e8 indicato come doping ottimale. I campioni con drogaggio inferiore (e quindi con formula_25 inferiore) sono generalmente indicati come \"sottodosati\", mentre quelli con drogaggio eccessivo (anch'essi con formula_25 inferiore) sono sovradosati. Modificando il contenuto di ossigeno, la temperatura critica pu\u00f2 quindi essere alterata a piacimento. gli HTS sovradosati sono superconduttori forti, anche se la loro temperatura critica \u00e8 meno che ottimale, ma gli HTS sottodosati diventano estremamente deboli.\nL'applicazione di una pressione esterna in genere eleva la temperatura critica in campioni sottodrogati a valori che superano ampiamente il massimo a pressione ambiente. Questo fenomeno non \u00e8 completamente compreso, anche se un effetto secondario \u00e8 che la pressione aumenta il doping. &lt;chem&gt;Bi-2223&lt;/chem&gt; \u00e8 complicato in quanto ha tre distinti piani rame-ossigeno. I due strati di rame-ossigeno esterni sono tipicamente vicini al drogaggio ottimale, mentre lo strato interno rimanente \u00e8 marcatamente sottodrogato. Quindi l'applicazione della pressione nel &lt;chem&gt;Bi-2223&lt;/chem&gt; fa s\u00ec che la temperatura critica aumenti fino a un massimo di circa formula_28 a causa dell'ottimizzazione dei due piani esterni. Dopo un lungo declino, la formula_25 sale poi nuovamente verso formula_30 grazie all'ottimizzazione del piano interno. Una sfida chiave quindi \u00e8 determinare come ottimizzare contemporaneamente tutti gli strati rame-ossigeno.\nBSCCO \u00e8 un superconduttore di tipo II. Il campo critico superiore formula_31 in campioni policristallini di &lt;chem&gt;Bi-2212&lt;/chem&gt; a formula_32 \u00e8 stato misurato essere pari a formula_33 (da confrontare con il valore formula_34 per campioni policristallini YBCO). In pratica, gli HTS sono limitati dal campo di irreversibilit\u00e0 formula_35, al di sopra del quale i vortici magnetici fondono o si disaccoppiano. Anche se il BSCCO ha un campo critico superiore pi\u00f9 alto del YBCO, ha un formula_35 molto pi\u00f9 basso (tipicamente pi\u00f9 piccolo di un fattore 100), limitando cos\u00ec il suo uso per realizzare magneti ad alto campo. \u00c8 per questo motivo che i conduttori di YBCO sono preferiti ai BSCCO, sebbene siano molto pi\u00f9 difficili da fabbricare.\nPotenziale per chip logici superconduttori.\nPer realizzare chip superconduttori \u00e8 stato suggerito che, a causa dei progressi nella tecnologia del laser blu, in particolare i diodi monomodali da 445, 450 e 405 nm, potrebbe essere possibile spingere selettivamente gli atomi di stronzio nel &lt;chem&gt;Bi-2223&lt;/chem&gt; per formare preferibilmente materiali ad alta temperatura critica progettati per chip di computer. In tal caso, la configurazione per realizzarli alla rinfusa pu\u00f2 essere molto semplice come una superficie di pellet isolante di Mott modificata con BSCCO tramite MOCVD e quindi cotta nuovamente al laser sotto ossigeno a un insieme molto specifico di campi elettrostatici, temperature e lunghezze d'onda in sequenza, con la polarizzazione allineata ai bordi dei grani. Se viene utilizzata la variante &lt;chem&gt;Bi-2223&lt;/chem&gt;, la temperatura critica pu\u00f2 aumentare sostanzialmente e quindi rendere il materiale adatto per dispositivi superconduttori a interferenza quantistica (SQUID) e altre applicazioni che richiedono questi parametri."}
{"id": "9139579", "revid": "1613450", "url": "https://it.wikipedia.org/wiki?curid=9139579", "title": "V.C. Andrews' Ruby", "text": "V.C. Andrews' Ruby \u00e8 un film televisivo del 2021, diretto da Gail Harvey e tratto dal romanzo \"Ruby\" di V.C. Andrews.\nIl film \u00e8 stato trasmesso sul canale Lifetime il 20 marzo 2021.\nTrama.\nRuby Landry, nata nel bayou della Louisiana e cresciuta dall'amorevole nonna Catherine, \u00e8 continuamente perseguitata da pensieri circa il suo misterioso padre e la morte di sua madre. La vita di Ruby subisce un duro colpo quando i genitori del suo ragazzo, Paul Tate, gli proibiscono di continuare a vederla. A questa sofferenza si aggiunger\u00e0 l'immenso dolore per l'improvvisa morte della nonna. Costretta a fuggire a New Orleans, Ruby si mette alla ricerca di suo padre, che scoprir\u00e0 essere uno degli uomini pi\u00f9 ricchi della citt\u00e0. Unica cosa che sembra dare forza alla ragazza per andare avanti sono i ricordi di Paul e del loro amore proibito.\nSequel.\nLifetime ha realizzato quattro sequel del film tratti dagli altri quattro romanzi della serie \"Landry\":"}
{"id": "9139582", "revid": "599013", "url": "https://it.wikipedia.org/wiki?curid=9139582", "title": "Rafa\u0142 Makowski", "text": "Carriera.\nClub.\nCresciuto nel settore giovanile del , ha esordito in prima squadra il 9 agosto 2015 disputando l'incontro di Ekstraklasa pareggiato 1-1 contro il .\nNazionale.\nHa giocato nelle nazionali giovanili polacche Under-19, Under-20 ed Under-21.\nStatistiche.\nPresenze e reti nei club.\n\"Statistiche aggiornate al 2 ottobre 2021.\""}
{"id": "9139585", "revid": "148107", "url": "https://it.wikipedia.org/wiki?curid=9139585", "title": "BSCCO", "text": ""}
{"id": "9139588", "revid": "599013", "url": "https://it.wikipedia.org/wiki?curid=9139588", "title": "Andrew Ernemann", "text": "Biografia.\nErnemann, specialista delle prove veloci originario di Aspen, in Nor-Am Cup ottenne l'ultimo podio il 12 gennaio 1997 a Sugarloaf in supergigante (2\u00ba) e prese per l'ultima volta il via il 29 marzo 1998 a Sun Peaks in slalom speciale (27\u00ba); si ritir\u00f2 al termine di quella stessa stagione 1997-1998 e la sua ultima gara fu uno slalom gigante FIS disputato il 14 aprile a Vail. Non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "9139615", "revid": "104458", "url": "https://it.wikipedia.org/wiki?curid=9139615", "title": "Dana Williams", "text": "Biografia.\nWilliams, specialista delle prove veloci originario di Whistler, in Nor-Am Cup conquist\u00f2 l'ultima vittoria il 14 gennaio 1997 a Sugarloaf in discesa libera e l'ultimo podio il giorno successivo nelle medesime localit\u00e0 e specialit\u00e0 (3\u00ba); in Coppa del Mondo disput\u00f2 due gare, le discese libere di Beaver Creek del 4 e 5 dicembre 1997, classificandosi rispettivamente al 54\u00ba e al 47\u00ba posto. Prese per l'ultima volta il via in Nor-Am Cup il 26 febbraio 2000 a Snowbasin ancora in discesa libera (14\u00ba) e si ritir\u00f2 durante la stagione 2000-2001: la sua ultima gara fu una discesa libera FIS disputata il 4 febbraio ad Apex. Non prese parte a rassegne olimpiche o iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nDH = discesa libera"}
{"id": "9139617", "revid": "547034", "url": "https://it.wikipedia.org/wiki?curid=9139617", "title": "Vetseke di Kokenhusen", "text": "Vassallo del Principato di Polock, tent\u00f2 senza successo di affermarsi come sovrano locale prima in Lettonia e poi in Estonia, combattendo in seguito contro l'espansionismo dell'ordine di Livonia a cavallo del XIII secolo.\nBiografia.\nNome.\nIl suo nome \u00e8 la versione in antico dialetto di Novgorod di \"Vja\u010deslav\".\nSecondo fonti russe, suo padre sarebbe stato un principe rjurikide di Druc'k. Una diversa interpretazione, basata sul resoconto fornito dalle \"Cronache di Enrico di Livonia\", ha fatto dedurre che provenisse da un'\u00e9lite locale, forse livone, convertendosi poi al cristianesimo ortodosso e divenendo un vassallo di Poloc'k, dopodich\u00e9 cambi\u00f2 il suo nome nello slavo orientale \"Vja\u010dko\".\nLe \"Cronache\" riferiscono che la popolazione di Koknese includevano balti (nello specifico letgalli e selonici) e persino una colonia tedesca, oltre all'elemento slavo orientale.\nPrimi rapporti con i crociati.\nAll'inizio del XIII secolo, quando durante le crociate del Nord i tedeschi guidati dal vescovo Alberto di Buxhoeveden e dai cavalieri portaspada iniziarono a stabilirsi sulle rive del golfo di Riga, Vetseke governava la fortezza di Koknese a circa 100 km a monte del fiume Daugava.\nSebbene si creda che il suo principato fosse subordinato a Poloc'k, egli non interven\u00ec quando si fece necessario il bisogno di assistenza contro i crociati e i lituani. Secondo le Cronache di Enrico di Livonia, fu infatti in cambio della protezione contro i lituani che Vetseke offr\u00ec met\u00e0 della sua terra e del forte ad Alberto nel 1205 (\"offerens sibi terre et castri sui medietatem\"). L'uomo di chiesa accett\u00f2 l'offerta e promise di inviare armi e uomini a Vetseke.\nNel 1208, Koknese fin\u00ec catturata dai livoni di Lielv\u0101rde (oggi nel distretto di Ogre) in rappresaglia alle incursioni di Vetseke. Quest'ultimo dovette fare a meno di tutte le sue ricchezze quando venirono catturate e il re stesso fu messo in catene. Tuttavia, Daniele, il cavaliere di Lielv\u0101rde (\"Danielus de Lenewarde\"), dopo aver appreso la notizia della cattura di Vetseke, ne inform\u00f2 immediatamente il vescovo Alberto, il quale poi \"\"ordin\u00f2 che il forte fosse restituito al re e che tutti i suoi beni gli fossero restituiti\". In seguito, convoc\u00f2 Vetseke a Riga, dove lo onor\u00f2 donandogli molti cavalli e abiti preziosi. Il vescovo quindi rimand\u00f2 Vetseke insieme a \"venti uomini forti con armi, cavalieri con le loro cavalcature, balistarii e muratori per rafforzare il forte e tenerlo contro i lituani\", proprio come aveva promesso tre anni prima.\nDopo aver rimandato Vetseke a Koknese, il vescovo Alberto si prepar\u00f2 a partire per un consueto viaggio annuale in Germania per reclutare nuovi crociati e rimpiazzare quelli il cui pellegrinaggio era stato completato. Sapendo che solo pochi difensori erano rimasti a Riga, Vetseke fece uccidere le truppe di supporto e gli artigiani inviati da Alberto e poi \"invi\u00f2 i migliori cavalli tedeschi, baliste, cotte di maglia e cose simili\" al Gran Principe Vladimir di Poloc'k, \"con una richiesta urgente di radunare un esercito e venire il pi\u00f9 presto possibile a prendere Riga, nella quale disse che pochi uomini erano rimasti, i migliori essendo stati uccisi da lui e gli altri essendo andati via con il vescovo\". Vladimir, che il cronista descrive come un \"re eccessivamente credulone\", si convinse della possibilit\u00e0 di battere il nuovo nemico e radun\u00f2 un esercito in previsione della spedizione.\nNel frattempo l'esercito crociato in partenza era stato trattenuto a D\u00fcnam\u00fcnde da un vento contrario. Dopo aver ricevuto la notizia del tradimento di Vetseke e del massacro di Koknese dai pochi sopravvissuti che avevano raggiunto Riga, la flottiglia torn\u00f2 indietro e giunse in citt\u00e0. Avendo appreso che un grande esercito di crociati e nativi di Livonia si era radunato a Riga, i russi si spaventarono, \"divisero tra loro le armi e i cavalli dei tedeschi, diedero fuoco al forte di Koknese e fuggirono, ognuno per conto suo\". Vetseke, tuttavia, \"poich\u00e9 aveva agito male, part\u00ec per la Russia, per non tornare mai pi\u00f9 nel suo regno\".\nI crociati, privati dell'opportunit\u00e0 di raccogliere bottino a Koknese, si vendicarono della popolazione lettone locale uccidendo molti letgalli e selonici che erano fuggiti nei boschi. Nel 1209 Koknese pass\u00f2 nelle mani dell'ordine e la sovranit\u00e0 formale di Poloc'k nel 1215.\nVetseke e la difesa di Tartu.\nNel 1223 scoppi\u00f2 una rivolta in chiave anticristiana in tutta l'Estonia. Tedeschi e danesi furono passati a fil di spada e alcuni sacerdoti sacrificati ritualmente agli dei pagani. Dopo che le guarnigioni tedesche furono uccise, gli estoni occuparono tutte le fortezze. Per assicurarsi il loro successo militare iniziale, truppe mercenarie russe furono invitate da Novgorod e Pskov e stazionate in diverse fortezze chiave come Viljandi e Tartu.\nVetseke, che aveva perso i suoi precedenti domini a causa dei crociati e dell'esercito livone, ricevette denaro e duecento uomini dalla Repubblica di Novgorod in modo che potesse stabilirsi a \"Tarbatu\" (l'odierna Tartu) o in qualsiasi altro luogo \"che potesse conquistare da solo\"\". Nella storiografia russa, questo pagamento per l'aiuto militare era stato tradizionalmente presentato come gli estoni che si sottomettevano a Vetseke e gli pagavano dei tributi. La storiografia sovietica, invece, interpretava la cooperazione russo-estone nella difesa di Tartu come un segno di amicizia tra le due nazioni fraterne contro un nemico comune: i colonizzatori tedeschi.\nNel 1224, Tartu rimase l'ultimo centro di resistenza anticristiana nel sud-estonia. Oltre agli abitanti di Ugandi, vi si erano radunati molti combattenti per la libert\u00e0 di Sakala (nord-ovest della Livonia) e di altre province limitrofe (\"\"vicinas omnes provincias\"). Dopo Pasqua, i crociati assediarono Tartu, risultando per\u00f2 costretti a partire dopo soli cinque giorni di combattimenti. I vescovi mandarono una delegazione a Vetseke e gli chiesero di abbandonare i \"ribelli pagani\" nella fortezza e partire, ma lui scelse di restare perch\u00e9 \"i novgorodiani e i principi russi gli avevano promesso la fortezza e i dintorni terre\"\" se potesse conquistarle da solo.\nIl 15 agosto 1224, l'esercito crociato, rinforzato con un gran numero di truppe cristiane lettoni e livoniane, torn\u00f2 con tutte le sue forze a Tarbatu. Il secondo assedio di Tartu nel 1224 dur\u00f2 molti giorni e molte notti. A Vetseke e ai suoi 200 russi cristiani fu nuovamente offerto il passaggio gratuito attraverso il campo crociato, sebbene Vetseke, aspettandosi un esercito di soccorso da Novgorod, rifiut\u00f2. Quando finalmente la fortezza cadde, tutti i difensori di Tarbatu, comprese le donne, furono uccisi nell'assalto finale. Secondo le \"Cronache di Enrico di Livonia\" Vetseke insieme ai russi tent\u00f2 di opporre resistenza in una delle fortificazioni, venendo per\u00f2 tutti trascinati all'esterno e uccisi. Di tutti i difensori di Tarbatu, solo un russo di Suzdal' rimase in vita. Gli furono consegnate subito dopo vesti e un buon cavallo prima che potesse far ritorno su loro autorizzazione a Novgorod. Le truppe di soccorso di Novgorod erano gi\u00e0 giunte a Pskov quando ricevettero la notizia da Tartu, dopodich\u00e9 decisero di annullare la spedizione e fare pace con i tedeschi."}
{"id": "9139620", "revid": "729019", "url": "https://it.wikipedia.org/wiki?curid=9139620", "title": "Aeroporto di Mendoza", "text": "L'Aeroporto Internazionale Governatore Francisco Gabrielli (\"Aeropuerto Internacional Gobernador Francisco Gabrielli\" in spagnolo), meglio conosciuto come Aeroporto Internazionale di El Plumerillo, \u00e8 un aeroporto argentino che serve la citt\u00e0 di Mendoza, capoluogo dell'omonima provincia.\nNell'aeroporto sono acquartierate anche la Sezione d'Aviazione dell'Esercito di Montagna dell'esercito argentino e la 4^ Brigata Aerea dell'aeronautica militare argentina."}
{"id": "9139624", "revid": "599013", "url": "https://it.wikipedia.org/wiki?curid=9139624", "title": "Gabriel Thibault", "text": "Biografia.\nThibault, specialista delle prove tecniche, debutt\u00f2 in campo internazionale in occasione dei Mondiali juniores di Lake Placid 1994; in Nor-Am Cup conquist\u00f2 l'ultimo podio il 31 gennaio 1997 a Collingwood in slalom speciale (3\u00ba) e in Coppa del Mondo disput\u00f2 due gare, gli slalom speciali di Sestriere del 17 gennaio 1996 e di Park City del 22 novembre 1997, in entrambi i casi senza completare la prova. Prese per l'ultima volta il via in Nor-Am Cup il 31 marzo 1998 a Sun Peaks in slalom gigante, senza completare la prova, e si ritir\u00f2 al termine di quella stessa stagione 1997-1998: la sua ultima gara fu uno slalom gigante FIS disputato il 15 aprile a Mont-Sainte-Anne. Non prese parte a rassegne olimpiche o iridate."}
{"id": "9139629", "revid": "104458", "url": "https://it.wikipedia.org/wiki?curid=9139629", "title": "Shana Sweitzer", "text": "Biografia.\nLa Sweitzer, specialista delle prove veloci originaria di Government Camp, debutt\u00f2 in campo internazionale in occasione dei Mondiali juniores di Maribor 1992; in Coppa del Mondo esord\u00ec il 2 dicembre 1994 a Vail in discesa libera (38\u00aa), ottenne il miglior piazzamento il 10 dicembre successivo a Lake Louise nella medesima specialit\u00e0 (34\u00aa) e prese per l'ultima volta il via il 1\u00ba dicembre 1996 a Lake Louise in supergigante, senza completare la prova. In Nor-Am Cup conquist\u00f2 l'ultima vittoria il 6 dicembre 1996 ancora a Lake Louise in discesa libera e l'ultimo podio il 30 gennaio 1997 a Sugarloaf nella medesima specialit\u00e0 (3\u00aa); si ritir\u00f2 al termine di quella stessa stagione 1996-1997 e la sua ultima gara fu lo slalom speciale di Nor-Am Cup disputato il 29 marzo a Mont-Tremblant/Mont Garceau, non completato dalla Sweitzer. Non prese parte a rassegne olimpiche o iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nDH = discesa libera"}
{"id": "9139630", "revid": "300067", "url": "https://it.wikipedia.org/wiki?curid=9139630", "title": "Soulis Markopoulos", "text": ""}
{"id": "9139631", "revid": "300067", "url": "https://it.wikipedia.org/wiki?curid=9139631", "title": "Anastasios Markopoulos", "text": ""}
{"id": "9139632", "revid": "300067", "url": "https://it.wikipedia.org/wiki?curid=9139632", "title": "Charis Markopoulos", "text": ""}
{"id": "9139633", "revid": "300067", "url": "https://it.wikipedia.org/wiki?curid=9139633", "title": "Charalamb\u012bs Markopoulos", "text": ""}
{"id": "9139634", "revid": "300067", "url": "https://it.wikipedia.org/wiki?curid=9139634", "title": "Charalambis Markopoulos", "text": ""}
{"id": "9139635", "revid": "300067", "url": "https://it.wikipedia.org/wiki?curid=9139635", "title": "Haris Markopoulos", "text": ""}
{"id": "9139636", "revid": "300067", "url": "https://it.wikipedia.org/wiki?curid=9139636", "title": "Vangel\u012bs Margarit\u012bs", "text": ""}
{"id": "9139637", "revid": "599013", "url": "https://it.wikipedia.org/wiki?curid=9139637", "title": "Abel Bustos", "text": "Carriera.\nCresciuto nel settore giovanile dell', debutta in prima squadra il 30 marzo 2021 in occasione dell'incontro di coppa di lega pareggiato 2-2 contro il .\nStatistiche.\nPresenze e reti nei club.\n\"Statistiche aggiornate al 2 ottobre 2021.\""}
{"id": "9139639", "revid": "300067", "url": "https://it.wikipedia.org/wiki?curid=9139639", "title": "Dimitris Kaklamanakis", "text": ""}
{"id": "9139655", "revid": "367445", "url": "https://it.wikipedia.org/wiki?curid=9139655", "title": "Cella di Boucherot", "text": "Una cella di Boucherot (o rete di Zobel) \u00e8 un filtro elettronico, utilizzato negli amplificatori audio per smorzare le oscillazioni ad alta frequenza che potrebbero verificarsi in assenza di carichi alle alte frequenze. Una cella di Boucherot, che prende il nome da Paul Boucherot, tipicamente \u00e8 costituita da un resistore ed un condensatore in serie, di solito posizionato su un carico per stabilit\u00e0.\nSi vede comunemente negli amplificatori di potenza analogici all'uscita dello stadio pilota, appena prima dell'induttore di uscita. L'induttanza della bobina della cassa di un altoparlante genera un'impedenza crescente, che viene peggiorata dall'induttore di uscita che generalmente si trova negli amplificatori di potenza analogici; la cella viene utilizzata per limitare questa impedenza.\nLa documentazione per alcuni amplificatori di potenza suggerisce l'uso di una \"cella di Boucherot tra le uscite e la terra o su un carico\".\nInoltre, talvolta le celle di Boucherot vengono usate sul woofer (e sul midrange) di un sistema di casse, allo scopo di mantenere un'impedenza nel punto di pilotaggio, \"vista\" da un crossover passivo, pi\u00f9 costante. In questa specifica disposizione, la cella di Boucherot talvolta \u00e8 indicata come Rete di Zobel.\nAlcuni progetti di crossover per altoparlanti mirano a stabilizzare l'impedenza alle alte frequenze includendo le reti Zobel."}
{"id": "9139657", "revid": "72396", "url": "https://it.wikipedia.org/wiki?curid=9139657", "title": "Krzysztof Kubica", "text": "Carriera.\nClub.\nNel 2018 viene acquistato dal , formazione della massima serie polacca, dove per\u00f2 non viene praticamente mai impiegato. Cos\u00ec, viene ceduto in prestito al , club della seconda divisione polacca, con cui esordisce in campionato il 23 ottobre 2019 nella vittoria in casa per 3-0 contro lo . Chiude la stagione collezionando 18 presenze e 2 reti in campionato. Al termine del prestito fa rientro al G\u00f3rnik Zabrze.\nNazionale.\nHa giocato nelle nazionali giovanili polacche Under-19 ed Under-21.\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9139658", "revid": "252476", "url": "https://it.wikipedia.org/wiki?curid=9139658", "title": "Complesso bandistico Ciro Bianchi", "text": "Il complesso bandistico Ciro Bianchi \u00e8 un'associazione filarmonica senza scopo di lucro con sede nel comune di Cittadella. E' formata da un gruppo musicale, da un gruppo majorettes e da un gruppo corale . L'associazione ha come scopo la promozione della musica d'insieme e provvede alla formazione musicale degli associati tramite una scuola di musica interna all'associazione. Prende il nome da un suo storico direttore, il maestro Ciro Bianchi, che prima come musicista e poi come direttore fond\u00f2 la banda (nel 1909) e in seguito la diresse fino alla sua morte, sopraggiunta nel 1954. \nNel corso degli anni la banda ha assunto diversi nomi, partendo dal suo nome originale di \"Complesso Bandistico Cattolico\", passando per il periodo fascista con il nome di \"Scuola Popolare di musica\" con annessa la \"corale Giuseppe Verdi\", fino ad arrivare ai giorni nostri con l'attuale denominazione, mantenendo per\u00f2 nel tempo il ruolo di banda civica del comune di Cittadella. \nStoria.\nFondata nel 1909, l'associazione prende nome da uno dei soci fondatori Ciro Bianchi, che assieme a Gavino Sabadin e al monsignor Basso fond\u00f2 l'allora \"Complesso bandistico Cattolico\" . La banda fu diretta dal maestro Antonio Bin dalla sua fondazione fino al suo scioglimento causato dallo scoppiare del primo conflitto mondiale.\nNel 1930, dalla fusione della \"Banda del Dopolavoro\" e della \"Banda Cattolica\" rinacque la banda cittadina e con essa la \"Scuola Popolare di musica\". Il nuovo direttore era il maestro Ciro Bianchi. La banda venne presto affiancata dalla \"corale Giuseppe Verdi\" che durante tutto il periodo fascista affianc\u00f2 la banda nelle numerosissime esibizioni. Da vari documenti, spartiti e programmi dei concerti ritrovati negli archivi, si evince che la banda in questo periodo raggiunse livelli musicali di rilievo, proponendo concerti composti da pezzi d'opera tratti dalla Gazza ladra di Rossini, Aida e Nabucco di Giuseppe Verdi, rigorosamente accompagnati dalla corale Giuseppe Verdi.\nIl secondo conflitto mondiale determin\u00f2 un secondo scioglimento dell'associazione che dovette attendere la formazione di un comitato provvisorio per la rifondazione nel 1949. Grazie a questa azione, venne ricostruita la \"Scuola Popolare\" e il maestro Ciro Bianchi riprese la direzione della banda cittadina con un organico iniziale di trentotto legni e ventisei ottoni . Anche la corale Giuseppe Verdi fu rifondata e torn\u00f2 sotto la stessa guida del maestro Bianchi, affiancando nuovamente la banda cittadina. La morte del maestro avvenne l'11 dicembre 1954, e determin\u00f2 il cambio della direzione del complesso, affidato ora a Primo Stangherlin . Negli anni si successero diversi direttori: Angelo Pierobon, al quale segu\u00ec il prof. Romeo Ometto, poi Gianfranco Marconato e infine il maestro Giuseppe Trevisan. Negli anni ottanta il complesso bandistico fu affiancato da un neonato gruppo di majorettes, che affiancher\u00e0 la banda nelle sue esibizioni. Purtroppo negli anni '90 l'attivit\u00e0 della banda and\u00f2 scemando e il complesso fu sciolto dall'allora presidente Zordanazzo nel 1995 .\nIl complesso bandistico fu infine rifondato nel 2002 con l'attuale denominazione ad opera di G. Quattoni affiancato da i musicisti R. De Rossi, G. Sabbadin e da G. Brotto. Da allora il complesso bandistico, affiancato dal gruppo majorettes, \u00e8 in attivit\u00e0. Si sono susseguiti alla direzione artistica del complesso il maestro A. Antonello, F. Beninc\u00e0, il maestro J. Mazzarolo e il maestro A. Battocchio. Alla direzione del gruppo majorette si sono susseguite le insegnanti S. Ferramosca e M. Zaramella. Dal 2016 l'associazione dispone anche di un gruppo corale. \nA 63 anni dalla scomparsa del M\u00b0 Ciro Bianchi, il complesso bandistico ha onorato il maestro fondatore con la costruzione di un monumento a lui dedicato, situato nel cimitero monumentale di Cittadella . \nNel 2019 \u00e8 stato festeggiato il 110\u00b0 dalla fondazione della banda, con diversi concerti di bande limitrofe invitate per l'occasione . \nAttivit\u00e0.\nIl Complesso bandistico Ciro Bianchi prevede al suo interno diversi gruppi le cui attivit\u00e0 sono di seguito sintetizzate.\nConvenzioni ed accreditamenti.\nDal 2007 ad oggi l'associazione svolge il ruolo di Banda Civica di Cittadella, a seguito della convenzione stipulata con il comune e fino ad oggi rinnovata: il complesso bandistico Ciro Bianchi affianca e partecipa alle manifestazioni organizzate dall'amministrazione cittadina .\nL'associazione \u00e8 accreditata presso il Ministero dell'istruzione nel \"Sistema coordinato per la promozione dei \"temi della creativit\u00e0\"\" .\nAd oggi, la scuola di musica \u00e8 convenzionata con il conservatorio statale di musica \"A. Steffani\" di Castelfranco Veneto .\nL'associazione \u00e8 attualmente membro dell'associazione AMBAC Veneto (Associazione Musicale delle Bande, Assiemi e Complessi del Veneto) e partecipa al Tavolo permanente delle federazioni bandistiche italiane."}
{"id": "9139659", "revid": "110157", "url": "https://it.wikipedia.org/wiki?curid=9139659", "title": "Major Wingate", "text": ""}
{"id": "9139661", "revid": "791427", "url": "https://it.wikipedia.org/wiki?curid=9139661", "title": "Liceo ginnasio Pontano Sansi", "text": "Il Liceo ginnasio Pontano Sansi \u00e8 un istituto di istruzione secondaria di secondo grado di Spoleto. Istituito con regio decreto n. 156 del 10 Novembre 1860, \u00e8 tra i licei pi\u00f9 antichi d'Italia. \nL'intestazione \"Pontano-Sansi\", adottata a partire del 1894, si riferisce al liceo dedicato a Gioviano o Giovanni Pontano e al ginnasio intitolato ad Achille Sansi. \nFino alla prima guerra mondiale, form\u00f2 gran parte della classe dirigente dell'Umbria meridionale.&lt;BR&gt;\nDal 2013, dopo l'accorpamento con altre scuole cittadine, la titolazione adottata \u00e8: \"Istituto di istruzione superiore Sansi-Leonardi-Volta\".\nStoria.\n\"Regio liceo Pontano\" o \"Regio liceo dell'Umbria\".\nIl \"Regio Commissario Generale Straordinario per la provincia dell'Umbria\", marchese Pepoli, istitu\u00ec un \"Regio Liceo\" a Spoleto attivo dal 1861, intitolato a Giovanni, o Gioviano, Pontano, poeta originario di Cerreto di Spoleto. \nLe opere necessarie alla fondazione e al mantenimento furono a carico dello Stato; provvedere ai locali necessari e al materiale non scientifico furono compiti del Comune. \nLa scelta di Spoleto fu favorita dallo zelo del barone Achille Sansi che tanto si adoper\u00f2 per situare il liceo sul territorio, considerandolo un giusto compenso per la citt\u00e0 che cessava di essere capoluogo di provincia, ma intendeva confermare il primato, detenuto per secoli, di \"centro culturale\" pi\u00f9 in vista di tutta l'Umbria; la tradizione culturale infatti, gi\u00e0 viva nel periodo del ducato, era cresciuta nel periodo del comune e si era intensificata con l'attivit\u00e0 dell'Accademia spoletina. \nPepoli nomin\u00f2 Sansi \"Sovrintendente alle scuole di Spoleto\", incarico che mantenne per circa trent'anni; ottenne il pareggiamento del liceo nel 1861 e cur\u00f2 l'ordinamento degli altri istituti educativi locali. L'aver messo a punto e adottato un'organizzazione formale dell'attivit\u00e0 educativa, fece della citt\u00e0 un riferimento per l'intera regione.\nNei primi decenni di vita del liceo il Sansi selezion\u00f2 valenti professori che arrivarono da tutta Italia; tra i primi ci furono tre religiosi calabresi: Pietro Ardito (1863-?), canonico nella Chiesa di Nicastro; Carlo Maria Tallarigo (1862-1874), canonico nell'ex Cattedrale di Martirano; Nicola Paola, sacerdote. \nNel giugno 1876 l'istituto fu visitato da Giosu\u00e8 Carducci, in veste di commissario regio, e dallo scienziato Francesco Rossetti. In quell'occasione Carducci volle visitare le Fonti del Clitunno che ispirarono l'ode \"Alle fonti del Clitunno\" poi inserita nella raccolta Odi barbare.\nFino a quando i licei-ginnasi di Perugia e Rieti non si trasformarono in governativi (nel 1905 Perugia e nel 1907 Rieti), quello di Spoleto rimase l'unico \"Regio Liceo\" della regione, chiamato semplicemente \"Regio Liceo dell'Umbria\".\nIl ginnasio comunale o comunitativo.\nPer circa trent'anni il \"Regio Liceo Pontano\" accolse gli studenti provenienti dai ginnasi della provincia ma soprattutto quelli provenienti dal ginnasio comunale spoletino, in attivit\u00e0 dal 1849 e pareggiato nel 1866. Nel 1893 fu convertito in \"Regio Ginnasio\", riconoscimento fortemente voluto dal Sansi, deceduto due anni prima; a lui intitolato, venne quindi unito al \"Regio Liceo Pontano\" che da allora fino al 1946 si chiam\u00f2 \"Regio liceo ginnasio Pontano Sansi\". La doppia titolazione \"Pontano-Sansi\" fu possibile grazie ad una distinzione di privilegio, a quei tempi concessa a soli tre/quattro istituti in tutta Italia (fra questi il Liceo classico Niccolini Guerrazzi di Livorno), prevista dal regio decreto del 1\u00b0 marzo 1894.\nLe sedi.\nIl \"Liceo Pontano\" ebbe la sua prima sede nell'ex convento dei Gesuiti, annesso alla chiesa di Santa Maria della Concezione, complesso che fin dal 1621 aveva rappresentato il centro scolastico cittadino per antonomasia. Pass\u00f2 quindi nel convento della chiesa di San Filippo; successivamente, insieme al ginnasio, si trasfer\u00ec nell'ex convento della chiesa di San Domenico e dal 1892 al 1924, in piazza Carducci, nell'ex convento dei Serviti (demolito nel 1947 insieme alla chiesa di San Luca); dal 1926 si spost\u00f2 di pochi metri andando ad occupare la sede attuale, Palazzo Toni, acquistato dall'amministrazione comunale appositamente per ospitarvi il liceo.\nLiceo ginnasio statale Pontano Sansi.\nDopo la nascita della Repubblica Italiana il liceo cambi\u00f2 intestazione e dal 1946 al 2009 fu \"Liceo ginnasio statale Pontano Sansi\", pi\u00f9 spesso citato come \"Liceo classico Pontano Sansi\".\nNel 1966 fu istituita una sede distaccata a Norcia, chiusa nel 1997. Una succursale con indirizzo psicopedagogico, fu avviata nei locali dell\"Istituto magistrale Gregorio Elladio\" di Spoleto, fondato nel 1922 e soppresso nel 1997.\nNel 2009 il \"Liceo ginnasio statale Pontano Sansi\" venne soppresso e accorpato all\"Istituto statale d'arte Leoncillo Leonardi\" (fondato nel 1961) costituendo l\"Istituto di istruzione superiore Pontano Sansi-Leoncillo Leonardi\". Nel 2013 si aggiunse il \"Liceo Scientifico Alessandro Volta\" (fondato nel 1941) dando origine all'attuale \"Istituto di istruzione superiore Sansi-Leonardi-Volta\".\nAlcuni allievi.\nLa maturit\u00e0 classica venne per la prima volta conseguita da una donna nel 1909 (Irene Malvani).\nPrimo centenario.\nLe celebrazioni del centenario del liceo si svolsero nei giorni 8 e 9 dicembre 1961; iniziarono con conferenze tenute al Teatro Caio Melisso e al Teatro Nuovo da Giuseppe Ermini, Giuseppe Salari, Giovanni Polvani, Corrado Mascetta, Gianni Toscano, ecc.\nLa sera stessa ebbe luogo uno spettacolo al Teatro Nuovo: \"Un castello di Svezia\" di Fran\u00e7oise Sagan con Sergio Fantoni, Nora Ricci, Ilaria Occhini. Il giorno seguente ci fu la premiazione degli alunni meritevoli e lo scoprimento della lapide commemorativa del centenario nell'atrio del liceo. \nA chiusura delle celebrazioni un concerto del complesso d'archi \"Arcangelo Corelli\" di Roma.\nLa collezione scientifica.\nFin dal 1861 il Ministero della pubblica istruzione, i dirigenti e i professori del liceo, acquistarono materiali e apparecchiature fondamentali per la didattica, e incrementarono il patrimonio bibliografico. Ad oggi il cospicuo materiale storico custodito, comprende una ricca biblioteca di circa sedicimila volumi, cinquecentine, macchine fotografiche con relativi dagherrotipi, apparecchi per la sperimentazione nell'ambito della chimica, della fisica e delle scienze naturali, in tutto circa 4000 pezzi custoditi nel \"Laboratorio di scienze fisiche, naturali e di geografia\". Fra questi si segnalano la macchina di Atwood, la macchina pneumatica di Jacques Babinet, un microscopio dei \"Fratelli Koristka S.A.\", un galvanometro di Lord Kelvin e altri di Leopoldo Nobili, ecc.. \nNel 1975 l'attrezzatura del laboratorio si arricch\u00ec di un osservatorio astronomico intitolato a Giovanni Polvani, donato dalla Banca Popolare di Spoleto e dotato di telescopio riflettore montato in una cupola di 3 metri di diametro. Rimasto chiuso e inutilizzato per circa venti anni, l'osservatorio \u00e8 tornato in funzione nel 2012.\nDa ricordare la trasmissione a distanza senza fili (dal \"Collegio Umberto I\", situato nel convento della chiesa di Santa Trinita, al foyer del Teatro Nuovo), condotta nel 1904 da Giovanni Polvani che riprodusse le esperienze gi\u00e0 effettuate qualche anno prima da Marconi.\nPalazzo Toni.\nFu costruito a partire dal 1563 su commissione di Benedetto Egio, umanista spoletino di cui si conosce molto poco: forse presbitero, forse docente all'universit\u00e0 di Parigi, morto probabilmente nel 1567, sicuramente traduttore della \"Biblioteca di Apollodoro\" (B. Aegius, Roma 1555) e di molti altri scritti greci e latini. A lui \u00e8 dedicata la via che fiancheggia l'edificio. \nIl palazzo venne poi acquistato dai conti Toni che ne rimasero proprietari per circa tre secoli. La tradizione narra che nel 1797 nel piano nobile del palazzo accadde un miracolo: la \"Madonna della modestia\" raffigurata in un dipinto con gli occhi rivolti in basso, alz\u00f2 lo sguardo pietoso sui presenti. La notizia si diffuse e molti fedeli e curiosi vi si recarono in pellegrinaggio. Cos\u00ec Emilio Toni, infastidito dal gran via vai, decise di portare il dipinto al piano terra. Ancora oggi la stanzetta a sinistra della entrata viene denominata l\"'Oratorio\". L'ingresso principale del palazzo si trovava in via Egio, fu spostato in piazza Carducci quando, per favorire i lavori della traversa nazionale interna, si modific\u00f2 la viabilit\u00e0 della zona.\nIl conte Francesco Toni, appassionato naturalista, a partire dal 1880 circa, cominci\u00f2 ad esporre la propria collezione geopaleontologica nei locali del piano nobile; con la denominazione \"Museo di scienze naturali di Spoleto\", l'esposizione veniva segnalata nelle guide turistiche dell'800 e del '900. Dal 1987 la collezione \u00e8 custodita nel Laboratorio di scienze della terra. \nNel 1926 il palazzo fu acquistato dal comune per essere destinato al liceo. \nPer meglio adattarlo alle necessit\u00e0 scolastiche, nel 1932 vennero costruite tre nuove ampie aule, utilizzate poi come gabinetti ben attrezzati di fisica e di scienze, ad uso anche degli altri istituti scolastici e aperti ai cittadini a scopo divulgativo. Altre ristrutturazioni furono eseguite nel periodo 1972-76 e ancora nel 2009-11."}
{"id": "9139665", "revid": "1318658", "url": "https://it.wikipedia.org/wiki?curid=9139665", "title": "Angiolo Rosis", "text": "Biografia.\nNon \u00e8 chiara la formazione del pittore prima del suo trasferimento a Venezia: Elena Bassi prov\u00f2 a suggerire che si fosse ispirato seguendo le orme dell'ormai defunto Pietro da Cortona, ma non esistono certezze perch\u00e9 le sue opere veneziane sono andate perdute.\nRisulta iscritto nella fraglia dei pittori di Venezia nel 1721 come Angiolo Rosis e nei periodi 1711-18, 1734-41 come Angiolo Rosi Zenobi (o Zanobi). In un documento (circa 1724-29) della \"Milizia da Mar\", magistratura che riceveva le tasse dalle scuole, Angelo Rosis \u00e8 menzionato tra i \u00abPittori contribuenti che non sono matricolati\u00bb come un artista di 51 anni, senza figli e residente nel \"confinio\" di San Salvador.\nSoltanto nel complesso del duomo di Este si \u00e8 conservato qualcosa della sua opera ma si tratta di espressioni episodiche non sufficienti per definire i contorni della personalit\u00e0 del pittore.\nSicuramente Rosis godeva di un certo apprezzamento tra i suoi contemporanei per l'abilit\u00e0 nelle sua specialit\u00e0 di ornatista architettonico, meno come figurista. Anton Maria Zanetti nel 1733 ricordava il suo lavoro nella chiesa dell'Ospedale degli Incurabili: \u00abla cupola dell' aitar maggiore a fresco con adornati, e figure dipinte, e a chiaroscuro \u00e8 opera assai bella di Angelo Rosis\u00bb. Quasi un secolo dopo il giudizio di Giannantonio Moschini (1815) fu pi\u00f9 tiepido, ma comunque positivo, infatti la descrive come \u00abopera di buon effetto\u00bb, questa descrizione va per\u00f2 inquadrata nell'ormai ridotto apprezzamento per il barocco dopo l'avvento del neoclassicismo. Disgraziatamente la chiesa fu spogliata e completamente demolita nel 1831, durante il dominio asburgico.\nAnche un'unica commissione privata venne ricordata con un certo apprezzamento: la decorazione del salone del palazzo da Lezze accanto alla Scuola Grande della Misericordia. Anche in questo caso le decorazioni sono andate perdute, questa volta a causa della drastica ristrutturazione degli interni operata in epoca napoleonica.\n\u00c8 anche interessante notare che il 31 maggio 1728 Nicol\u00f2 Bambini e Sebastiano Ricci, interpellati dall'Arca del Santo di Padova per giudicare le nuove decorazioni della basilica, suggerirono i nomi di Angelo Rosis e del ben pi\u00f9 giovane Antonio Visentini come pittori di architettura adatti alla realizzazione del disegno dello spaccato della cupola per poterla poi ornare con finti rilievi.\nUn'idea sull'opera di Rosis come decoratore ci pu\u00f2 essere data dalle incisioni di Visentini nella \"Raccolta di vari schizi de ornati\" pubblicata da Francesco Zuccarelli nel 1747. Le stampe ricostruiscono quanto contenuto in un gruppo di disegni recuperati dopo la morte del pittore. Delle 24 vivaci tavole della prima edizione della raccolta non sono rimaste molte copie, tuttavia le incisioni furono poi ristampate a Londra nel 1753 con una pi\u00f9 estesa descrizione in frontespizio: \"A new book of ornaments consisting of compartment decorations of theaters, cielings\" [sic]\", chimney pieces, doors, windows, &amp; other beautiful forms usefull to painters, carvers, engravers, &amp;c. Invented by Angelo Rosis Fiorentine. Engrav'd by Ant. Visentini Venitian. Publish'd Nov.r 1, 1753 by [\u2026] F. Vivares [\u2026] London.\". Alcuni motivi di Rosis (non \u00e8 chiaro se presi da qualche originale o se, pi\u00f9 probabilmente, dalle stampe del Visentini) vennero utilizzati verso la met\u00e0 del XIX secolo anche da Auguste P\u00e9qu\u00e9gnot (1819-1878) in una sua edizione di disegni ornamentali."}
{"id": "9139666", "revid": "252476", "url": "https://it.wikipedia.org/wiki?curid=9139666", "title": "Complesso Bandistico Ciro Bianchi", "text": ""}
{"id": "9139667", "revid": "879070", "url": "https://it.wikipedia.org/wiki?curid=9139667", "title": "Spermophilus taurensis", "text": "Il citello del Tauro (Spermophilus taurensis , 2007) \u00e8 uno sciuride appartenente al genere dei citelli (\"Spermophilus\"). \u00c8 endemico delle montagne del Tauro, in Turchia.\nDescrizione.\nIl citello del Tauro raggiunge una lunghezza testa-tronco di circa 20 centimetri e un peso di circa 200 grammi; la coda \u00e8 lunga circa 6,1 centimetri ed \u00e8 quindi, come in tutti i citelli, significativamente pi\u00f9 corta del resto del corpo. Il dorso \u00e8 di colore giallo paglierino di aspetto leggermente brizzolato a causa di una serie di macchie nere e marroni con una leggera sfumatura rossastra. Il mento e le guance sono color sabbia, cos\u00ec come delle piccole macchie dietro le orecchie. I piedi sono di colore sabbia chiaro, il ventre va dal bianco al grigio. La coda \u00e8 relativamente larga; la parte superiore \u00e8 dello stesso colore del dorso, mentre quella inferiore va dal giallo paglierino al rossiccio. Termina con una macchia nera ben evidente.\nCome tutte le specie del suo genere, ha un unico incisivo a scalpello per emimascella, seguito da uno spazio privo di denti (diastema). Seguono due premolari e tre molari. Al contrario, sulla mascella inferiore vi \u00e8 un solo premolare per lato. Complessivamente vi sono 22 denti.\nOltre al citello del Tauro, in Turchia vivono anche il citello dell'Asia Minore (\"Spermophilus xanthoprymnus\") e il citello comune (\"S. citellus\"), sebbene quest'ultimo sia limitato alla parte europea del paese, a ovest del Bosforo. \"S. taurensis\", al contrario, \u00e8 diffuso nella parte orientale dei monti del Tauro, per cui il suo areale si sovrappone solo nella parte settentrionale a quello del citello dell'Asia Minore, dove entrambe le specie sono parapatriche. Il citello dell'Asia Minore differisce dalle altre due specie per alcune caratteristiche del cranio e per il fatto di avere una coda leggermente pi\u00f9 corta. Pertanto, una determinazione affidabile della specie \u00e8 possibile solo attraverso misurazioni comparative del cranio o analisi genetiche\nDistribuzione e habitat.\nIl citello del Tauro \u00e8 endemico delle montagne del Tauro, in Turchia, dove si incontra al di sopra dei metri.\nBiologia.\nRiguardo alle abitudini del citello del Tauro abbiamo a disposizione solo poche informazioni, anche se fino a pochi anni fa veniva assegnato al conosciutissimo citello dell'Asia Minore. \u00c8 una specie diurna e vive nelle regioni montuose.\nTassonomia.\nIl citello del Tauro viene classificato come specie indipendente all'interno del genere \"Spermophilus\", attualmente costituito da 15 specie a seguito di una revisione tassonomica. La prima descrizione scientifica \u00e8 stata effettuata nel 2007 da un team di studiosi guidati dallo zoologo turco \u0130slam G\u00fcnd\u00fcz. Questi hanno riconosciuto che si trattava di una specie distinta dal citello dell'Asia Minore sulla base di caratteristiche biomolecolari e morfometriche e ne hanno pubblicato la prima descrizione.\nOltre alla forma nominale, non ne vengono riconosciute sottospecie.\nConservazione.\nIl citello del Tauro viene classificato dall'Unione internazionale per la conservazione della natura (IUCN) come \u00abspecie a rischio minimo\u00bb (\"Least Concern\"). Nonostante occupi un areale molto piccolo, di appena km\u00b2, non sono note potenziali minacce alla sua sopravvivenza e non si ipotizza un rapido declino della popolazione. Tuttavia, questi animali non godono di alcuna protezione e sono considerati localmente come una specie nociva."}
{"id": "9139713", "revid": "588403", "url": "https://it.wikipedia.org/wiki?curid=9139713", "title": "Birin\u015fi L\u00efga 1999", "text": "La Birin\u015fi L\u00efga 1999 \u00e8 stata la 7\u00aa edizione della seconda serie del campionato kazako di calcio.\nStagione.\nNovit\u00e0.\nNella precedente stagione, sono salite in massima serie , ed Esil Petropavl. Dalla Qazaqstan Top Division 1998 sono retrocesse , e . Il si \u00e8 sciolto prima dell'inizio del campionato. \nIl Jetisw Promserv\u00efs \u00e8 stato ripescato in Qazaqstan Top Division.\nIl ha cambiato denominazione in . Il ha cambiato denominazione in .\nLe seguenti nuove societ\u00e0 hanno preso parte al campionato: D\u00efnamo \u015e\u0131mkent, Keden \u015e\u0131mkent, \u00cfspat, e RG\u015eO.\nFormula.\nIl campionato \u00e8 suddiviso in due fasi: nella prima fase, composta da quattro da due gironi da quattro squadre, le prime due classificate accedono al girone finale. Le prime due classificate del girone finale, sono promosse in Qazaqstan Top Division.\nPrima fase.\nGirone A.\nLegenda:\nNote:\nGirone B.\nLegenda:\nNote:\nFase finale.\nLegenda:\nNote:"}
{"id": "9139714", "revid": "123281668", "url": "https://it.wikipedia.org/wiki?curid=9139714", "title": "Acid Survivors Trust International", "text": "Acid Survivors Trust International (ASTI) \u00e8 un'organizzazione internazionale senza scopo di lucro con sede nel Regno Unito che mira a porre fine alla violenza da acido e brucia a livello globale. Oltre all'educazione pubblica e alle campagne di sensibilizzazione, ASTI sostiene le organizzazioni in Bangladesh, Cambogia, India, Nepal, Pakistan e Uganda che hanno contribuito a formare. L'organizzazione \u00e8 stata fondata nel 2002 ed \u00e8 un ente di beneficenza registrato secondo la legge inglese.\nImpatto.\nIl lavoro di Acid Survivors Trust International ha prodotto un cambiamento nella sfida alla violenza contro l'acido. L'organizzazione \u00e8 stata coinvolta in molte campagne, come quelle per introdurre leggi sull'acido in Cambogia, Pakistan e Bangladesh. Nel caso di quest'ultimo, l'incidenza delle violenze acide registrate \u00e8 scesa da 500 casi nel 2002 a meno di 100 nel 2012, oltre una riduzione del 70%. L'ASTI \u00e8 anche attivamente coinvolta nella gestione del supporto medico per i sopravvissuti: l'ex fiduciario dell'ASTI Dr Ron Hiles OBE, ha eseguito oltre mille operazioni di chirurgia ricostruttiva e formato centinaia di chirurghi che hanno curato migliaia di pazienti. Nel 2016, The Trust Law/Thomson Reuters Foundation selezionato ASTI per un Solicitors Journal Award per aver lavorato in collaborazione con J Sagar Associate, Baker &amp; McKenzie e P&amp;G Asia per lo studio di diritto comparato che ha esaminato le leggi sugli acidi nel Regno Unito, in India, in Cambogia e in Colombia (vedi ricerca).\nSostenere i sopravvissuti e cambiare gli atteggiamenti.\nL'impatto dell'ASTI all'estero \u00e8 stato principalmente incentrato sulla fornitura di aiuto e supporto ai sopravvissuti all'attacco, sfidando le idee sbagliate comuni sulla vittimizzazione. Un esempio di come questi sono stati raggiunti pu\u00f2 essere trovato in un programma biennale lanciato da ASTI in collaborazione con i partner locali Burns Violence Survivors Nepal e Acid Survivors Foundation Pakistan nella consegna di un progetto finanziato dal Dipartimento del governo britannico per lo sviluppo internazionale . Il progetto ha portato a:\nIn un altro progetto biennale, ASTI \u00e8 stata sostenuta dal Fondo Fiduciario delle Nazioni Unite (UNTF) per lavorare con partner locali in Cambogia , Nepal e Uganda nel sostegno ai sopravvissuti. Il progetto ha contribuito a:\nViolenza contro donne e ragazze (VAWG).\nLa violenza acida \u00e8 considerata violenza di genere in molti paesi poich\u00e9 colpisce le donne in modo sproporzionato. La Convenzione sull'eliminazione di tutte le forme di discriminazione contro le donne (CEDAW) descrive la violenza di genere come \"violenza diretta contro una donna perch\u00e9 \u00e8 tale o che colpisce le donne in modo sproporzionato\". Pakistan, India, Bangladesh e Cambogia hanno ratificato questa convenzione, ma sono paesi in cui la violenza con l'acido \u00e8 prevalentemente perpetrata da uomini contro donne.\nCambiare le leggi.\nAccanto ai suoi partner locali, ASTI ha svolto un ruolo centrale nella lotta per affrontare le cause profonde della violenza con l'acido, garantire una giustizia adeguata ai sopravvissuti e prevenire ulteriori attacchi. I seguenti sono esempi del lavoro di ASTI nella modifica delle leggi:\nCopertura mediatica.\nL'organizzazione \u00e8 spesso chiamata per un commento di esperti ogni volta che un attacco con l'acido viene riportato dai media. ASTI ha presentato e fornito materiale per la copertura della violenza con l'acido nei media tra cui BBC, ITV, Channel 4, CNN, The Independent, The Guardian e The New York Times.\nhttp://www.bbc.co.uk/news/magazine-23631395"}
{"id": "9139727", "revid": "599013", "url": "https://it.wikipedia.org/wiki?curid=9139727", "title": "Erik Holt", "text": "Carriera.\nCresciuto nel settore giovanile del , il 3 gennaio 2019 viene promosso in prima squadra ed il 24 marzo seguente debutta in MLS\u00a0nel match perso 2-1 contro il .\nStatistiche.\nPresenze e reti nei club.\n\"Statistiche aggiornate al 2 ottobre 2021.\""}
{"id": "9139737", "revid": "1702319", "url": "https://it.wikipedia.org/wiki?curid=9139737", "title": "Chiesa di Santa Maria Maddalena (Tornaco)", "text": "La chiesa di Santa Maria Maggiore \u00e8 la parrocchiale di Tornaco, in provincia e diocesi di Novara; fa parte dell'unit\u00e0 pastorale della Bassa Novarese.\nStoria.\nGi\u00e0 nel X secolo a Tornaco sorgevano due chiesette, che erano dedicate rispettivamente a sant'Eusebio e a san Pietro.\nL'originaria cappella di Santa Maria Maddalena venne costruita nel XII secolo, per poi venir rimaneggiata nel Cinquecento, dato che nel 1594 il vescovo Carlo Bascap\u00e8 trov\u00f2 che era a tre navate; in quell'occasione il presule celebr\u00f2 la consacrazione.\nL'edificio fu interessato da un rifacimento nel 1630, allorch\u00e9 si procedette alla realizzazione di due ulteriori navate e delle cappelle laterali.\nDescrizione.\nEsterno.\nLa convessa facciata a salienti della chiesa, rivolta a ponente e suddivisa da una cornice marcapiano in due registri, entrambi scanditi da paraste, presenta in quello inferiore i tre portali d'ingresso, mentre in quello superiore, raccordato al pianterreno da due volute e coronato dal timpano curvilineo, una finestra oppilata.\nAnnesso alla parrocchiale \u00e8 il campanile a base quadrata; la cella presenta una monofora su ogni lato ed \u00e8 coronata dalla guglia piramidale.\nInterno.\nL'interno dell'edificio si compone di cinque navate, separate da pilastri, abbelliti da lesene, che sorreggono degli archi a tutto sesto, sopra cui corre la cornice modanata, sulla quale si imposta la volta; al termine dell'aula si sviluppa il presbiterio, sopraelevato di tre gradini e chiuso dall'abside.\nQui sono conservate diverse opere di pregio, tra le quali il marmoreo altare maggior, costruito dai fratelli Colombara nel 1789, e l'affresco raffigurante la \"Madonna con i Santi Pietro e Francesco\", dipinto nel 1524."}
{"id": "9139743", "revid": "62004", "url": "https://it.wikipedia.org/wiki?curid=9139743", "title": "Coppa Bernocchi 2021", "text": "La Coppa Bernocchi-Gran Premio Banco BPM 2021, centoduesima edizione della corsa e valevole come quarantesima prova dell'UCI ProSeries 2021 e sedicesima della Ciclismo Cup 2021 categoria 1.Pro, si svolse il 4 ottobre 2021 su un percorso di 197,15\u00a0km, con partenza e arrivo a Legnano, in Italia. La vittoria fu appannaggio del belga Remco Evenepoel, il quale complet\u00f2 la corsa in 4h26'13\", alla media di 44,434\u00a0km/h, precedendo gli italiani Alessandro Covi e Fausto Masnada.\nSul traguardo di Legnano 100 ciclisti, su 170 partiti dalla medesima localit\u00e0, portarono a termine la manifestazione."}
{"id": "9139744", "revid": "123283205", "url": "https://it.wikipedia.org/wiki?curid=9139744", "title": "Citro\u00ebn Zabrus", "text": "La Citro\u00ebn Zabrus \u00e8 una concept car basata sulla Citro\u00ebn BX, realizzata dalla carrozzeria italiana Bertone per la casa automobilistica francese Citroen nel 1986.\nIl contesto.\nLa Zabrus era una concept car con un design della carrozzeria da shooting brake e configurazione dell'abitacolo 2+2 a tre porte, progettata dalla carrozzeria Bertone. Si basava sulla meccanica della Citro\u00ebn BX 4TC e fu presentata per la prima volta nel maggio 1986 al Salone di Torino.\nAlcune caratteristiche peculiari dell'autovettura erano il display LCD che fungeva da quadro strumenti e in cui erano riportati il contachilometri e tutti i vari gli indicatori. Le due portiere anteriori si aprivano a forbice per facilitare l'accesso ai sedili posteriori.\nLo Zabrus era alimentato dal motore a quattro cilindri in linea turbocompresso da 2141 cm\u00b3 derivato dalla BX 4TC, che produceva 147 kW (200 CV) a 5250 giri/min e 294 Nm di coppia a 2750 giri/min. Come per la 4TC, la Zabrus era dotata di un sistema a trazione integrale e la potenza veniva trasferita alle ruote per mezzo di un cambio manuale a cinque marce. In questa configurazione, la velocit\u00e0 massima si attestava sui 222 km/h."}
{"id": "9139758", "revid": "46291", "url": "https://it.wikipedia.org/wiki?curid=9139758", "title": "Kinghamia", "text": " Kinghamia \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dal botanico Charles Jeffrey (1934-) nella pubblicazione \" Kew Bulletin. Kew, England\" ( Kew Bull. 43(2): 274.) del 1988 .\nDescrizione.\nLe specie di questo genere sono delle erbacee con cicli biologici perenni. Spesso sulla superficie di queste piante sono presenti peli semplici o multisettati.\nLe foglie sono disposte in modo alterno. Sono picciolate (sessili quelle superiori). La lamina \u00e8 intera pi\u00f9 o meno lanceolata con base attenuata verso il picciolo; la consistenza pu\u00f2 essere membranacea. Le venature normalmente sono pennate. I margini sono continui o seghettati. La superficie pu\u00f2 essere pubescente.\nL'infiorescenza \u00e8 formata da alcuni capolini peduncolati raccolti in formazioni informali. La struttura dei capolini \u00e8 quella tipica delle Asteraceae: un peduncolo sorregge un involucro a forma spesso campanulata composto da 100 - 200 squame (o brattee) disposte su 5 - 6 serie embricate che fanno da protezione al ricettacolo sul quale s'inseriscono i fiori di tipo tubuloso. Le brattee dell'involucro, persistenti, a volte sono divise in esterne (con forme subulate) e interne (con forme ampie e apici acuti). Il ricettacolo normalmente \u00e8 sprovvisto di pagliette (ricettacolo nudo).\nI fiori, da 50 a 80, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi.\nI frutti sono degli acheni con pappo. Gli acheni hanno 10 coste con superficie glabra. All'interno si pu\u00f2 trovare del tessuto di tipo idioblasto e rafidi di tipo subquadrato da corti a elongati; non \u00e8 presente il tessuto fitomelanina. Il pappo \u00e8 formato da corte setole decidue oppure pu\u00f2 essere mancante.\nDistribuzione e habitat.\nLe specie di questo gruppo si trovano principalmente in Africa tropicale.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Erlangeinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di \"Erlangeinae\" appartengono al subclade relativo all'Africa tropicale e meridionale (l'altro subclade africano comprende anche specie delle Hawaii) frammisti ai generi di altre sottotrib\u00f9; si tratta quindi di un clade non ancora ben risolto filogeneticamente.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere, era descritta all'interno della sottofamiglia Cichorioideae.\nI caratteri distintivi per le specie di questo genere sono:\nElenco delle specie.\nQuesto genere ha 5 specie:"}
{"id": "9139767", "revid": "1363832", "url": "https://it.wikipedia.org/wiki?curid=9139767", "title": "Karl Lamprecht", "text": "Biografia.\nDocente nelle Universit\u00e0 di Marburgo e di Lipsia, dove fond\u00f2 nel 1909 l'Institut f\u00fcr Kultur und Universalgeschichte, \u00e8 considerato \"lo storico pi\u00f9 noto, seppure pi\u00f9 discusso, della Germania prebellica\" . La sua concezione della storia univa caratteri positivistici ad elementi della \"Kulturgeschichte\". "}
{"id": "9139768", "revid": "287204", "url": "https://it.wikipedia.org/wiki?curid=9139768", "title": "Raimonda Gaetani", "text": "Biografia.\nRaimonda Gaetani, figlia del Conte Don Roberto Gaetani dell'Aquila d'Aragona e di Nora Elisabetta Pattison - discendente di una famiglia di costruttori navali e ingegneri inglese - \u00e8 nata e cresciuta a Napoli, dove ha studiato architettura. Attualmente vive tra Roma, Londra, Positano e la Toscana.\nCarriera.\nGaetani ha iniziato la sua carriera lavorando come costumista per produzioni teatrali, spesso in associazione con registi italiani. Ha poi lavorato come scenografa, costumista e art director per il teatro, l'opera, il balletto e il cinema in tutto il mondo. I suoi bozzetti e costumi sono stati esposti in Italia e in Inghilterra.\nTeatro.\nNel 1973 Gaetani disegn\u00f2 i costumi per \"Sabato, domenica e luned\u00ec\" di Eduardo De Filippo, all'Old Vic di Londra, per la regia di Franco Zeffirelli, con Laurence Olivier e Joan Plowright. Ancora per Zeffirelli ha disegnato scene e costumi per la produzione inglese della commedia Filumena Marturano di De Filippo al Lyric Theatre di Londra, e successivamente al Royal Theatre di Copenhagen e al National Theatre di Oslo.\nDal 1974 inizia a collaborare regolarmente con Eduardo De Filippo e per lui disegna scene e costumi per produzioni a Roma, Napoli e Firenze. Ha anche disegnato una serie di produzioni televisive di De Filippo, Scarpetta e Pirandello. Al National Theatre di Londra ha creato scenografie e costumi per \"Inner Voices\" con Ralph Richardson, diretto da Mike Ockrent. Sempre per Zeffirelli, al Teatro Greco di Taormina, ha disegnato i costumi per \"Sei personaggi in cerca d'autore\" di Pirandello.\nNel 1984 Gaetani ha disegnato i costumi di \"Spettri\" di Ibsen per la regia di Kirsten S\u00f8rlie al Rogaland Theatre in Norvegia, seguiti da \"Sabato, Domenica e Luned\u00ec\" e \"La grande magia\" di De Filippo. Per il Teatro Nazionale di Bergen ha disegnato i costumi per il \"Don Giovanni\", regia di Bentein Baardson, e per \"Bernarda Alba\" di Lorca. Nel 1999 realizza le scene e i costumi per \"Il suicida\" di N. Erdman a Bergamo. Nel 2003 ha disegnato i costumi per \"Absolutely!(Perhaps)\", un'opera di Luigi Pirandello, con Joan Plowright diretta da Franco Zeffirelli al Wyndham Theatre di Londra, per il quale ha ricevuto la nomination per il Laurence Olivier Award per i migliori costumi dell'anno. Ha lavorato con Luca De Filippo, disegnando varie opere teatrali di suo padre, Eduardo De Filippo, e anche \"Don Juan di\" Moli\u00e8re. \"La Grande Magia\" nel 2012. Nel 2016 Raimonda ha disegnato scene e costumi per \"Filumena\" diretto da Liliana Cavani per il Festival di Spoleto.\nOpera.\nGaetani ha disegnato scene e costumi per varie produzioni dell'opera Pagliacci regia di Franco Zeffirelli, presentata per la prima volta a Leeds nel 1984 (Opera North), e poi a Roma (Teatro dell'Opera, 1992) e a Washington (Kennedy Center, 1997) con protagonista Placido Domingo. Una nuova produzione di Pagliacci ha debuttato nel 2003 al Covent Garden, con Placido Domingo e Angela Gheorghiu. Le seguenti produzioni sono state presentate ad Atene (2005, Herodeion, Festival di Atene), Mosca (Teatro del Cremlino, 2007), Genova (Teatro Carlo Felice), Verona (Teatro Filarmonico), Los Angeles (LA Opera, 2015) e Muscat (Royal Opera Casa, 2018). Gaetani ha anche disegnato scene e costumi per Cavalleria Rusticana (Opera Nord). Ha realizzato i costumi per La Traviata al Metropolitan Opera House di New York (1998), al Teatro de la Maestranza di Siviglia in Spagna (1999) e successivamente a Roma (2007) e Messina (Teatro Vittorio Emanuele, 2018), sempre diretti di Zeffirelli. Suoi, inoltre, i costumi de Il Trovatore all'Arena di Verona (2001, 2016).\nGaetani \u00e8 stata molto attiva anche come costumista per il balletto. Ha realizzato i costumi per Esoterik Satie di Lorca Massine (Teatro alla Scala di Milano), Pulcinella (Teatro La Fenice di Venezia), Gait\u00e9 Parisienne (Teatro Garnier di Montecarlo), nonch\u00e9 una successiva edizione (2005) per il Teatro Bolshoi di Mosca. Ha disegnato i costumi per \"Peer Gynt\" di Jamey Hampton (Grand Th\u00e9\u00e2tre de Gen\u00e8ve) e per \"Capriccio per pianoforte e orchestra\" di Igor Stravinsky con le coreografie di Lorca Massine (Opera di Roma). Inoltre, ha lavorato come scenografa e costumista per il balletto Raymonda (Roma Opera, 2008), per \"Maria Stuarda, l'ultima notte\" (2004), e per Lo Schiaccianoci con Carla Fracci e diretto da Beppe Menegatti (Roma Opera, 2009).\nGaetani ha collaborato con illustri registi italiani, come Armando Pugliese, Carlo Cecchi, Enrico Maria Salerno e Mario Monicelli. Ha lavorato con Nando Scarfiotti nel film \"Avanti!\", diretto da Billy Wilder, con Danilo Donati per Il Casanova di Federico Fellini (Oscar per i migliori costumi) diretto da Federico Fellini. Nel 1989 \u00e8 la scenografa per lo speciale Leonardo 2000, una produzione sperimentale in SHOWSCAN diretto da Douglas Trumbull. \u00c8 stata art director per Young Toscanini di Franco Zeffirelli con Elizabeth Taylor e per altri due film di Zeffirelli: Sparrow nel 1992 e Jane Eyre nel 1996. Raimonda Gaetani ha anche disegnato costumi per produzioni di registi stranieri come Kirsten S\u00f8rlie, Bentein Baardson, Mike Ockrent.\nMostre.\nSuccessivamante a tale mostra il Dipartimento per il Teatro e lo Spettacolo del Museo Victoria and Albert di Londra ha richiesto l'acquisizione delle opere di Raimonda Gaetani per il loro inserimento fra le collezioni dei suoi archivi\nCuriosit\u00e0.\nAlla famiglia materna \u00e8 intitolata la prestigiosa Coppa Pattison, trofeo di canottaggio istituito a Napoli nel 1919 assegnato ogni anno al miglior equipaggio partenopeo esordiente nella \"4 yole\"."}
{"id": "9139770", "revid": "439868", "url": "https://it.wikipedia.org/wiki?curid=9139770", "title": "Zozulja", "text": ""}
{"id": "9139771", "revid": "439868", "url": "https://it.wikipedia.org/wiki?curid=9139771", "title": "\u017ddanovi\u010d", "text": ""}
{"id": "9139773", "revid": "1418004", "url": "https://it.wikipedia.org/wiki?curid=9139773", "title": "Premio The Story", "text": "Il premio The Story \u00e8 un riconoscimento assegnato annualmente alla migliore raccolta di racconti scritta in inglese e pubblicata per la prima volta negli Stati Uniti l'anno precedente.\nIstituito nel 2004 dalla filantropa Julie Lindsey e dall'editore Larry Dark, \u00e8 sponsorizzato dalla Fondazione Chisholm e riconosce al vincitore un premio di 20000 dollari e a ciascuno dei finalisti un assegno di 5000 dollari.\nAlbo d'oro.\n\"In grassetto i vincitori\"\n2020\n2019\n2018\n2017\n2016\n2015\n2014\n2013\n2012\n2011\n2010\n2009\n2008\n2007\n2006\n2005\n2004"}
{"id": "9139774", "revid": "780783", "url": "https://it.wikipedia.org/wiki?curid=9139774", "title": "M\u00fcnsterland Giro 2021", "text": "Lo M\u00fcnsterland Giro 2021 (ufficialmente \"Sparkassen M\u00fcnsterland Giro\" per motivi di sponsorizzazione), quindicesima edizione della corsa e valevole come evento dell'UCI ProSeries 2021 categoria 1.Pro, si svolse il 3 ottobre 2021 su un percorso di 188,5\u00a0km, con partenza da Enschede, nei Paesi Bassi e arrivo a M\u00fcnster, in Germania. La vittoria fu appannaggio del britannico Mark Cavendish, il quale complet\u00f2 il percorso in 4h11'52\", alla media di 44,905\u00a0km/h, precedendo il francese Alexis Renard ed il danese Morten Hulgaard.\nSul traguardo di M\u00fcnster 79 ciclisti, su 121 partiti da Enschede, portarono a termine la competizione."}
{"id": "9139775", "revid": "439868", "url": "https://it.wikipedia.org/wiki?curid=9139775", "title": "Valova", "text": ""}
{"id": "9139776", "revid": "123282499", "url": "https://it.wikipedia.org/wiki?curid=9139776", "title": "Italia On Line", "text": ""}
{"id": "9139778", "revid": "123283074", "url": "https://it.wikipedia.org/wiki?curid=9139778", "title": "Maserati Chubasco", "text": "La Maserati Chubasco \u00e8 un prototipo prodotto dalla casa automobilistica italiana Maserati nel 1990.\nStoria e sviluppo.\nPresentata per la prima volta nel dicembre 1990, l'auto prende il nome da un vento che soffia nel Centro e Sud America.\nLa Chubasco era un'autovettura sportiva con carrozzeria berlinetta due posti con motore centrale disegnata da Marcello Gandini, che all'epoca lavorava in Maserati. Grande attenzione era stata posta all'aerodinamica, infatti la vettura aveva tre prese d'aria nella parte anteriore che convogliavano l'aria sotto l'auto verso le prese d'aria nella parte posteriore del corpo vettura. Questo soluzione non solo raffreddava il motore, ma andava a migliorare l'effetto suolo. La Chubasco aveva fari a scomparsa, portiere con apertura a forbice e un tetto apribile elettrico che poteva scorrere all'indietro sul vano motore.\nIl motore era una versione aggiornata del propulsore V8 biturbo da 3,2 litri della Maserati Shamal con una potenza di 430 CV abbinata ad un cambio manuale a sei marce posto sull'asse posteriore.\nPoich\u00e9 l'auto si rivel\u00f2 troppo costosa da produrre, il progetto venne accantonato. L'unico prototipo costruito della Chubasco \u00e8 esposto all'interno del Museo Panini Maserati di Modena.\nIl telaio Chubasco fu in seguito utilizzato come base per la vettura da corsa Maserati Barchetta.\nCollegamenti esterni.\n "}
{"id": "9139798", "revid": "62748", "url": "https://it.wikipedia.org/wiki?curid=9139798", "title": "Jacques Carlu", "text": "Vinse il Prix de Rome nel 1919.\nBiografia.\nNel 1919 vinse il Prix de Rome per l'architettura; il soggetto era \"il Palazzo della Societ\u00e0 delle Nazioni, a Ginevra\". Ricevette il \"primo gran premio di Roma\" con Jean-Jacques Haffner.\nCollabor\u00f2 con Robert Mallet-Stevens su diversi progetti, garantendo cos\u00ec una conoscenza di Mallet-Stevens il quale non volle lasciare alcuna documentazione. \u00c9 archiviato un progetto del \"mus\u00e9e de la R\u00e9publique\".\nOpere principali.\nFu membro dell'Acad\u00e9mie des beaux-arts.\nFamiglia.\nNel 1913 spos\u00f2 Anne (o Natacha) nata Pecker (1895-1972), che era pittrice e decoratrice. Non ebbero figli.\nLui e suo fratello (Georges L\u00e9on) Jean (1900-1997) riposano insieme nel cimitero di Passy 75116 Parigi."}
{"id": "9139799", "revid": "633110", "url": "https://it.wikipedia.org/wiki?curid=9139799", "title": "Campo di concentramento di Molat", "text": "Il campo di concentramento di Molat \u00e8 stato campo per l'internamento civile in Italia, istituito durante la seconda guerra mondiale, dall'Italia fascista sull'isola di Melada ed era subordinato al Ministero dell'interno italiano.\nIl campo \u00e8 esistito dal 30 giugno 1942 all'8 settembre 1943 e, come il campo di concentramento di Gonars e Rab, \u00e8 stato utilizzato principalmente per l'internamento di sloveni, croati e serbi al fine di \"italianizzare\" la regione dell'annessa Dalmazia. Secondo la targa commemorativa del campo, sarebbe composto da cinque baracche, \u00e8 stato attraversato da circa 20 000 detenuti, di cui circa 1 000 morti o fucilati. "}
{"id": "9139801", "revid": "53508", "url": "https://it.wikipedia.org/wiki?curid=9139801", "title": "Altitudo divini consilii", "text": "Altitudo divini consilii \u00e8 un breve apostolico di papa Paolo III del 1 giugno 1537, redatta a seguito della bolla \"Veritas Ipsa\"), con il quale il pontefice condann\u00f2 il commercio degli schiavi. Nello stesso documento esort\u00f2 i Francescani, giunti per primi nelle terre del Nuovo Mondo appena sottomesse al Regno di Spagna, a battezzare gli indios."}
{"id": "9139803", "revid": "547034", "url": "https://it.wikipedia.org/wiki?curid=9139803", "title": "Ferrari Rainbow", "text": "La Ferrari Rainbow, chiamata anche Ferrari 308 GT Bertone Rainbow, \u00e8 una concept car costruita dalla casa automobilistica italiana Ferrari insieme alla carrozzeria italiana Bertone nel 1976.\nDescrizione.\nLa vettura costruita su un telaio derivato dalla 308 GT4, fu presentata al Salone di Torino nel novembre 1976 e si caratterizzava per avere la carrozzeria del tipo targa a due posti secchi e per la presenza di un tettuccio retrattile.\nIl telaio era lo stesso gi\u00e0 utilizzato per la 308 GT4, ma con passo accorciato di 10 cm, abbinato al motore V8 da 3,0 litri che sviluppava una potenza di 255 CV. Tra le sue peculiarit\u00e0 progettuali vi era il meccanismo meccanico per aprire ed azionare il tettuccio che si andava a riporre dietro i sedili. La Ferrari riprese questa tipologia di soluzione negli anni 2010 sulla 458 Spider con un hard-top retrattile; la concept car Rainbow del 1976 utilizzava lo stesso layout e una configurazione similare del meccanismo del tetto pieghevole. Il tettuccio in stile targa e composto da un unico pezzo ruotava di 90 gradi all'indietro e trovava posto tra l'abitacolo e il vano motore."}
{"id": "9139804", "revid": "2166030", "url": "https://it.wikipedia.org/wiki?curid=9139804", "title": "Sangiaccato di Salonicco", "text": "Il sangiaccato di Salonicco o di Selanik (in turco ottomano: Sancak-i/Liva-i Selanik; ) era una provincia ottomana di secondo livello (sangiaccato/sanjak o liva) che comprendeva i dintorni della citt\u00e0 di Salonicco (in greco \"Salonica\", in turco \"Selanik\") e la penisola calcidica.\nStoria.\nDopo la sua conquista finale ottomana contro la Repubblica di Venezia, Salonicco divenne un centro amministrativo del sangiaccato all'interno dell'Eyalet di Rumelia, comprendente la Macedonia centrale tra i fiumi Vardar e Aliacmone, nonch\u00e9 la penisola calcidica.\nNel 1846, come parte delle riforme del Tanzimat, Salonicco divenne il centro di un eyalet separato (Eyalet di Salonicco, e dopo il 1867 Vilayet di Salonicco); di conseguenza il sangiaccato divenne il \"pasha-sanjak\" della nuova provincia.\nLa maggior parte del sangiaccato fu conquistato dalla Grecia nell'ottobre 1912, durante la prima guerra balcanica, mentre le parti settentrionali caddero in mano alla Serbia e oggi fanno parte della Macedonia del Nord.\nDivisioni amministrative.\nNel 1912 il sangiaccato comprendeva le seguenti 14 kaza (distretti): Selanik (Salonicco), Kesendire (penisola di Kassandra), Karaferye (Veroia), Yenice Vardar (Giannitsa), Vodina (Edessa), Langaza (Langadas), Gevgel\u00fc (Gevgelija), Avret Hi\u015far (Neo Gynaikokastro), Toyran (Star Dojran), Ustrumca (Strumica), Tiko\u015f/Kavadar (Kavadarci), Katerin (Katerini), Aynaroz (Monte Athos) e Karaa\u011faabad."}
{"id": "9139806", "revid": "62748", "url": "https://it.wikipedia.org/wiki?curid=9139806", "title": "Louis-Hippolyte Boileau", "text": "Era figlio dell'architetto Louis-Charles Boileau e nipote dell'architetto Louis-Auguste Boileau.\nBiografia.\nNel marzo 1914 era iscritto nelle liste elettorali di Bagneux dove abitava con il padre in rue de Sceaux 2 (oggi rue Pablo-Neruda).\nFu membro del Salon d'Automne."}
{"id": "9139807", "revid": "123283051", "url": "https://it.wikipedia.org/wiki?curid=9139807", "title": "Vitus Pichler", "text": "Biografia.\nEntrato nella Compagnia di Ges\u00f9, insegn\u00f2 teologia ad Augusta. Dal 1716 insegn\u00f2 diritto canonico a Ingolstadt per passare poi nel 1731 a una cattedra canonistica a Monaco.\nOpere.\nVitus Pichler scrisse un trattato di diritto canonico secondo le decretali di Gregorio IX (Ingolstadt 1716-21), un altro in compendio a uso degli studenti dal titolo \"Candidatus abbreviatus iurisprudenti\u00e6 sacr\u00e6\" (Augusta 1756, Vienna 1755), un lavoro intitolato \"Jus canonicum practice explicatum\" (Ingolstadt 1728, Pesaro 1758), una \"Summa\" di sacra giurisprudenza (Augusta 1723), due stud\u00ee sull'infallibilit\u00e0 papale in materia di fede (ivi 1709) e sugli errori del luteranesimo (ivi 1709)."}
{"id": "9139808", "revid": "76963", "url": "https://it.wikipedia.org/wiki?curid=9139808", "title": "Neil Cowley", "text": "Ha formato i gruppi \"Fragile State\", \"Green Nuns of the Revolution\" ed il \"Neil Cowley Trio\". Con il suo trio, \u00e8 apparso in \"Later... with Jools Holland\" nell'aprile 2008 ed ha vinto il BBC Jazz Award 2007 per il miglior album per \"Displaced\". Nel 2018 ha iniziato una cariera da solista e nel 2021 ha pubblicato il suo album di debutto da solista \"Hall of Mirrors\" \nBiografia.\nCowley \u00e8 nato a Londra, in Inghilterra. Ha iniziato a suonare come pianista classico ed ha eseguito un concerto per pianoforte di Shostakovich all'et\u00e0 di 10 anni alla Queen Elizabeth Hall. Successivamente Cowley \u00e8 diventato un tastierista per i gruppi soul e funk \"Mission Impossible\", i \"Brand New Heavies\"\", Gabrielle\" e \"Zero 7\". \u00c8 anche apparso come co-compositore e musicista di sessione con il gruppo jazz-rock \"Samuel Purdey\".\nUno dei primi album fu \"Foxbury Rules\", pubblicato sotto lo pseudonimo di \"Diamond Wookie\".\nNel 2002 forma con Ben Mynott il duo \"Fragile State\" e nel 2006, ha pubblicato un album chiamato \"Soundcastles\" sotto il nome di Pretz.\nSuccessivamente forma il \"Neil Cowley Trio\". Nel 2008, il Neil Cowley Trio ha registrato le cover dei Beatles \" Revolution 1 \" e \" Revolution 9 \" per la rivista \"Mojo.\".\nIl 16 settembre 2016 \"\u00e8\" stato pubblicato da Neil Cowley Trio l'album \"Spacebound Apes\".\nNel 2012 \u00e8 apparso come pianista di sessione nell'album \"21 di\" Adele.\nNel 2013, \u00e8 stato Musician in Residence per Derry, quando \u00e8 stata designata come citt\u00e0 inaugurale della cultura nel Regno Unito.\nNel 2018, Cowley ha annunciato che il trio era sciolto e che stava lavorando a un nuovo progetto solista.\nDiscografia.\nCome solista.\nDiamond Wookie\nPretz\nNeil Cowley\nCome leader/co-leader.\nGreen Nuns of the Revolution\nFragile State\nNeil Cowley Trio"}
{"id": "9139811", "revid": "62004", "url": "https://it.wikipedia.org/wiki?curid=9139811", "title": "Audrey Cordon", "text": ""}
{"id": "9139814", "revid": "886680", "url": "https://it.wikipedia.org/wiki?curid=9139814", "title": "Magno Magnenzio", "text": ""}
{"id": "9139815", "revid": "363629", "url": "https://it.wikipedia.org/wiki?curid=9139815", "title": "Medicina e chirurgia", "text": ""}
{"id": "9139818", "revid": "363629", "url": "https://it.wikipedia.org/wiki?curid=9139818", "title": "La Medium", "text": ""}
{"id": "9139829", "revid": "628767", "url": "https://it.wikipedia.org/wiki?curid=9139829", "title": "Visvaldis di Jersika", "text": "Conosciuto per la sua partecipazione alla crociata livoniana, nelle \"Cronache di Enrico di Livonia\" si fa riferimento alla sua carica chiamandolo re (\"rex\").\nBiografia.\nLa data di nascita di Visvaldis \u00e8 sconosciuta, cos\u00ec come le sue origini: alcuni studiosi pensano che fosse figlio di Boriss Davidovi\u010d, duca del Principato di Polock e di una donna della Letgallia.\nLa prima testimonianza scritta di lui risale al 1203 e racconta di come egli, insieme ai lituani, attacc\u00f2 la citt\u00e0 di Riga di recente fondazione. Sebbene fosse vassallo del Principato di Polock, era sposato con una figlia del duca lituano Daugirutis, un'unione che gli consent\u00ec di vantare il sostegno della Lituania. Tra il 1203 e il 1208 Visvaldis, al fianco dei lituani, saccheggi\u00f2 ripetutamente le terre dei livoni e cerc\u00f2 di ottenere il pieno controllo del fiume Daugava.\nNel 1209, il vescovo Alberto di Riga guid\u00f2 i crociati tedeschi e l'esercito alleato di Livonia contro il Principato di Jersika. Non incontrando una resistenza significativa, essi saccheggiarono la capitale di Visvaldis, la fortezza di Jersika, prendendo sua moglie prigioniera. Visvaldis riusc\u00ec per\u00f2 a fuggire, venendo per\u00f2 costretto ad arrendersi e divenne vassallo di Alberto di Riga. Fu costretto a sottomettere il suo regno ad Alberto come dono al vescovado di Riga, e ne ricevette solo una parte come feudo. Lo statuto feudale di Visvaldis \u00e8 il pi\u00f9 antico documento di questo tipo sopravvissuto in Lettonia e lo chiama \"il re di Jersika\" (\"Vissewalde, rex de Gercike\").\nNel 1214, il castello di Jersika fu nuovamente distrutto dal cavaliere tedesco Meinardo di Koknese perch\u00e9 Visvaldis stava ancora sostenendo i lituani. Negli anni successivi, le terre di Visvaldis furono ripetutamente divise tra il vescovo Alberto di Riga e i cavalieri portaspada.\nLa data di morte di Visvaldis \u00e8 sconosciuta ed \u00e8 probabilmente tra il 1230 e il 1239. Le \"Cronache di Enrico di Livonia\" descrivono il forte di Jersika come abbandonato nel 1239."}
{"id": "9139831", "revid": "322321", "url": "https://it.wikipedia.org/wiki?curid=9139831", "title": "Citofonare Rai 2", "text": "Citofonare Rai 2 \u00e8 un programma televisivo italiano in onda tutte le domeniche dal 3 ottobre 2021 su Rai 2, condotto da Paola Perego e Simona Ventura. Il programma va in onda dallo studio 2 degli Studi televisivi Fabrizio Frizzi a Roma.\nIl programma.\n\"Citofonare Rai 2\" ha come obiettivo quello di raccontare la tipica domenica italiana: le conduttrici assieme agli ospiti e al cast fisso del programma mostrano i luoghi pi\u00f9 belli d\u2019Italia sotto il patrocinio del Fondo Ambiente Italiano, i musei, i mercati che nel fine settimana animano le citt\u00e0, ed entrano nelle case di alcune famiglie italiane. Spazio agli spettacoli teatrali e cinematografici previsti nel weekend e ai giochi telefonici, con cui gli spettatori possono aggiudicarsi premi di vario genere.\nCast.\nFanno parte del cast fisso del programma:"}
{"id": "9139836", "revid": "1318658", "url": "https://it.wikipedia.org/wiki?curid=9139836", "title": "L\u00e9on Az\u00e9ma", "text": "Realizz\u00f2 molte opere pubbliche in Francia, in particolare a Parigi e dintorni. La sua opera pi\u00f9 famosa \u00e8 il Palais de Chaillot del 1937, di fronte alla Torre Eiffel a Parigi.\nBiografia.\nEra nato nel sud della Francia. I suoi genitori erano viticoltori rovinati dalla fillossera e non erano in grado di finanziare gli studi del figlio, cos\u00ec si trasfer\u00ec a Parigi nel 1902 ed entr\u00f2 come apprendista all'\u00c9cole nationale sup\u00e9rieure des beaux-arts, dove studi\u00f2 con Gaston Redon.\nNel 1912 fu chiamato al servizio militare. Fu gravemente ferito a Charleroi durante la prima guerra mondiale e fatto prigioniero. Trascorse cinque anni in prigionia in Germania ma la sua abilit\u00e0 artistica fu apprezzata dai suoi carcerieri, che gli fornirono carta e matite.\nTorn\u00f2 in Francia nel 1919 e torn\u00f2 all'\u00c9cole des Beaux-Arts. Vinse il primo premio al Prix de Rome nel 1921 e al concorso internazionale per la costruzione del Palazzo di Giustizia de Il Cairo. Costru\u00ec diversi edifici ad Alessandria d'Egitto con il Collegio delle Scuole Cristiane e il Coll\u00e8ge Saint-Marc. Nel 1922 present\u00f2 un progetto per ricostruire il Labirinto di Tebe a Karnak.\nAl suo ritorno in Francia, fu nominato professore all'\u00c9cole des beaux-arts. Nel 1923 vinse il concorso per l'ossario di Douaumont, che rifletteva la sua ammirazione per l'arte romana e la costruzione di edifici in pietra, e fu completato nel 1932. Ospita le ossa di almeno 130.000 soldati non identificati di entrambe le parti. La giuria rimase colpita dalle qualit\u00e0 funzionali del design. Az\u00e9ma viaggi\u00f2 spesso per visitare il sito durante il resto della sua carriera.\nArchitetto della citt\u00e0 di Parigi.\nNominato architetto della citt\u00e0 di Parigi, nel 1928, progett\u00f2 il restauro del parco di Sceaux. Ricostru\u00ec il Padiglione di Hannover nel 1932 e nel 1934-1935 ricostru\u00ec le cascate create da Andr\u00e9 Le N\u00f4tre e distrutte durante la Rivoluzione francese.\nA Parigi, cre\u00f2 le piazze della cintura verde e quella di Saint-Julien-le-Pauvre (1930-1935) e i campi sportivi dell'ASPS nel 1937. Nel 1938, iniziarono i lavori per il suo progetto per il \"Parc de la Butte du Chapeau Rouge\" nel XIX \"arrondissement\", che fu poi completato da suo figlio Jean. Tra il 1933 e il 1935 costru\u00ec la chiesa di Sant'Antonio da Padova nel XV \"arrondissement\". Il suo lavoro per il \"Parc des Expositions\" (area espositiva) alla \"Porte de Versailles\" comprendeva edifici per uffici, servizio medico e, nel 1937, con Louis-Hippolyte Boileau, l'ingresso al Parco.\nAll'Esposizione Universale di Bruxelles del 1935, progett\u00f2 il \"Pavillon de la Ville de Paris\". Nel 1936, insieme a Maurice Mantout, costru\u00ec l'ospedale franco-musulmano Avicenna a Bobigny.\nCon Jacques Carlu e Louis-Hippolyte Boileau, vinse il concorso per la costruzione del Palais de Chaillot in occasione dell'Esposizione Universale di Parigi del 1937.\nAz\u00e9ma era professore all' \"Ecole nationale sup\u00e9rieure des Postes, T\u00e9l\u00e9graphes et T\u00e9l\u00e9phones\" e l'8 agosto 1928 fu nominato architetto del servizio postale francese. Cre\u00f2 il museo del francobollo a Parigi e molti uffici postali: Parigi 1, nel 1933, Parigi 5 1933, Parigi 8 e l'ufficio di smistamento a Paris Saint-Lazare nel 1938, l'ufficio centrale di Roquette Voltaire, Parigi 20 e poi in tutta la Francia: Vichy nel 1935, Bagneux, il Centre national d'\u00e9tudes des t\u00e9l\u00e9communications (CNET) nel 1937, Argenteuil nel 1940, Garches nel 1941, Marsiglia nel 1959, Strasburgo, il Centre per Giro e la centrale telefonica nel 1961, Charleville, Malesherbes, Chaumont, la gare de Troyes e una torre dell'acqua a Bordeaux. Termin\u00f2 la sua carriera alle Poste il 31 dicembre 1953.\nArchitetto dell'ORTF.\nDopo il ritiro dal servizio postale, Az\u00e9ma divenne l'architetto dell'Office de Radiodiffusion T\u00e9l\u00e9vision Fran\u00e7aise (ORTF). A 65 anni partecip\u00f2 al concorso per progettare la Maison de la Radio nel XVI \"arrondissement\" di Parigi. A lui si deve anche il restauro della Zecca di Quai Conti fino al 1978.\nVita privata.\nPittore dilettante, Az\u00e9ma realizz\u00f2 numerose opere tra cui diverse vedute di Parthenay (Deux-S\u00e8vres), luogo di nascita di sua moglie. Progett\u00f2 la sua villa a Sainte-Maxime sur Mer e la sua casa a Bourg-la-Reine (4 avenue Aristide Briand), dove visse dal 1939. Mor\u00ec a \u00c9pernay il 1\u00b0 marzo 1978 ed \u00e8 sepolto nel cimitero comunale."}
{"id": "9139841", "revid": "466539", "url": "https://it.wikipedia.org/wiki?curid=9139841", "title": "Caso Omar Raddad", "text": "Il caso Omar Raddad \u00e8 stato un fatto di cronaca molto pubblicizzato avvenuto a Mougins, in Francia, nel 1991. Dopo l'omicidio di Ghislaine Marchal nella sua villa, il giardiniere della Marchal, Omar Raddad, venne arrestato. Difeso al processo da Jacques Verg\u00e8s, Raddad fu processato nel 1994 e condannato a 18 anni di carcere. Ha sempre sostenuto la sua innocenza. Raddad ricevette una grazia parziale dal presidente francese Jacques Chirac nel 1996 su richiesta del re marocchino Hassan II, che ridusse la sua condanna a quattro anni e otto mesi, ed \u00e8 stato scarcerato nel 1998.\nLa frase errata \"Omar m'a tuer\" (\"Omar mi ha ucciso\"), trovata scritta con il sangue sulla scena del crimine, \u00e8 diventata una frase ampiamente utilizzata nella societ\u00e0 francese negli anni novanta. L'ultima parola della frase conteneva un errore grammaticale; in francese corretto sarebbe dovuta essere: \"Omar m'a tu\u00e9e\". Nonostante gli scettici della colpevolezza di Raddad sostennero che era uno strano errore se scritto da un madrelingua francese, durante le indagini il medesimo errore emerse in altri scritti della contessa. Al caso \u00e8 stato dedicato il film del 2011 \"Omar m'a tuer\" di Roschdy Zem.\nDescrizione degli eventi.\nI fatti.\nNata Ghislaine de Renty, Ghislaine Marchal era la figlia di un industriale impegnato nella Resistenza durante la Seconda Guerra Mondiale e morto durante la deportazione. Divorziata dal primo marito, dal quale ebbe un figlio, nel 1991 era la ricca vedova di Jean-Pierre Marchal, titolare di una famosa azienda che forniva attrezzature per automobili, e cognata del presidente del Consiglio dell'Ordine degli avvocati di Parigi, Bernard de Bigault du Granrut. Divideva il suo tempo tra la sua casa principale in Svizzera e la sua villa La Chamade, che aveva costruito sulle colline di Mougins\u00a0.\nGhislaine Marchal scompare.\nDomenica 23 giugno 1991, intorno alle 11:48, Ghislaine Marchal, appena uscita dalla doccia, sta chiacchierando al telefono con la sua amica Erika S. Ha programmato che la sua amica venga a pranzo a La Chamade luned\u00ec mattina. Ghislaine Marchal le dice che ha fretta perch\u00e9 deve prepararsi per pranzare a casa dei suoi amici, il signore e la signora K., alle 13:00. Terminano la loro conversazione alle 11:50. Questa sar\u00e0 l'ultima volta che la sua voce sar\u00e0 ascoltata da chi la\u00a0conosceva.\nSorprese che non fosse arrivata, le sue amiche la chiamarono invano pi\u00f9 volte dalle 13:30 in poi. Intorno alle 6, Colette K. and\u00f2 a La Chamade. Suon\u00f2 al campanello, ma non rispose nessuno, n\u00e9 nessuno rispose a un'altra telefonata che venne fatta quella sera.\u00a0\nLuned\u00ec 24 giugno, Erika S. \u00e8 arrivata alle 11:30, come previsto. Suon\u00f2, suon\u00f2 di nuovo, chiam\u00f2, tutto invano. Allertata dalla signora Erika S. e dalla signora Colette K., una terza amica, Francine P., invi\u00f2 a casa nel primo pomeriggio un dipendente della societ\u00e0 di sicurezza. La casa, buia e silenziosa, non mostrava traccia di effrazione, le persiane erano state tirate su solo nella camera da letto; sul letto sfatto c'erano dei bicchieri, un diario; il vassoio della colazione era in cucina. Le chiavi erano nella porta, che \u00e8 rimasta aperta, l'allarme non \u00e8 stato attivato. Sembrava che Ghislaine Marchal si fosse appena svegliata, ma non c'era. Per tutto il pomeriggio sono iniziate le ricerche; l'impiegata della societ\u00e0 di sicurezza torn\u00f2 con Francine P. e la sua assistente. Furono rapidamente raggiunti dal medico di Ghislaine Marchal. Hanno trovato gioielli, una borsa a mano aperta, che non conteneva contanti, ma nessuna traccia del proprietario.\u00a0\nLa porta della cantina \u00e8 bloccata dall'interno.\nFinalmente, la sera del 24 giugno 1991, la polizia, allertata, arriv\u00f2 alla villa. Dopo aver perquisito la casa, si interessarono alla cantina contigua alla villa. Una rampa di scale scendeva alla cantina, non ancora visitata, e la cui porta metallica era chiusa a chiave. Dopo averla sbloccata, la porta non si apriva comunque per pi\u00f9 di 2 cm. Un ufficiale spinse con tutte le sue forze mentre un altro fece passare il suo braccio attraverso l'apertura scoprendo che un letto pieghevole era stato posizionato contro la porta all'interno. Riusc\u00ec a spingerla violentemente all'indietro: la porta si apre un po' di pi\u00f9, ma un tubo metallico, posto a terra perpendicolarmente alla porta, la bloccava saldamente sui cardini. La porta \u00e8 stata deformata e attorcigliata dalla spinta dell'ufficiale, che gli permise di infilare una gamba attraverso l'apertura e di \"prendere a calci il tubo pi\u00f9 volte\". I calci finali spostarono il tubo, permettendogli di aprire la porta. Nel gennaio 1992, gli investigatori notano che \"la pressione sulla porta ha fatto muovere il tubo, lasciando un'impronta semicircolare sul pavimento di cemento\".\nScoperta del corpo.\nIn fondo alla cantina, Ghislaine Marchal giaceva faccia in gi\u00f9, le gambe puntate verso il muro, le braccia tese a terra davanti a lei, vestita solo con un accappatoio macchiato di sangue tirato fino alla vita.\u00a0\nLe prime osservazioni del medico la sera del 24 e l'autopsia del 28 giugno rivelarono lesioni gravi: 5 violenti colpi alla testa, eseguiti con una trave, \"per ucciderla e non per metterla KO\" che causarono tagli aperti sulla testa ed edema cerebrale, un taglio a forma di V sulla gola, che ha mancato la trachea e le grandi arterie del collo; dieci tagli sul torace e sull'addome, causati da una \"lama affusolata a doppio filo\" lunga da 15 a 20 cm e larga al massimo 2 cm, che ha provocato uno sventramento e tre tagli al fegato; due nella coscia sinistra, una delle quali produceva un sottile rivolo di sangue perpendicolare all'asse della gamba; la vittima giaceva cos\u00ec a terra immobile dopo aver subito questa lesione, almeno per il tempo necessario alla coagulazione del sangue, circa 7 minuti. Lesioni e fratture delle mani, una falange quasi strappata, suggerivano che avesse cercato di proteggersi portando le mani al viso, diversi graffi sulle braccia e sulle gambe, in particolare sulla pianta dei piedi e sul retro delle ginocchia, cos\u00ec come tracce di polvere e cemento sulla sua veste facevano pensare che la vittima fosse stata trascinata a terra.\nGli esperti forensi fecero notare che non era stato possibile determinare l'ordine in cui i colpi erano stati inferti. Nessun colpo fu immediatamente fatale, ma lo divennero dopo circa 15-30 minuti di agonia. Il capitano Georges Cenci osserv\u00f2 che l'assassino sembrava \"determinato, ma anche goffo nei movimenti\".\nIl dottor Jean Pagliuzza, medico legale, interpellato dagli avvocati difensori, accett\u00f2 di dare dei suggerimenti alla giornalista Eve Livet dopo la condanna del giardiniere. Pensava che l'omicidio potesse essere avvenuto in una rapida sequenza di soli 3-4 minuti. In questo tipo di attacco, i primi colpi hanno l'intenzione di neutralizzare la vittima stordendola. Dopo questo, seguono, molto rapidamente, i colpi sferrati con un'arma bianca. 'Tenendo conto della forza dei colpi, il suo aggressore era un uomo [...] era mancino'. Indic\u00f2 che il colpo pi\u00f9 basso era stato il primo ad essere inferto. 'La lama colpiva sempre pi\u00f9 in alto quanto pi\u00f9 la vittima crollava'. La ferita a forma di V sul collo \"si riscontra spesso in questo tipo di omicidio\" a causa del movimento laterale della testa, che cerca di sfuggire ai colpi al collo. L'esperto precisa che l'aggressore doveva essersi sicuramente sporcato di sangue. Dato il modo in cui il sangue scorreva in seguito a ci\u00f2, stimava che la vittima non si fosse mai alzata; e che fosse morta \"rapidamente per sanguinamento\". Se si fosse alzata in piedi, l'emorragia del fegato avrebbe riempito la cavit\u00e0 addominale, cosa che non era stata osservata dagli scienziati forensi.\nScoperta della scritta 'Omar mi ha ucciso'.\nLa porta metallica della cantina si apriva su un corridoio. A sinistra 'Omar m'a tuer' era stato scritto col sangue, in lettere ben formate, un metro sopra il livello del suolo, su una porta bianca chiusa a chiave che conduceva alla cantina. Sotto l'iscrizione era visibile una traccia sanguinolenta. Davanti alla porta metallica, in fondo al vano principale, sulla porta del locale caldaia era riscritta parzialmente la frase: 'Omar m'a t'. Questa \"seconda iscrizione\", come la chiamarono gli inquirenti, pi\u00f9 bassa della prima, era appena leggibile. Si trovava sul lato della porta del locale caldaia, ma poich\u00e9 la porta era bloccata, si trovava di fronte all'ingresso del locale e non al locale caldaia, dove si trova il corpo."}
{"id": "9139845", "revid": "1318658", "url": "https://it.wikipedia.org/wiki?curid=9139845", "title": "Despotato di Arta", "text": "Il Despotato di Arta (; ) fu un despotato fondato dai sovrani albanesi nel corso del XIV secolo, dopo la sconfitta del locale despota dell'Epiro, Niceforo II Orsini, da parte di trib\u00f9 albanesi nella battaglia di Acheloo nel 1359 e cess\u00f2 di esistere nel 1416, quando pass\u00f2 a Carlo I Tocco.\nStoria.\nCreazione.\nNella tarda primavera del 1359, Niceforo II Orsini, l'ultimo despota dell'Epiro della dinastia Orsini, combatt\u00e9 contro gli albanesi nei pressi del fiume Acheloo, in Etolia. Gli albanesi vinsero la battaglia e riuscirono a creare due nuovi stati nei territori meridionali del Despotato d'Epiro. Poich\u00e9 un certo numero di signori albanesi sostenne attivamente la vittoriosa campagna serba in Tessaglia ed Epiro, lo zar serbo concesse loro regioni specifiche e offrendo il titolo bizantino di despoti per assicurarsi la loro lealt\u00e0.\nAlla fine del 1360 emersero due principati albanesi: il primo con capitale ad Arta sotto Pietro Losha, e il secondo, con centro ad Angelokastron, sotto Gjin Bua Spata. Dopo la morte di Pietro Losha nel 1374, i despotati albanesi di Arta e Angelocastron furono uniti sotto il governo di Gjin Bua Spata.\nNell'aprile 1378 il Gran Maestro dei Cavalieri Ospitalieri, Juan Fern\u00e1ndez de Heredia, fall\u00ec di conquistare Arta e venne catturato in battaglia da Gjin Bua Spata. Herendia fu venduto da Spata ai turchi ottomani per un enorme premio. Tommaso II Preljubovi\u0107, il despota dell'Epiro offr\u00ec un prezioso aiuto durante la battaglia, ma questa alleanza non dur\u00f2 a lungo.\nIl territorio di questo despotato nella sua massima estensione (1374-1403) andava dal Golfo di Corinto al fiume Acheronte a nord, confinante con il Principato di Argirocastro di Giovanni Zenevisi, un altro stato creato nell'area del Despotato d'Epiro. Il Despotato d'Epiro riusc\u00ec a controllare in questo periodo solo la parte orientale dell'Epiro, con capitale Giannina e il suo despota, Tommaso II Preljubovi\u0107, era in aperto conflitto con Gjin Spata. Nel 1375, Gjin Bua Spata inizi\u00f2 un'offensiva a Giannina, ma non pot\u00e9 invadere la citt\u00e0. Sebbene Spata si fosse sposato con la sorella di Tommaso, Helena, la loro guerra non si ferm\u00f2.\nCaduta del Despotato.\nDopo la morte di Gjin Bua Spata nel 1399, il Despotato di Arta si indebol\u00ec continuamente e la Famiglia Spata fu coinvolta nella guerra civile. Tra le animosit\u00e0 con i governanti di Giannina, Gjin il successore, Maurizio Spata, dovette fare i conti con le intenzioni dei veneziani e del conte Carlo I Tocco di Cefalonia. Nel frattempo, si intensificarono le incursioni ottomane, chiamate per l'occasione dal despota Esa\u00f9 de' Buondelmonti del Despotato d'Epiro. Dopo la morte di de' Buondelmonti nel 1411, il trono fu offerto al nipote, Carlo I Tocco. Anche se il suo guadagno fu accompagnato da una grande perdita che le forze di Giovanni Zenevisi inflissero al suo esercito, in seguito avrebbe assoggettato i capi dell'Albania meridionale. Nonostante la vittoria di Maurizio su Carlo nel 1412, gli albanesi non riuscirono a conquistare Giannina. Al contrario, non molto tempo dopo aver ucciso Maurizio in battaglia nel 1414/5, Carlo avanz\u00f2 su Arta. Nel 1416 sconfisse Yaqub Spata e conquist\u00f2 Arta annettendo cos\u00ec il Despotato.\nEredit\u00e0 locale.\nLa citt\u00e0 di Arta era relativamente poco conosciuta durante il periodo della dominazione albanese (1358-1416). I capi albanesi, non abituati a vivere in citt\u00e0, in quanto montanari, acquisirono titoli legalmente bizantini e cercarono di adottare la struttura statale bizantina. Sebbene nessuna attivit\u00e0 architettonica sia stata segnalata per questo periodo, poco sembra sia cambiato ad Arta e nla popolazione albanese e greca della citt\u00e0 conviveva pacificamente."}
{"id": "9139853", "revid": "84184", "url": "https://it.wikipedia.org/wiki?curid=9139853", "title": "Garrigou", "text": ""}
{"id": "9139855", "revid": "1924342", "url": "https://it.wikipedia.org/wiki?curid=9139855", "title": "Dons", "text": "Biografia.\nNato a Saldus da padre bielorusso e madre lettone, ha studiato pianoforte presso la Saldus m\u0101kslas skola, dedicandosi successivamente all'arte culinaria, per poi focalizzarsi sulla musica.\nSalito alla ribalta nel 2003 in seguito al suo trionfo a \"Talantu fabrik\u0101\", ha pubblicato nel corso dell'anno seguente l'album in studio congiunto con Lily \"Viens otram\", che ha prodotto il successo radiofonico \"Just for You\", candidato al principale riconoscimento musicale nazionale.\nHa poi lanciato la propria carriera da solista, mettendo in commercio i dischi \"Lights On\", cantato interamente in inglese, e \"Lelle\", in lettone. Quest'ultimo ha permesso al cantante di vincere il Zelta Mikrofons all'album rock dell'anno. Nel 2010 ha preso parte a Eirodziesma, il processo di selezione eurovisiva nazionale, classificandosi 2\u00ba con il pezzo \"Freedom Is My Religion\". Ritenter\u00e0 l'occasione per una seconda volta quattro anni dopo, eseguendo \"P\u0113d\u0113j\u0101 v\u0113stule\" e non riuscendo tuttavia ad aggiudicarsi la vittoria. Nonostante ci\u00f2, la popolarit\u00e0 del brano ha valso all'artista due premi nell'ambito del Zelta Mikrofons.\nA supporto dell'album \"Varanasi\", certificato oro dalla Latvijas Izpild\u012bt\u0101ju un producentu apvien\u012bba per le oltre vendite fisiche accumulate nell'arco di due mesi, l'artista ha dato al via ad una tourn\u00e9e estesa a sei date. Discorso simile per \"Tepat\", disco uscito nel 2016 per il quale l'interprete ha tenuto due concerti presso la Arena Riga.\nA febbraio 2018 \u00e8 stato reso disponibile \"Nami\u0146\u0161. Kaste. V\u0101rdi\", che si \u00e8 fermato al 2\u00ba posto nella classifica degli album nazionale, mentre la traccia \"Salauzta sirds\", in collaborazione con Ozols, si \u00e8 posizionata in top five nella hit parade dei singoli.\nNell'agosto 2021 ha iniziato a lavorare per il gruppo locale della Universal Music Group, etichetta attraverso la quale \u00e8 stato pubblicato il singolo \"Tas rakst\u012bts debes\u012bs\"."}
{"id": "9139858", "revid": "767487", "url": "https://it.wikipedia.org/wiki?curid=9139858", "title": "Il nido dello storno", "text": "Il nido dello storno (\"The Starling\") \u00e8 un film del 2021 diretto da Theodore Melfi, con protagonisti Melissa McCarthy e Chris O'Dowd.\nTrama.\nLilly e Jack sono una coppia impegnata nell'affrontare la prematura scomparsa della loro figlia. Jack si ritrover\u00e0 rinchiuso in una clinica psichiatrica, mentre Lilly si ritrova a casa da sola a gestire i propri sentimenti con difficolt\u00e0. Lilly sta cercando di tenere duro per il ritorno di Jack dalla struttura. Impiegata in un negozio di alimentari, lavora per mantenere la propriet\u00e0 della sua famiglia. Come se i problemi di Lilly non fossero abbastanza gravi, uno storno il cui nido \u00e8 su un albero nel suo cortile inizia a molestarla e ad attaccarla e lei diventa ossessionata dall'idea di fermarlo.\nDando priorit\u00e0 al dolore di Jack senza gestire il proprio, un consulente dell'ospedale di Jack suggerisce a Lilly di vedere qualcuno per la sua salute mentale prima che torni a casa. Questo la porta nell'ufficio di Larry Fine, un eccentrico psichiatra diventato veterinario. Formano un legame unico e improbabile mentre si aiutano a vicenda a riconoscere e affrontare i loro problemi.\nProduzione.\nL'idea per la realizzazione del film venne alla luce gi\u00e0 a partire dal 2005 ma la produzione cominci\u00f2 ufficialmente solo nel 2017, con Dome Karukoski in origine alla regia e con Keanu Reeves e Isla Fisher come protagonisti. Nel luglio 2019 fu annunciato un cambio radicale nel cast, con Melissa McCarthy e Chris O'Dowd come protagonisti e Theodore Melfi alla regia.\nRiprese.\nLe riprese del film sono iniziate il 2 agosto 2019 e si sono concluse il successivo 19 settembre e si sono svolte principalmente a New York.\nDistribuzione.\nIl film fu proiettato in anteprima al Toronto International Film Festival il 12 settembre 2021. Ebbe una distribuzione limitata nelle sale statunitensi il 17 settembre 2021 per poi essere distribuito a livello globale sulla piattaforma di streaming Netflix il 24 settembre.\nAccoglienza.\nIl film fu stroncato dalla critica. Il sito Rotten Tomatoes gli ha assegnato un punteggio del 20% sulla base di 74 recensioni e un voto di 4,30 su 10. Metacritic invece gli ha affidato un punteggio di 31 su 100 su un totale di 23 recensioni."}
{"id": "9139873", "revid": "287204", "url": "https://it.wikipedia.org/wiki?curid=9139873", "title": "Hippoboscoidea", "text": "Hippoboscoidea \u00e8 una superfamiglia di ditteri moscoidi appartenente ai Calyptratae. Le mosche di questa superfamiglia sono ectoparassiti obbligati che si nutrono del sangue dei loro ospiti.\nTassonomia.\nNel suo novero vengono spesso collocate quattro famiglie:\n(Si noti che Mystacinobiidae, pur essendo anche una mosca pipistrello, appartiene alla superfamiglia Oestroidea).\nGli Hippoboscidae sono comunemente chiamati mosche pidocchio (\"ked flies\"). Le mosche pipistrello sono Nycteribiidae e Streblidae (insieme a Mystacinobiidae); gli Streblidi probabilmente non sono monofiletici. La famiglia Glossinidae, monotipica come genere, contiene le mosche tse-tse, economicamente importanti come vettori della tripanosomiasi. Si ritiene che gli enigmatici Mormotomyiidae appartengano agli Ephydroidea e non agli Hippoboscoidea come precedentemente inferito.\nNella letteratura pi\u00f9 antica, questo gruppo \u00e8 spesso indicato come Pupipara (\"portatori di pupa\"), perch\u00e9, a differenza di quasi tutti gli altri insetti, la maggior parte dello sviluppo larvale avviene all'interno del corpo della madre e la pupazione avviene quasi immediatamente dopo la \"nascita\" \u2013 in sostanza, invece di deporre le uova, una femmina depone pupe a grandezza naturale una alla volta. In senso stretto, le Pupipara comprendono solo gli Hippoboscidae, Nycteribiidae e Streblidae, che nelle trattazioni pi\u00f9 antiche erano tutti inclusi negli Hippoboscidae.\nSviluppo.\nLe specie di Hippoboscoidea non depongono uova. Invece, le larve si schiudono \"in utero\", sono alimentate internamente da \"ghiandole del latte\" e passano attraverso tre stadi morfologici prima di essere depositate per impuparsi. Questo tipo di riproduzione \u00e8 definito come viviparit\u00e0 adenotrofica."}
{"id": "9139881", "revid": "6923", "url": "https://it.wikipedia.org/wiki?curid=9139881", "title": "Viestards", "text": "Annoverato tra i sovrani pi\u00f9 famosi di quell'epoca della sua regione, partecip\u00f2 alla crociata livoniana dapprima insieme e poi contro la coalizione cristiana; nelle fonti viene indicato come re Vester (in alto-tedesco antico: \"konic Vesters\").\nBiografia.\nViestards amministrava i suoi possedimenti dalla fortezza di T\u0113rvete, corrispondente alla capitale. Durante i primi decenni del XIII secolo si alle\u00f2 con i cavalieri portaspada in funzione anti-lituana, poich\u00e9 i baltici si erano resi responsabili di saccheggi in Semigallia in diverse occasioni.\nNel 1205, le forze congiunte di semigalli e crociati sconfissero i lituani e uccisero il duca \u017dvelgaitis. Nel 1208, Viestards condusse un esercito unito di semigalli e crociati in Lituania, ma ne usc\u00ec pesantemente sconfitto.\nNel 1219 Viestards entr\u00f2 in conflitto con il vescovo tedesco Alberto quando i crociati posero la loro guarnigione nel castello semgallo di Me\u017eotne. Viestvards attacc\u00f2 dunque con i suoi uomini Me\u017eotne, senza per\u00f2 riportare un successo. Riusc\u00ec comunque a sconfiggere i rinforzi dei crociati giunti dal fiume Lielupe dopo che questi avevano lasciato Me\u017eotne. Cambiato schieramento, il lettone decise di suggellare un'alleanza con i suoi vicini, i samogiti. Al loro fianco, si scontr\u00f2 con la coalizione avversa in pi\u00f9 occasioni.\nNel 1225 Viestards permise a Guglielmo di Modena di predicare in Semigallia, ma si rifiut\u00f2 di accettare il cristianesimo. Nel 1228 i suoi combattenti si unirono ai curi nel loro attacco contro Riga, la principale roccaforte dei crociati. Tuttavia non riuscirono a prendere d'assalto la citt\u00e0. Nel 1229 Viestards condusse un'incursione a mo' di vendetta nelle terre dei crociati intorno a Aizkraukle, dove ebbe luogo un duello con il \"komtur\" locale Marquart von Burbach.\nViestards mor\u00ec nel 1230: il suo popolo riusc\u00ec comunque a preservare l'autonomia fino alla fine del XIII secolo.\nSebbene nella \"Cronaca rimata della Livonia\" Viestards sia indicato come re di Semigallia, oggi si ritiene che regnasse solo nella parte occidentale della regione, quella nello specifico concentrata nei dintorni di T\u0113rvete. La parte orientale della Semigallia con un centro nella fortezza di Me\u017eotne molto probabilmente non fu sotto il dominio di Viestards fino al 1219. Dopo la sua dipartita nel 1230, l'area intorno a Me\u017eotne cadde nelle mani dei crociati tedeschi.\nLascito.\nL'ordine di Viesturs (\"Vesthardus Rex\") \u00e8 stato fondato nel 1938 per commemorare lo spirito di indipendenza del popolo dell'antica Lettonia."}
{"id": "9139888", "revid": "300067", "url": "https://it.wikipedia.org/wiki?curid=9139888", "title": "Makis Dreliozis", "text": ""}
{"id": "9139889", "revid": "1318658", "url": "https://it.wikipedia.org/wiki?curid=9139889", "title": "Bernard Bijvoet", "text": "Biografia.\nIl padre di Bijvoet era il produttore di vernici di Amsterdam William Frederik Bijvoet e il suo fratello minore il chimico Johannes Martin Bijvoet. Frequent\u00f2 il liceo pubblico (HBS) e inizi\u00f2 i suoi studi nel 1908 presso l' Universit\u00e0 tecnica di Delft dove conobbe Jan Duiker. Entrambi terminarono i loro studi nel 1913 e lavorarono per diversi anni nell'ufficio del professor Henri Evers, sebbene avessero opinioni diverse sui suoi progetti per la costruzione del municipio (stadhuis) a Rotterdam.\nNel 1916, Bijvoet e Duiker aprirono il proprio studio di architettura a Zandvoort. Vinsero un concorso per progettare una casa di riposo ad Alkmaar, \"De Karenhuizen\". Inoltre, progettarono il \"Villadorp Kikjduin\" (1922-1923), una casa ad Aalsmeer e un drugstore a Zandvoort. I loro progetti per la Torre Tribune a Chicago, Illinois, Stati Uniti d'America e la sede della Societ\u00e0 delle Nazioni a Ginevra non vennero realizzati.\nNel 1925, Bijvoet smise di lavorare con Duiker e si trasfer\u00ec a Parigi. L\u00ec entr\u00f2 nello studio dell'architetto francese Pierre Chareau. Con lui progett\u00f2 la Maison de verre a Parigi, la \"casa Dalsace\" nel VII \"arrondissement\", 31 rue Saint-Guilleaume. Questo edificio e altre strutture erette in Francia lo resero molto noto, mentre non lo era molto in patria.\nDopo la morte di Duiker, nel 1935, Bijvoet complet\u00f2 il suo progetto per il \"Grand Hotel Gooiland\" a Hilversum, ma rimase in Francia. L\u00ec lavor\u00f2 con architetti come Eug\u00e8ne Beaudouin (1898-1983) e Marcel Lods (1891-1978). Durante la seconda guerra mondiale si trasfer\u00ec nelle campagne della Dordogna. Dopo la guerra torn\u00f2 nei Paesi Bassi e fond\u00f2 uno studio ad Haarlem con l'architetto Gerard Holt. Tra le altre cose, progett\u00f2 una casa ad Aerdenhout e, insieme a Holt, condomini a Katwijk aan Zee, Hoek van Holland, Rotterdam, Haarlem e Velsen.\nNegli anni 1950, progett\u00f2 appartamenti in varie zone di Amsterdam, ad esempio nell'area di sviluppo di Amsterdam Guizenfeld insieme a Jacob Bakema e altri. Si era inoltre specializzato in acustica teatrale. Insieme al suo socio realizz\u00f2 l' Holt Theatres a Tilburg e Nimega, e negli anni 1960, ad Apeldoorn e Tiel. Ad Amsterdam, nella \"Ferdinand Bolstraat\", doveva essere costruito un teatro dell'opera con annessa torre alberghiera al posto di una vecchia sala da concerto. Il teatro dell'opera non fu costruito, la torre \ndell'hotel della catena alberghiera Okura venne completata nel 1968-1972 dagli architetti Bijvoet, Holt, Yoshir\u014d Taniguchi e Y\u014dz\u014d Shibata.\nBijvoet si spos\u00f2 due volte. Dal primo matrimonio ebbe una figlia e un figlio."}
{"id": "9139891", "revid": "486946", "url": "https://it.wikipedia.org/wiki?curid=9139891", "title": "Beatrice II di Bigorre", "text": "Origine.\nSecondo la \"La Vasconie. Tables G\u00e9n\u00e9alogiques\", Beatrice era l'unica figlia del conte di Bigorre, Centullo II, e della sua prima moglie, Amabile di Beziers, figlia del visconte di Beziers e Carcassonne, Bernardo Atone IV Trencavel e di Cecilia di Provenza.\nSecondo la \"La Vasconie. Tables G\u00e9n\u00e9alogiques\", Centullo II di Bigorre era il figlio secondogenito di Centullo, visconte di B\u00e9arn (Centullo V) e conte di Bigorre (Centullo I), e della sua seconda moglie, la Contessa di Bigorre, Beatrice I, che, secondo la \"Histoire g\u00e9n\u00e9rale de Languedoc, tomus II, Genealogie des comtes de Carcassonne, de Razes et de Foix\" era figlia del Conte di Bigorre, Bernardo II e della sua seconda moglie, Stefania o Dolce (?- dopo il 1096, anno in cui Stefania fece una donazione per l'anima del figlio Bertrando), che secondo lo storico Szabolcs de Vajay era viscontessa di Marsiglia, figlia del visconte di Marsiglia, Guglielmo II, ed \u00e8 citata assieme alla figlia, Beatrice e al genero, Centullo V di B\u00e9arn, nel documento n\u00b0 483 del \"Cartoulaire de l'abbaye de Saint-Victor de Marseille tome I\". \nBiografia.\nSecondo la \"La Vasconie. Tables G\u00e9n\u00e9alogiques\", Beatrice, nel 1125, fu data in moglie al visconte di Marsan, Pietro, che, secondo il \"De Origine et Incremento vill\u00e6 Montis-Marsani seu Marciani in capite Wasconi\u00e6\"era figlio del visconte di Marsan, Lupo Anario.\nSuo padre, Centullo II, mor\u00ec verso il 1129, poco dopo aver contratto il suo secondo matrimonio con Stefania di Barcellona, figlia del conte di Barcellona, Gerona, Osona e Cerdagna, Raimondo Berengario III e della contessa di Provenza e G\u00e9vaudan, Dolce I.&lt;br&gt;Beatrice gli succedette come Beatrice II, assieme al marito, Pietro I.\nNel 1141, Beatrice ed il marito, Pietro I, iniziarono la costruzione di un castello a Marsan.\nSecondo la \"La Vasconie. Tables G\u00e9n\u00e9alogiques\", Beatrice ed il marito, dopo il loro matrimonio, fecero diverse donazioni.\nBeatrice era ancora in vita, nel 1155, quando assieme al marito, Pietro, ed al figlio, Centullo, fece una donazione.&lt;br&gt;Probabilmente mor\u00ec prima del marito Pietro I che continu\u00f2 a governare da solo la contea di Bigorre.\nDiscendenza.\nBeatrice a Pietro I diede due figli:"}
{"id": "9139892", "revid": "300067", "url": "https://it.wikipedia.org/wiki?curid=9139892", "title": "I\u014dann\u012bs D\u012bmakos", "text": ""}
{"id": "9139893", "revid": "300067", "url": "https://it.wikipedia.org/wiki?curid=9139893", "title": "Giannis Dimakos", "text": ""}
{"id": "9139894", "revid": "300067", "url": "https://it.wikipedia.org/wiki?curid=9139894", "title": "Ioannis Dimakos", "text": ""}
{"id": "9139896", "revid": "300067", "url": "https://it.wikipedia.org/wiki?curid=9139896", "title": "Nontas Papantoniou", "text": ""}
{"id": "9139899", "revid": "300067", "url": "https://it.wikipedia.org/wiki?curid=9139899", "title": "Sarantis Mastrogiannopoulos", "text": ""}
{"id": "9139900", "revid": "300067", "url": "https://it.wikipedia.org/wiki?curid=9139900", "title": "Zois Karampelas", "text": ""}
{"id": "9139901", "revid": "300067", "url": "https://it.wikipedia.org/wiki?curid=9139901", "title": "Savvas Kamperidis", "text": ""}
{"id": "9139906", "revid": "22356", "url": "https://it.wikipedia.org/wiki?curid=9139906", "title": "Aphanosauria", "text": "Aphanosauria (\"lucertole nascoste\") \u00e8 un gruppo estinto di rettili imparentati con i dinosauri. Sono alla base di un gruppo noto come Avemetatarsalia, uno dei due rami principali degli arcosauri. L'altro ramo principale, Pseudosuchia, comprende i coccodrilli moderni. Gli afanosauri possedevano caratteristiche di entrambi i gruppi, indicando che sono il clade pi\u00f9 antico e primitivo conosciuto degli avemetatarsali, almeno in termini di posizione nell'albero genealogico degli arcosauri. Sebbene siano conosciuti solo pochi generi, gli afanosauri avevano un'ampia distribuzione in tutto l'antico continente Pangea durante il Triassico medio. Erano un gruppo di carnivori lenti, quadrupedi, dal collo lungo, come una lucertola e un tipo di corpo pi\u00f9 simile a quello degli arcosauri basali. Inoltre, sembra che possedessero caviglie \"da coccodrillo\" (con un'articolazione crurotarsale ), dimostrando che le caviglie \"mesotarsali avanzate\" (del tipo acquisito da molti dinosauri, pterosauri, lagerpetidi e silesauridi avanzati) non sono un tratto basale per il clade Avemetatarsalia."}
{"id": "9139907", "revid": "6923", "url": "https://it.wikipedia.org/wiki?curid=9139907", "title": "Hippobosca", "text": "Hippobosca \u00e8 un genere di mosche nella famiglia Hippoboscidae. Comprende sette specie note. Annovera numerosi sinonimi.\nDistribuzione.\nLe mosche del genere sono distribuite principalmente in Europa e parti di Asia e Africa. Sono state introdotte anche in altre regioni, anche se in alcuni casi sono state successivamente eradicate tramite moderne pratiche di zootecnia."}
{"id": "9139909", "revid": "74801", "url": "https://it.wikipedia.org/wiki?curid=9139909", "title": "Nameisis", "text": "Govern\u00f2 nella parte occidentale di Semigallia, con capitale a T\u0113rvete. Della sua vita si sa molto poco, essendo menzionato solo nella \"Cronaca rimata della Livonia\" e in alcuni documenti del XIV secolo. Per questo motivo, a volte viene indicato come sovrano semi-leggendario nella storiografia lettone.\nBiografia.\nNameisis viene menzionato per la prima volta nel 1272 tra i nobili semgalli che firmarono un trattato di pace con i cavalieri di Livonia (un ordine religioso cavalleresco) e l'arcivescovo di Riga.\nNel 1279, dopo la sconfitta dei crociati nella battaglia di Aizkraukle, Nameisis guid\u00f2 una rivolta del suo popolo contro i crociati. A tal scopo, strinse un'alleanza con Traidenis, granduca di Lituania, e riusc\u00ec a sconfiggere la guarnigione di Livonia nel castello di T\u0113rvete. In breve tempo, i semgalli espugnarono altri castelli e i crociati furono costretti a lasciare Semigallia, ad eccezione della fortezza di Me\u017eotne.\nNell'estate del 1279, i crociati fecero diversi tentativi per riconquistare le posizioni perdute. Saccheggiarono le terre intorno a Dobele e T\u0113rvete, ma non furono in grado di conquistare i castelli. Nell'autunno del 1280, Nameisis attacc\u00f2 Riga, la principale roccaforte dei crociati. L'attacco fall\u00ec, in quanto i difensori riuscirono a convocare una grande forza dei loro alleati letgalli e ad allestire posizioni difensive di fronte alla citt\u00e0. Tuttavia, i semigalli riuscirono a catturare diversi prigionieri, incluso il maresciallo dell'ordine che fu inviato dal duca Traidenis e, infine, ucciso a Kernave.\nNel 1281, l'esercito di Livonia assalt\u00f2 nuovamente il castello di Dobele, ma nonostante l'ausilio dei lituani ne usc\u00ec sconfitto. In autunno, un esercito crociato molto numeroso (circa uomini) prese di mira T\u0113rvete servendosi di macchine da guerra. I semigalli non furono in grado di resistere a una tale forza e Nameisis firm\u00f2 un nuovo trattato di pace con l'ordine di Livonia. Ai sensi del documento, i semgalli furono costretti a pagare un tributo e ad accettare giudici tedeschi, pur preservando i loro castelli e terre.\nDopo il trattato, Nameisis and\u00f2 in Lituania per combattere i crociati a Cristburgo, in Prussia orientale insieme al duca Traidenis. Poich\u00e9 non si fa menzione di Nameisis a seguito di tale evento, si presume che mor\u00ec in quell'occasione."}
{"id": "9139912", "revid": "300067", "url": "https://it.wikipedia.org/wiki?curid=9139912", "title": "Vasilis Simtsak", "text": ""}
{"id": "9139913", "revid": "300067", "url": "https://it.wikipedia.org/wiki?curid=9139913", "title": "Stavros Schizas", "text": ""}
{"id": "9139915", "revid": "300067", "url": "https://it.wikipedia.org/wiki?curid=9139915", "title": "Apollon Tsochlas", "text": ""}
{"id": "9139919", "revid": "300067", "url": "https://it.wikipedia.org/wiki?curid=9139919", "title": "Aggelos Tsamis", "text": ""}
{"id": "9139934", "revid": "606039", "url": "https://it.wikipedia.org/wiki?curid=9139934", "title": "Galacticoidea", "text": ""}
{"id": "9139935", "revid": "300067", "url": "https://it.wikipedia.org/wiki?curid=9139935", "title": "Sotiris Nikolaidis", "text": ""}
{"id": "9139936", "revid": "599013", "url": "https://it.wikipedia.org/wiki?curid=9139936", "title": "Timothy Fayulu", "text": "Carriera.\nClub.\nAcquistato dal } nel 2018, debutta fra i professionisti il 22 maggio 2019 in occasione dell'incontro di Super League vinto 3-0 contro il .\nNazionale.\nNel 2021 viene convocato dalla nazionale under-21 per disputare il campionato europeo di categoria.\nStatistiche.\n\"Statistiche aggiornate al 3 ottobre 2021\"."}
{"id": "9139937", "revid": "458786", "url": "https://it.wikipedia.org/wiki?curid=9139937", "title": "Ivan Kuz'mi\u010dev", "text": "Carriera.\nDebutta in Prem'er-Liga il 16 maggio 2021 con la maglia dell' in occasione del match perso 1-0 contro la .\nStatistiche.\nPresenze e reti nei club.\n\"Statistiche aggiornate al 2 ottobre 2021.\""}
{"id": "9139938", "revid": "458786", "url": "https://it.wikipedia.org/wiki?curid=9139938", "title": "Ivan Kuzmichev", "text": ""}
{"id": "9139939", "revid": "277947", "url": "https://it.wikipedia.org/wiki?curid=9139939", "title": "Edoardo Giraud", "text": "Biografia.\nFiglio di un commerciante che avrebbe gradito le scuole migliori per Edoardo, non riuscendovi perch\u00e9 il ragazzo si fece espellere dal Politecnico federale di Zurigo a causa della sua passione per il teatro, cominciando dall'Accademia dei Filodrammatici di Milano. Inoltre fu un garibaldino e partecip\u00f2 alle guerre d'indipendenza italiane.\nIl suo primo ruolo lo ebbe nella compagnia Stacchini e il suo debutto avvenne a La Spezia nel ruolo di secondo brillante e generico giovane. \nNei due anni successivi lavor\u00f2 nel genere dell'operetta.\nQuando nel 1871 Cletto Arrighi fond\u00f2 il teatro Milanese, Giroud entr\u00f2 a far parte della compagnia, anche se ben presto alcuni contrasti con il suo principale, lo convinsero a fondare una sua compagnia, che divenne la Ferravilla-Ivon-Giroud, che ottenne venti anni di successi durante le tourn\u00e9es italiane. Giroud si mise in evidenza soprattutto per le sue caratterizzazioni comiche, per la presenza scenica e gli adattamenti. \nGiroud fu scrittore e commediografo di una cinquantina di opere, tra adattamenti, traduzioni e originali.\nTra le sue opere si possono menzionare \"La mamma la dorma\", dramma borghese intriso di morale; \"Moschin, Vairon e comp.\", commedia borghese incentrata sul lavoro; ritratto d'ambiente \u00e8 anche \"El portinar\", commedia in cui descrive sia l'aristocrazia sia il popolo. \nPi\u00f9 caratteristico \u00e8 \"Luis Beretta\", scene in un atto, il cui protagonista \u00e8 il Croatt, che si esprime con un pittoresco linguaggio a met\u00e0 strada fra il tedesco e il milanese. Da segnalare anche \"On teater meccanich\", tipica opera di fine Ottocento; \"I saltador\", un vaudeville del 1879 in cui Meneghino si esprime talvolta in italiano. \nQuando la compagnia Ferravilla-Ivon-Giraud si sciolse nel 1898, Giraud continu\u00f2 a lavorare assieme al Ferravilla, anche se partecip\u00f2 ad altre produzioni teatrali oltre ad apparire in numerosi film fra cui \"I minatori\" e \"I promessi sposi\".\nFece parlare di se anche per atti come l'entrare in una gabbia di leoni o insegnare recitazione ai malati di mente della Sinagra dal 1872 al 1874.\nGiraud mor\u00ec il 28 novembre 1912 a causa di un malore nel suo camerino del teatro Apollo di Lugano dove avrebbe dovuto recitare."}
{"id": "9139941", "revid": "1921867", "url": "https://it.wikipedia.org/wiki?curid=9139941", "title": "REAPER", "text": "REAPER (acronimo di Rapid Environment for Audio Production, Engineering and Recording) \u00e8 un software multipiattaforma che opera da workstation audio digitale e sequencer MIDI, realizzato da Cockos nel 2006. \nL'ultima versione \u00e8 attualmente disponibile su Windows (XP e successivi), macOS (10.5 e successivi) e in versione beta su Linux.\nREAPER \u00e8 noto per la sua vasta compatibilit\u00e0 con la maggior parte dei codec audio/video e i diversi formati di plugin (come VST e AU), la sua estrema personalizzazione e la sua grande portabilit\u00e0, essendo disponibile senza limitazioni su qualsiasi piattaforma.\nLicenza.\nREAPER offre una prova gratuita di 60 giorni che include tutte le funzionalit\u00e0 presenti nella sua versione a pagamento. Per ulteriori utilizzi sono disponibili 2 tipi di licenza, una discontinua ed una commerciale: si differenziano esclusivamente per il prezzo e per il target a cui sono indicate, quella discontinua, ad esempio, \u00e8 pensata per privati, piccole imprese e scuole.\nOgni licenza include la versione corrente e l'aggiornamento gratuito alle versioni successive, \u00e8 valida per tutte le configurazioni (x64 e x86) e consente pi\u00f9 installazioni, a patto che REAPER venga eseguito su un computer alla volta.\nPersonalizzazione.\nREAPER permette all'utente molteplici opzioni di personalizzazione grazie a ReaScript (funzione che consente di modificare, eseguire ed effettuare il debug degli script all'interno di REAPER) e diverse estensioni funzionali. Tra queste la pi\u00f9 utilizzata \u00e8 la SWS/S&amp;M, nasce come progetto collaborativo e include diversi miglioramenti al workflow e funzioni avanzate, disponibili sotto licenza open source.\nL'interfaccia di REAPER pu\u00f2 essere personalizzata tramite l'utilizzo di temi creati dagli utenti. Ogni tema delle versioni precedenti \u00e8 incluso con REAPER consentendo una revisione completa dell'interfaccia grafica.\nREAPER \u00e8 stato tradotto in diverse lingue tramite dei language pack disponibili per il download. Gli sviluppatori come gli stessi utenti possono creare language pack per REAPER.\nPlugin.\nREAPER include nel pacchetto di installazione una serie di plugin e strumenti virtuali che condividono lo stesso prefisso (ReaEQ, ReaComp, ReaVerb, ecc..) e prendono il nome di \"ReaPlugs\", scaricabili separatamente in formato VST per essere compatibili con gli altri software DAW.\nOltre ad essere compatibile con la maggior parte dei formati di plug-in, REAPER supporta il formato JSFX. Un file di testo, modificabile in qualsiasi editor testuale, che una volta importato nel software diventa un plugin a tutti gli effetti, con la caratteristica di essere estremamente flessibile e personalizzabile.\nVideo.\nCome la maggior parte delle workstation audio digitali, REAPER pu\u00f2 essere impiegato per il montaggio video. Essendo compatibile nativamente con la maggior parte dei formati, REAPER risulta estremamente versatile in questo campo e, a differenza di altri software DAW, gestisce tracce video nello stesso modo in cui gestisce audio e MIDI."}
{"id": "9139943", "revid": "6923", "url": "https://it.wikipedia.org/wiki?curid=9139943", "title": "Beat the Border", "text": "Beat the Border \u00e8 il secondo album dell'artista ugandese Geoffrey Oryema; inciso nel 1993 per l'etichetta Real World.\nHanno collaborato alla realizzazione dell'album Jean-Pierre Alarcen (chitarra solista), Bob Ezrin, Brian Eno, Manu Katch\u00e9 e Ayub Ogada."}
{"id": "9139947", "revid": "1924342", "url": "https://it.wikipedia.org/wiki?curid=9139947", "title": "Cezinando", "text": "Biografia.\nCresciuto a Oslo, ha trascorso parte della sua infanzia con i nonni in Portogallo, dove ha fatto conoscenza del portoghese.\n\u00c8 salito alla ribalta nel 2016 dopo essere andato in tourn\u00e9e e aver vinto un P3 Gull e un Spellemannprisen come Miglior paroliere per il suo lavoro nel disco \"Barn av Europa\". In seguito alla pubblicazione del terzo album in studio \"Noen ganger og andre\", certificato platino dalla IFPI Norge per le oltre unit\u00e0 equivalenti totalizzate, ha visto la sua prima numero uno nella VG-lista e il 16\u00ba posto nella classifica annuale. Il disco, vincitore di due Spellemannprisen, ha prodotto la hit \"H\u00e5per du har plass\", che per aver superato le unit\u00e0 di vendita ha conseguito il triplo platino dal ramo locale della International Federation of the Phonographic Industry.\nIl quarto album \"Et godt stup i et grunt vann\", uscito nel 2020, si \u00e8 collocato al vertice della graduatoria nazionale e nell'ambito dell'edizione annuale dello Spellemannprisen, gli ha permesso di trionfare in tre categorie."}
{"id": "9139948", "revid": "1687355", "url": "https://it.wikipedia.org/wiki?curid=9139948", "title": "Anastasia Zakharova", "text": ""}
{"id": "9139949", "revid": "300067", "url": "https://it.wikipedia.org/wiki?curid=9139949", "title": "Michalis Polytarchou", "text": ""}
{"id": "9139950", "revid": "1745361", "url": "https://it.wikipedia.org/wiki?curid=9139950", "title": "Sfodri", "text": "Sfodri \u00e8 un personaggio della mitologia greca, presente nelle \"Argonautiche\" di Apollonio Rodio.\nMito.\nCizico, giovanissimo sovrano dell'omonima citt\u00e0 asiatica nella Propontide, aveva accolto gli Argonauti durante il loro viaggio con destinazione la Colchide. Gli eroi quindi ripartirono, durante una notte di luna nuova: una violenta tempesta sospinse per\u00f2 la nave di nuovo sulla costa della citt\u00e0 che essi avevano appena lasciato. Il re, affacciatosi dal suo palazzo, scambi\u00f2 gli Argonauti per pirati, e con le sue guardie personali, tra i quali c'era anche Sfodri, mosse in armi per assalirli; gli Argonauti da parte loro non riconobbero Cizico. Gli uni e gli altri erano stati ingannati dalle avverse condizioni del tempo, oltre che dalla mancata luminosit\u00e0 della luna: lo scontro fu dunque inevitabile, e termin\u00f2 con l'uccisione di Cizico e delle sue guardie. Sfodri cadde per mano di Acasto."}
{"id": "9139956", "revid": "300067", "url": "https://it.wikipedia.org/wiki?curid=9139956", "title": "Nikolaos Persid\u012bs", "text": ""}
{"id": "9139959", "revid": "300067", "url": "https://it.wikipedia.org/wiki?curid=9139959", "title": "Nikolaos Persidis", "text": ""}
{"id": "9139962", "revid": "300067", "url": "https://it.wikipedia.org/wiki?curid=9139962", "title": "Nikos Persidis", "text": ""}
{"id": "9139966", "revid": "300067", "url": "https://it.wikipedia.org/wiki?curid=9139966", "title": "Marios Bat\u012bs", "text": ""}
{"id": "9139967", "revid": "300067", "url": "https://it.wikipedia.org/wiki?curid=9139967", "title": "Marios Batis", "text": ""}
{"id": "9139968", "revid": "300067", "url": "https://it.wikipedia.org/wiki?curid=9139968", "title": "Marios Mpatis", "text": ""}
{"id": "9139969", "revid": "1318658", "url": "https://it.wikipedia.org/wiki?curid=9139969", "title": "Michel Roux-Spitz", "text": "Biografia.\nFiglio di un architetto, entr\u00f2 all'\u00c9cole des Beaux-Arts di Lione nello studio di Tony Garnier e poi divenne allievo nella bottega di Gaston Redon e Alfred Henry Recoura alla \u00c9cole des beaux-arts di Parigi. Vinse il Prix de Rome nel 1920. Si trasfer\u00ec a Parigi al suo ritorno da Roma nel 1924, e, influenzato da Auguste Perret, realizz\u00f2 un caratteristico edificio del suo stile, con finestre a bovindo su 3 lati sulla facciata, in via Guynemer 14 a Parigi. Ripet\u00e9 questa forma in diverse opere, come al Quai d'Orsay, noto come \"Serie bianca\".\nVenne nominato redattore capo di \"The Architect\" tra il 1925 e il 1932, quindi entr\u00f2 a far parte del Board of Patrons della rivista \"L'Architecture d'aujourd'hui\" nel 1930. Divenne di nuovo direttore della rivista francese \"Architecture\" tra il 1943 e il 1950. Roux-Spitz utilizz\u00f2 questi vari forum per difendere la posizione degli architetti moderni, ma si oppose ai principi radicali di Le Corbusier. Fu anche professore di teoria all'\u00c9cole nationale sup\u00e9rieure des beaux-arts nel 1940.\nI compiti ufficiali includevano l'architetto capo degli edifici civili e dei palazzi nazionali e l'architetto dei servizi postali. Fu architetto capo della Biblioteca Nazionale nel 1932 e lo rimase fino al 1953, in questo incarico effettuando un riassetto all'interno dell'attuale sito di Richelieu e la costruzione di un annesso a Versailles. Il 29 marzo 1945 fu nominato architetto capo per la ricostruzione del comune di Nantes. Il suo piano di ricostruzione fu approvato nel 1947.\nRoux-Spitz mor\u00ec il 15 luglio 1957 a Dinard."}
{"id": "9139970", "revid": "458786", "url": "https://it.wikipedia.org/wiki?curid=9139970", "title": "Musaba (disambigua)", "text": ""}
{"id": "9139973", "revid": "599013", "url": "https://it.wikipedia.org/wiki?curid=9139973", "title": "Matija Horvat", "text": "Carriera.\nCresciuto nel settore giovanile del , debutta in prima squadra il 15 luglio 2016 in occasione dell'incontro di coppa d'Austria vinto 6-0 contro il Purgstall.\nIl 29 gennaio 2021 viene acquistato dall', con cui firma un contratto di un anno e mezzo.\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9139975", "revid": "125960887", "url": "https://it.wikipedia.org/wiki?curid=9139975", "title": "Fumino il pilotino", "text": "Fumino il pilotino (\"The New Adventures of Little Toot\") \u00e8 un film d'animazione del 1992. \u00c8 ispirato al personaggio della letteratura per bambini \"Little Toot\".\nTrama.\nIn una nave durante una tempesta due giovani cuccioli (Andrea e Tina) furono dispersi nel mare e quando riuscirono a salvarsi decisero di intraprendere un viaggio insieme alla giovane nave Pilotina di nome Fumino ed aiutati dal pellicano Siro e dal Delfino Echo, riusciranno a ricongiungersi con il padre, il Capitano Canebardo (che li aveva persi sulla sua nave durante la bufera)."}
{"id": "9139977", "revid": "1310927", "url": "https://it.wikipedia.org/wiki?curid=9139977", "title": "Valerij Ku\u010derov", "text": "Carriera.\nHa esordito in Prem\"jer-liha il 19 luglio 2015 disputando con lo l'incontro perso 1-2 contro la .\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9139979", "revid": "1310927", "url": "https://it.wikipedia.org/wiki?curid=9139979", "title": "Valeriy Kucherov", "text": ""}
{"id": "9139981", "revid": "2039387", "url": "https://it.wikipedia.org/wiki?curid=9139981", "title": "Collegio elettorale di Osimo (Camera dei deputati)", "text": "Il collegio di Osimo fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Marche e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Osimo era uno dei 12 collegi uninominali in cui erano suddivise le Marche e, come previsto dal D.Lgs. del 20 dicembre 1993 n. 536, era compreso nelle province di Ancona e di Macerata e comprendeva i seguenti comuni: Apiro, Appignano, Castelfidardo, Castelraimondo, Cingoli, Esanatoglia, Filottrano, Fiuminata, Gagliole, Matelica, Montecassiano, Montefano, Osimo, Pioraco, Poggio San Vicino, San Severino Marche, Sefro e Treia."}
{"id": "9139982", "revid": "465169", "url": "https://it.wikipedia.org/wiki?curid=9139982", "title": "Topless (singolo)", "text": "Topless \u00e8 un singolo del produttore italiano Geeno e dei rapper Luch\u00e8 e CoCo, pubblicato il 9 luglio 2021.\nVideo musicale.\nIl videoclip, diretto da Mauro Russo per Henea Productions, \u00e8 stato caricato sul canale YouTube dell'etichetta BFM il 10 agosto 2021."}
{"id": "9139988", "revid": "599013", "url": "https://it.wikipedia.org/wiki?curid=9139988", "title": "Shandon Baptiste", "text": "Carriera.\nClub.\nCresciuto nel settore giovanile dell', debutta in prima squadra il 29 agosto 2017 in occasione dell'incontro di Football League Trophy vinto 6-2 contro lo . Successivamente viene prestato all' in National League South per il resto della stagione.\nIl 31 gennaio 2020 viene acquistato dal con cui sigla un contratto di quattro anni e mezzo; debutta in Championship l'11 novembre 2020 nel match pareggiato 1-1 contro il . Termina la sua prima stagione in seconda serie con 13 presenze perdendo la finale dei play-off contro il .\nLa stagione seguente a causa di un infortunio rimediato contro il e costretto a rimanere ai box fino a giugno, con il club che riesce a centrare la promozione in Premier League grazie alla vittoria nei playoff.\nIl 28 agosto 2021 debutta in Premier League giocando l'incontro pareggiato 1-1 contro l'.\nNazionale.\nIl 24 ottobre 2017 debutta con la nazionale grenadina giocando l'amichevole persa 5-0 contro . Nel 2019 viene convocato per alcuni match di qualificazione per la CONCACAF Nations League ma declina in modo da non precludersi un'eventuale convocazione con l'.\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140006", "revid": "2039387", "url": "https://it.wikipedia.org/wiki?curid=9140006", "title": "Collegio elettorale di Ancona (Camera dei deputati)", "text": "Il collegio di Ancona fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Marche e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Ancona era uno dei 12 collegi uninominali in cui erano suddivise le Marche e, come previsto dal D.Lgs. del 20 dicembre 1993 n. 536, era interamente compreso nella provincia di Ancona e comprendeva i seguenti comuni: Agugliano, Ancona, Camerano, Numana, Offagna, Polverigi e Sirolo."}
{"id": "9140012", "revid": "92723", "url": "https://it.wikipedia.org/wiki?curid=9140012", "title": "Museo di Storia Nazionale della Bulgaria", "text": "Il Museo di Storia Nazionale della Bulgaria () \u00e8 il pi\u00f9 grande, ricco e importante museo della Bulgaria.\nPresenta in 10 mostre permanenti e 10 collezioni permanenti la storia della Bulgaria e della terra bulgara dall'antichit\u00e0 ai giorni nostri. Il museo conserva circa 650.000 monumenti storici e culturali.\n\u00c8 anche uno dei musei storici pi\u00f9 ricchi al mondo, con siti e manufatti UNESCO unici ed estremamente preziosi. Il museo ha anche tre filiali in Bulgaria, che sono la chiesa di Bojana, il monastero di Zemen e la Radetzky (nave). \nIl museo rispecchia a pieno la storia della Bulgaria e delle terre bulgare, quale paese \u00e8 il pi\u00f9 antico d'Europa e allo stesso tempo il pi\u00f9 ricco di manufatti d'Europa dopo l'Italia, la Grecia e la Turchia. "}
{"id": "9140014", "revid": "944090", "url": "https://it.wikipedia.org/wiki?curid=9140014", "title": "Referendum in Ungheria del 1989", "text": "I referendum in Ungheria del 1989 si tennero in Ungheria il 26 novembre 1989. Agli elettori \u00e8 furono proposti quattro quesiti: se il presidente dovesse essere eletto dopo le elezioni parlamentari, se le organizzazioni legate al Partito Socialista Operaio Ungherese dovessero essere bandite dai luoghi di lavoro, se il partito dovesse rendere conto delle propriet\u00e0 possedute o gestite da esso e se la Milizia Operaia dovesse essere sciolta. Tutte e quattro le proposte furono approvate, la prima di poco dal 50,1% degli elettori e le restanti tre dal 95% degli elettori. L'affluenza alle urne fu del 58,0%. "}
{"id": "9140015", "revid": "339392", "url": "https://it.wikipedia.org/wiki?curid=9140015", "title": "Fusioni e acquisizioni", "text": ""}
{"id": "9140022", "revid": "287204", "url": "https://it.wikipedia.org/wiki?curid=9140022", "title": "Referendum in Ungheria del 1990", "text": "Il referendum in Ungheria del 1990 si tenne il 29 luglio 1990, per chiedere agli elettori se il Presidente della Repubblica dovesse essere eletto direttamente dal popolo. \nSebbene la proposta sia stata approvata dall'85,9% dei votanti, l'affluenza fu solo del 14%, con conseguente nullit\u00e0 del referendum per il mancato raggiungimento del quorum. Di conseguenza, il presidente \u00e8 continuato ad essere eletto dall'Assemblea nazionale."}
{"id": "9140024", "revid": "1632387", "url": "https://it.wikipedia.org/wiki?curid=9140024", "title": "Lucifer's Friend", "text": "I Lucifer's Friend sono un gruppo hard rock tedesco, formato ad Amburgo nel 1970 dal chitarrista Peter Hesslein, dal cantante John Lawton, dal bassista Dieter Horns, dal tastierista Peter Hecht e dal batterista Joachim Reitenbach. Il gruppo era uno dei primi praticanti di heavy metal e rock progressivo; incorporarono anche elementi di jazz e fusion nella loro musica, specialmente nel loro quarto album \"Banquet\" del 1974. Oltre all'heavy metal, la band \u00e8 stata citata anche come uno dei pionieri del doom metal, aiutando a definire entrambi i generi grazie al loro suono pesante e ai testi cupi del loro debutto \"Lucifer's Friend\" del 1970, e tornando alle loro radici nel 1981 con \"Mean Machine\", anche se pi\u00f9 influenzati dallo speed metal.\nStoria.\nLa band Stonewall del cantante John Lawton si sciolse durante un tour in Germania nel 1969. Mentre la band tornava in Gran Bretagna, Lawton scelse di rimanere momentaneamente in Germania, e l\u00ec incontr\u00f2 Peter Hesslein, Dieter Horns, Peter Hecht e Joachim Reitenbach, tutti membri di una band chiamata The German Bonds. I cinque si unirono per registrare un album sotto il monicker Asterix nel 1970, cambiando presto il loro nome in Lucifer's Friend.\nI primi album sono stati pubblicati sull'etichetta Vertigo Records in Europa, ma negli Stati Uniti quegli album sono stati pubblicati su una serie di piccole etichette discografiche indipendenti (Billingsgate, Janus, Passport), spesso un anno o pi\u00f9 dopo la loro uscita in Europa. Cos\u00ec, nonostante l'airplay in alcuni mercati e un seguito di culto, gli album della band erano difficili da trovare e manc\u00f2 un vero successo commerciale. La band fu finalmente messa sotto contratto dalla Elektra Records nel 1977: pubblic\u00f2 tre album con un suono pi\u00f9 commerciale orientato al pop, ma a quel punto l'interesse per la band era scemato; quegli album ebbero anche meno successo dei precedenti.\nI Lucifer's Friend sono noti per aver cambiato stile e influenze in ogni album. L'omonimo debutto del 1970 aveva testi oscuri e uno stile essenziale di chitarra e organo e aveva un sound simile a quello dei Deep Purple, Uriah Heep, Led Zeppelin e Black Sabbath. Il suddetto 'album \u00e8 ancora ricercato dai fan della prima musica heavy metal.\nIl secondo album, \"Where the Groupies Killed the Blues\" (1972), prese una direzione completamente diversa. Era un album molto sperimentale di rock progressivo e psichedelico, composto principalmente da John O'Brien Docker. Nel terzo album, \"I'm Just a Rock &amp; Roll Singer\" (1973), cambiarono di nuovo direzione, questa volta nello stile rock diretto reso popolare da gruppi come Grand Funk Railroad, e temi grintosi con testi incentrati sulla \"vita on the road\".\n\"Banquet\" (1974) presentava composizioni jazz fusion con una band di supporto di 30 elementi, alternate ad alcune tracce pi\u00f9 brevi che ricordano i Chicago e i Traffic. I primi quattro album sono tutti dei concept album e insieme all'omonimo album di Asterix sono i pi\u00f9 ricercati oggi.\n\"Mind Exploding\" (1976) ha cercato di combinare il jazz di Banquet con il garage-rock di Rock &amp; Roll Singer, ma non \u00e8 stato accolto cos\u00ec bene come gli album precedenti. Il cantante John Lawton lasci\u00f2 nel 1976 per unirsi agli Uriah Heep. \u00c8 stato sostituito da Ian Cussick. Con lui la band registr\u00f2 e pubblic\u00f2 il singolo 7\" \"Old Man Roller / Writing On The Wall\" nel giugno 1977. Nello stesso anno fu sostituito da Mike Starrs, ex cantante dei Colosseum II. John Lawton fece nuovamente il suo ingresso per l'album del 1981 \"Mean Machine\". Nei due album senza Lawton (\"Good Time Warrior\" del 1978 e \"Sneak Me In\" degli anni '80) la band si spost\u00f2 su un suono pi\u00f9 commerciale.\nL'album solista di John Lawton del 1980 su RCA, Heartbeat, era un album dei Lucifer's Friend in tutto tranne che nel nome, con la formazione di Sneak Me In che si esibiva come gruppo di riserva in quel progetto. Il ritorno ufficiale di Lawton, Mean Machine, ha visto la band tornare all'heavy metal, questa volta sulla scia dei Rainbow e della NWOBHM. La band si sciolse ufficialmente nel 1982 ma tredici anni dopo, nel 1994 John e Peter Hesslein si riformarono brevemente per pubblicare un nuovo CD, \"Sumo Grip\" sotto il nome di Lucifer's Friend II, con Curt Cress, Andreas Dicke, Jogi Wichmann e Udo Dahmen che sostituirono il schieramento classico. Dopo questo si sono lasciati ancora una volta.\nAnni recenti.\nSebbene John Lawton abbia dichiarato che la troupe non era interessata a tornare a registrare o esibirsi di nuovo dal vivo, nell'agosto 2014 ha pubblicato la notizia nel suo sito web di un'eventuale reunion con la formazione originale per suonare alcune date del 2015 incluso lo Sweden Rock Festival a giugno, dopo quasi 40 anni dal loro ultimo concerto insieme. Inoltre pubblicarono una nuova compilation chiamata \"Awakening\" il 6 aprile, seguita da quattro nuove tracce. A causa della scomparsa del loro batterista originale Joachim \"Addi\" Rietenbach alcuni anni fa, la sua posizione \u00e8 ora occupata da Stephan Eggert. Inoltre, il tastierista originale Peter Hecht ha rifiutato di partecipare alla reunion. A causa di ci\u00f2, il chitarrista Peter Hesslein ha suonato le parti di tastiera nel nuovo album, assumendo ancora una volta Jogi Wichmann (che ha suonato in \"Sumo Grip\") come tastierista dal vivo per gli spettacoli nel 2015 e 2016.\nLa canzone \"Ride in the Sky\" dei Lucifer's Friend \u00e8 suonata nel film bulgaro Love.net, con Lawton, come canzone di una band fittizia chiamata Tabloid.\nEredit\u00e0.\nTim Baker, cantante della band epic metal Cirith Ungol, ha citato i Lucifer's Friend come un'influenza sul sound dei Cirith Ungol in un'intervista con Metal Forces, affermando che \"Volevamo davvero essere simili [ai Lucifer's Friend]\".\nFormazione.\nMembri passati\nDiscografia.\nRaccolte e dischi dal vivo.\nCome Lucifer's Friend II\nSide projects e gruppi correlati.\nGerman Bonds (con Peter Hecht alle tastiere e Dieter Horns al basso)\nBokaj Retsiem (Include Peter Hecht alle tastiere e Dieter Horns al basso)\nHell Preachers Inc. (Include i futuri membri dei Lucifer's Friend, eccetto John Lawton)\nBrother T &amp; Family (Include i futuri membri dei Lucifer's Friend, eccetto John Lawton)\nElectric Food \nAsterix \nPink Mice (Include tutti i membri originali dei Lucifer's Friend, eccetto John Lawton)\nHepp, Hahn and Huhn (Include Peter Hecht alle tastiere e Dieter Horns al basso)\nOkko Becker (Include Peter Hesslein alle chitarre)\nPropeller (Include Peter Hesslein alle chitarre)\nFrankie Dymon (Include Peter Hecht alle tastiere)\nThe Rattles (Include Herbert Bornhold alla batteria)\nDavid Frank Selection (Include Peter Hesslein alle chitarre)\nJohn Lawton (Include tutti gli originali membri dei Lucifer's Friend)"}
{"id": "9140026", "revid": "404449", "url": "https://it.wikipedia.org/wiki?curid=9140026", "title": "Garibaldi (romanzo)", "text": ""}
{"id": "9140031", "revid": "380453", "url": "https://it.wikipedia.org/wiki?curid=9140031", "title": "Mirador Volleyball 2015", "text": "Questa voce raccoglie le informazioni riguardanti il Mirador Volleyball nella stagione 2015.\nStagione.\nIl Mirador Volleyball partecipa al campionato mondiale per club 2015 come rappresentante della NORCECA, venendo eliminato alla fase a girone e chiudendo al quinto posto finale.\nOrganigramma societario.\nArea direttiva\nArea tecnica"}
{"id": "9140033", "revid": "36426", "url": "https://it.wikipedia.org/wiki?curid=9140033", "title": "Chiesa degli Armeni (Livorno)", "text": ""}
{"id": "9140036", "revid": "62244", "url": "https://it.wikipedia.org/wiki?curid=9140036", "title": "Maid", "text": "Maid \u00e8 una miniserie televisiva statunitense di genere drammatico ispirata dal memoir di Stephanie Land \"Domestica: Lavoro duro, Paga Bassa, e la voglia di sopravvivere di una Madre\". La serie \u00e8 stata creata da Molly Smith Metzler e ha debuttato su Netflix il 1\u00ba ottobre 2021.\nTrama.\nAlex lascia il suo violento fidanzato e si trasferisce con la loro figlia in un rifugio, trovando lavoro come addetta alle pulizie per la ditta \"Value Maids\". La miniserie segue la lotta di Alex per crescere una bambina, affrontare sia un ex fidanzato violento che la sua disfunzionale famiglia di origine e confrontarsi con la burocrazia dell'assistenza statale, il tutto mentre lavora come domestica e sogna un futuro come scrittrice. La storia si svolge vicino Seattle, con il personaggio di Alex che fa spesso la pendolare via traghetto verso l'immaginaria citt\u00e0 di Fisher Island.\nProduzione.\nSviluppo.\nIl 20 novembre 2019 Netflix ha annunciato la produzione di una serie tv dedicata al best-seller di Stephanie Land. La serie \u00e8 creata da Molly Smith Metzler, che assume anche la carica di produttrice esecutiva insieme a John Wells, Erin Jontow, Margot Robbie, Tom Ackerley, Brett Hedblom. Le compagnie di produzione sono: John Wells Productions, LuckyChap Entertainment, e Warner Bros. Television. I registi della serie sono Wells, Nzingha Stewart, Lila Neugebauer, Helen Shaver e Quyen Tran. La serie \u00e8 stata rilasciata su Netflix il 1\u00ba ottobre 2021.\nCasting.\nNell'agosto 2020 Margaret Qualley e Nick Robinson sono stati scelti come personaggi principali. Nei mesi successivi anche Anika Noni Rose, Andie MacDowell, Tracy Vilar e Billy Burke avrebbero partecipato al cast. Il 22 settembre 2021 Margaret Qualley \u00e8 stata ospite di Jimmy Fallon per presentare la serie.\nRiprese.\nLe riprese si sono svolte tra il 28 settembre 2020 e il 9 aprile 2021 a Victoria, nella Columbia Britannica.\nAccoglienza.\nIl sito della Rotten Tomatoes ha riportato un'approvazione del 100% con una valutazione media di 8/10, secondo 15 recensioni. Metacritic, che ha usato una media ponderata, ha dato una valutazione media di 82/100 secondo 18 recensioni."}
{"id": "9140040", "revid": "1442080", "url": "https://it.wikipedia.org/wiki?curid=9140040", "title": "Fabrizio Cattaneo", "text": "Biografia.\nNato a Genova da Luigi Cattaneo e Laura Malpassi, comincia ad interessarsi al jazz all\u2019et\u00e0 di circa dieci anni ascoltando alcune incisioni di Louis Armstrong avute dal padre, anch\u2019egli appassionato di questa musica. Affascinato dalla tromba inizia, intorno ai quindici anni, a frequentare il Louisiana Jazz Club di Genova dove riceve i primi rudimenti dal trombettista Maurizio Burdese.\nDa autodidatta intraprende la sua carriera musicale in seno ai New Orleans Stompers di Genova, dedicandosi al jazz dixieland e ispirandosi ai grandi trombettisti e cornettisti del passato come Louis Armstrong e Buddy Bolden. Nel corso degli anni ha ampliato il suo stile, che attualmente spazia dallo stile New Orleans a quello swing.\nOggi suona attivamente e regolarmente con i Jambalaya Six del clarinettista Vittorio Castelli, la Barry Martyn New Orleans Reunion Band del trombonista Luciano Invernizzi e la Pegasus Brass Band di Milano, oltre a far parte integrante del Lino Patruno Jazz Show. Ha collaborato e collabora ad LP e CD dei gruppi prima menzionati ed ha al suo attivo la partecipazione ad importanti jazz festival europei e internazionali e ad alcune trasmissioni televisive (\"Tandem\", ...), nonch\u00e9 alla colonna sonora del film \"Bix - Un'ipotesi leggendaria\" di Pupi Avati (basato sulla biografia del trombettista Bix Beiderbecke) che rappresent\u00f2 l'Italia al Festival di Cannes nel 1991.\nNel Luglio 1995 accompagna la cantante statunitense Ami Stewart durante un concerto con Lino Patruno a Portofino.\nNel 2005 ha collaborato con Vinicio Capossela nella realizzazione dell'album \"Ovunque proteggi\" suonando insieme a Vittorio Castelli e Luciano Invernizzi nel brano \"Dove siamo rimasti a terra Nutless\", il cui testo riprende alcuni tratti dal libro del cantautore \"Non si muore tutte le mattine\".\nNel maggio 2011 ha rappresentato l'Italia suonando al New Orleans Jazz &amp; Heritage Festival come unico trombettista italiano finora presente a tale manifestazione, supportato da Lino Patruno, Mauro Carpi e una formazione di musicisti di New Orleans stessa. Per l'occasione, la formazione \u00e8 stata affiancata sul palco dal noto attore italiano Franco Nero che ha presentato il film Forever Blues, da lui diretto.\nSempre nel maggio 2011, a Parma, ha suonato in teatro nuovamente al fianco del Lino Patruno Jazz Show in occasione di un concerto dedicato alla blues-singer Bessie Smith. In tale contesto \u00e8 stata di particolare rilievo la presenza sul palco di Franco Nero e dell'attrice americana Vanessa Redgrave che hanno recitato alcuni tra i pi\u00f9 celebri testi di Bessie Smith col sottofondo musicale della band. \nNell'Ottobre 2014 partecipa ad un importante concerto a New Orleans per la comunit\u00e0 di italiani l\u00e0 presente sempre al fianco di Lino Patruno, Mauro Carpi, Pierluca Buonfrate, Franco Nero e diversi musicisti locali della citt\u00e0 della Louisiana. \nNel corso della sua carriera ha collaborato con innumerevoli artisti internazionali tra cui Spiegle Willcox, Scott Hamilton, Rudy Balliu, Teddy Riley, Rulph Sutton, Jimmy Woode, Walter Payton, Bob Haggart, Louis Nelson, Freddie Kohlman, Yank Lawson, George Masso, Kenny Davern, Bob Wilber, Barry Martyn e italiani come Romano Mussolini, Carlo Loffredo, Alfredo Ferrario, Paolo Alderighi, Rossano Sportiello, Luciano Milanese e molti altri.\nRecentemente, \u00e8 entrato a far parte dei gruppi Jazz &amp; Saudade Experience (improntato principalmente su jazz, samba e bossa nova cantati in portoghese) e Bald Jazz Band."}
{"id": "9140050", "revid": "61051", "url": "https://it.wikipedia.org/wiki?curid=9140050", "title": "Parassita obbligato", "text": ""}
{"id": "9140052", "revid": "61051", "url": "https://it.wikipedia.org/wiki?curid=9140052", "title": "Oloparassita", "text": ""}
{"id": "9140053", "revid": "61051", "url": "https://it.wikipedia.org/wiki?curid=9140053", "title": "Parassita completo", "text": ""}
{"id": "9140054", "revid": "1064007", "url": "https://it.wikipedia.org/wiki?curid=9140054", "title": "Niko Peleshi", "text": "In precedenza \u00e8 stato vice primo ministro dell'Albania nel primo governo Rama. \u00c8 stato Prefetto di Coriza dal 2004 al 2005 e sindaco di Coriza dal 2007 al 2012. Dal 2012 \u00e8 membro della Presidenza del Partito Socialista.\nBiografia.\nSi \u00e8 laureato con lode in Ingegneria Elettronica presso l'Universit\u00e0 Politecnica di Tirana ed \u00e8 stato insignito del titolo di Ingegnere Elettronico. Nel 1989 ha completato l'istruzione secondaria con lode a Kor\u00e7\u00eb, presso la Raqi Qirinxhi High School.\nPeleshi ha lavorato per diversi anni nel settore delle imprese private nella citt\u00e0 di Coriza ed \u00e8 stato capo della Camera di Commercio e Industria di Coriza dal 2001 al 2004.\nLa sua carriera politica \u00e8 iniziata nell'ottobre 2004 quando \u00e8 stato nominato Prefetto della Regione di Coriza. Rimase in carica un anno. Nel 2005 \u00e8 stato eletto presidente della sezione del partito socialista di Coriza. Nelle elezioni amministrative del febbraio 2007 \u00e8 stato eletto sindaco di Coriza, per essere riconfermato in tale carica alle elezioni locali del 2011. \u00c8 membro della Presidenza del Partito Socialista dal 2012.\nNel 2013 \u00e8 entrato a far parte del Comitato di Sorveglianza del Congresso dei poteri locali e regionali del Consiglio d'Europa."}
{"id": "9140056", "revid": "6923", "url": "https://it.wikipedia.org/wiki?curid=9140056", "title": "Referendum in Ungheria del 1997", "text": "Il referendum in Ungheria del 1997 si svolse il 16 novembre 1997 e fu il terzo referendum ungherese dopo la caduta del comunismo. Su iniziativa dell'Assemblea nazionale, venne chiesto agli elettori se l'Ungheria dovesse aderire all'Organizzazione del Trattato dell'Atlantico del Nord (NATO).\nContesto.\nDopo la caduta del comunismo e i cambiamenti di regime nell'Europa orientale, nella maggior parte dei paesi europei centrali si sent\u00ec il bisogno di entrare nelle organizzazioni di cooperazione occidentale. A causa delle tensioni in corso nella regione (guerre sudslaviche, movimenti nazionalisti), sembrava allettante per gli stati garantirsi la sicurezza nel quadro della NATO. Dopo la fine del Patto di Varsavia avviato dall'Ungheria nel 1991, il governo ungherese inizi\u00f2 i negoziati con i paesi della NATO sulle condizioni per l'adesione all'alleanza.\nNegli anni successivi, l'Ungheria divenenne uno dei partner pi\u00f9 stabili dell'Europa centrale della NATO e fu tra i membri fondatori del Partenariato per la pace.\nTuttavia, l'idea di aderire a un'organizzazione militare non era condivisa in modo uniforme nell'intero Paese. Il Partito Operaio chiese un referendum contro l'adesione alla NATO gi\u00e0 nel 1995, ma il parlamento non lo convoc\u00f2, adducendo la mancanza di una posizione decisionale. L'8 luglio 1995 la NATO invit\u00f2 tre paesi dell'Europa centrale ad iniziare i negoziati: Ungheria, Repubblica Ceca e Polonia. A seguito dell'invito, il Parlamento ungherese indisse un referendum consultivo, convocato da \u00c1rp\u00e1d G\u00f6ncz per il 16 novemgre 1997.\nIl referendum sull'adesione alla NATO fu anche un test della nuova legge referendaria: nell'estate del 1997 infatti l'Assemblea nazionale decise che il referendum sarebbe stato considerato positivo se la maggioranza dei votanti, che fossero almeno il 25% dei cittadini aventi diritto al voto, avesse dato la stessa risposta al quesito posto.\nCampagna referendaria.\nFavorevoli.\nI partiti al governo e tutti i partiti rappresentati all'Assemblea nazionale si unirono a favore dell'adesione alla NATO. I partiti parlamentari non condussero un'intensa campagna referendaria, tuttavia il gran numero di programmi, articoli e conferenze commissionati dal governo richiedevano il sostegno per l'adesione. La campagna di sostegno fu finanziata principalmente dal Ministero degli Affari Esteri e dal Ministero della Difesa. La campagna vocale pro-NATO \u00e8 stata portata davanti all'ORTT in diverse occasioni, condannando le emittenti pro-NATO.\nContrari.\nDue partiti non parlamentari hsi opposero all'adesione ungherese alla NATO. Il Partito Operaio, in quanto successore dell'ex partito di stato, si dichiar\u00f2 contrario, ma a causa della scarsit\u00e0 delle sue capacit\u00e0, il partito lanci\u00f2 solo una debole controcampagna in cui la NATO venne descritta come un'organizzazione militarista sopravvissuta alla Guerra Fredda. In autunno, il Partito Ungherese Giustizia e Vita (MIEP) \u00e8 apparso al pubblico come la pi\u00f9 popolare forza anti-adesione. Il partito si oppose all'adesione all'alleanza militare, ricordando la neutralit\u00e0 della NATO espressa durante la rivoluzione del 1956 e che quindi la stessa organizzazione era guidata da interessi propri dai quali la nazione ungherese non avrebbe potuto aspettarsi garanzie per la propria sicurezza futura. La pi\u00f9 grande manifestazione contro l'adesione alla NATO si \u00e8 tenuta il 14 novembre 1997 al centro Congressi di Budapest.\nConseguenze.\nA seguito del successo del referendum, nel febbraio 1998, il Parlamento ungherese approv\u00f2 una risoluzione sui risultati del referendum.\nL'Ungheria, insieme a Polonia e Repubblica Ceca, divenne membro a pieno titolo della NATO il 12 marzo 1999.\nLa stampa degli stati occidentali accolsr con favore il risultato del referendum. L'elevata percentuale di sostenitori dell'adesione \u00e8 stata commentata come un segno dell'impegno euro-atlantico del paese."}
{"id": "9140057", "revid": "62748", "url": "https://it.wikipedia.org/wiki?curid=9140057", "title": "Maurice Tranchant de Lunel", "text": "Biografia.\nArchitetto di monumenti storici in Marocco, Maurice Tranchant de Lunel \u00e8 stato il progettista della Grande moschea di Parigi.\nNel 1912, venne nominato direttore del Dipartimento di antichit\u00e0, belle arti e monumenti storici del protettorato francese in Marocco da Hubert Lyautey. La sua missione era quella di preservare i monumenti marocchini e stabilire una classifica dei monumenti storici in Marocco.\nDal 1920 al 1923 fu ispettore delle belle arti, antiquariato, monumenti e architetto del Protettorato del Marocco.\nFu anche pittore (acquarellista), illustratore e scrittore."}
{"id": "9140058", "revid": "1431409", "url": "https://it.wikipedia.org/wiki?curid=9140058", "title": "Nicolas Seiwald", "text": "Carriera.\nClub.\nCresciuto nel settore giovanile del , nel 2019 viene aggregato alla squadra affiliata del con cui debutta fra i professionisti il 24 maggio in occasione dell'incontro di 2. Liga\u00a0perso 2-1 contro il . Nel 2020 viene definitivamente promosso in prima squadra.\nNazionale.\nIl 12 novembre 2021 esordisce in nazionale maggiore nel successo per 4-2 contro .\nStatistiche.\nPresenze e reti nei club.\n\"Statistiche aggiornate al 3 agosto 2021.\""}
{"id": "9140075", "revid": "458786", "url": "https://it.wikipedia.org/wiki?curid=9140075", "title": "Marcus Hannesbo", "text": "Carriera.\nCresciuto nel settore giovanile dell', debutta in prima squadra il 4 marzo 2020 in occasione dell'incontro di DBUs Landspokalturnering vinto 2-0 contro il .\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140080", "revid": "599013", "url": "https://it.wikipedia.org/wiki?curid=9140080", "title": "Bill Straub", "text": "Carriera.\nClub.\nFormatosi calcisticamente nella formazione calcistica dell'Universit\u00e0 della Pennsylvania, nella stagione 1973 \u00e8 ingaggiato come prima scelta al draft dal , franchigia della North American Soccer League. Nel corso della stagione pass\u00f2 ai con cui gioca da titolare la finale vinta del torneo contro i , segnando anche la rete del definitivo 2-0. Rimane in forza agli \"Atoms\" sino al 1976, senza ottenere risultati di rilievo. \nNella stagione 1978 \u00e8 in forza ai , con cui raggiunge gli ottavi di finale della competizione.\nNazionale.\nNell'agosto 1975 ha giocato tre partite amichevoli con la nazionale a stelle e strisce."}
{"id": "9140085", "revid": "547034", "url": "https://it.wikipedia.org/wiki?curid=9140085", "title": "Kurziella gymnoclada", "text": " Kurziella gymnoclada \u00e8 un genere di piante angiosperme dicotiledoni della famiglia delle Asteraceae. \"Kurziella gymnoclada\" \u00e8 anche l'unica specie del genere Kurziella .\nEtimologia.\nIl nome generico (\"Kurziella\") \u00e8 stato dato in ricordo del botanico che per primo ha descritto la specie: Wilhelm Sulpiz Kurz (1834\u20131878).\nIl nome scientifico della specie \u00e8 stato definito per la prima volta dai botanici Henry Collett (1836-1901), William Botting Hemsley (1843-1924), Harold Ernest Robinson (1932-2020) e Sukhonthip Bunwong nella pubblicazione \" Proceedings of the Biological Society of Washington\" ( Proc. Biol. Soc. Washington 123(2): 177.) del 2010. Il nome scientifico del genere \u00e8 stato definito per la prima volta dal botanico Harold Ernest Robinson (1932-2020) e Sukhonthip Bunwong nella pubblicazione \" Proceedings of the Biological Society of Washington\" ( Proc. Biol. Soc. Washington 123(2): 176.) del 2010.\nDescrizione.\nLe piante di questa voce sono delle erbacee arbustive alte fino a 1 metro con sviluppo divergente verso l'alto. I fusti sono verdastri e glabri; la sezione trasversale presenta una struttura a 10 coste (5 coste nei rami giovanili).\nLe foglie sono disposte in modo alterno e sono picciolate. La lamina in genere \u00e8 intera, ovata con apici arrotondati; la consistenza pu\u00f2 essere leggermente carnosa. Le venature normalmente sono pennate. I margini sono provvisti di uno-due denti in posizione distale. La superficie \u00e8 ricoperta da ghiandole puntate. Lunghezza del picciolo: . Dimensione della lamina: larghezza ; lunghezza .\nL'infiorescenza \u00e8 formata da numerosi capolini sessili solitari terminali o ascellari. La struttura dei capolini \u00e8 quella tipica delle Asteraceae: un peduncolo sorregge un involucro a forma spesso campanulata composto da 25 - 30 squame (o brattee) disposte su 5 - 6 serie embricate e scalate che fanno da protezione al ricettacolo sul quale s'inseriscono i fiori di tipo tubuloso. Le brattee dell'involucro, isomorfe e persistenti, hanno delle forme oblunghe-lanceolate con margini scariosi e apici acuti e mucronati; il colore \u00e8 violaceo-brunastro. Il ricettacolo, glabro, \u00e8 sprovvisto di pagliette (ricettacolo nudo). Lunghezza dei capolini: . Dimensione delle brattee: larghezza ; lunghezza .\nI fiori, da 15 a 20 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi.\nI frutti sono degli acheni con pappo. Gli acheni hanno 5 coste con superficie densamente setolosa; all'interno si pu\u00f2 trovare del tessuto di tipo idioblasto allungati e solitari o corti in serie longitudinali e rafidi da corti oblunghi a corti romboidali; non \u00e8 presente il tessuto fitomelanina. Il carpodium (carpoforo) \u00e8 presente ed \u00e8 anulare. Il pappo \u00e8 formato da circa 40 setole capillari e barbate su una sola serie. Lunghezza dell'achenio: .\nDistribuzione e habitat.\nLa specie di questo gruppo si trova in Myanmar e Thailandia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre specie distribuite su generi, oppure specie e generi secondo altre fonti (una delle checklist pi\u00f9 aggiornata elenca fino a generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Erlangeinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di \"Erlangeinae\" appartengono al subclade relativo all'Africa tropicale e meridionale (l'altro subclade africano comprende anche specie delle Hawaii) frammisti ai generi di altre sottotrib\u00f9; si tratta quindi di un clade non ancora ben risolto filogeneticamente.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere (Erlangeinae), era descritta all'interno della sottofamiglia Cichorioideae. Tradizionalmente questa specie era descritta all'interno del genere \"Vernonia\" con il nome di \"Vernonia gymnoclada\" \nI caratteri distintivi per le specie di questo genere (\"Kurziella\") sono:\nSinonimi.\nSono elencati alcuni sinonimi per questa entit\u00e0:"}
{"id": "9140086", "revid": "199745", "url": "https://it.wikipedia.org/wiki?curid=9140086", "title": "Kurziella", "text": ""}
{"id": "9140087", "revid": "465169", "url": "https://it.wikipedia.org/wiki?curid=9140087", "title": "Alina Pa\u0161", "text": "Biografia.\nNata a Bu\u0161tyna, nell'oblast' della Transcarpazia, nel 2010 ha preso parte al programma televisivo \"Karaoke na majdani\".\nFattasi conoscere con la sua partecipazione alla versione ucraina di \"X Factor\", dove \u00e8 arrivata 3\u00aa in finale, ha pubblicato il suo primo album in studio \"Pintea: Hory\" nel 2019. Il disco \u00e8 stato supportato dall'estratto \"Bitanga\", che al YUNA, il principale riconoscimento musicale nazionale, le ha valso due nomination, vincendone una come Miglior hit hip hop. L'artista ha inoltre ottenuto due candidature nell'ambito del M1 Music Award e si \u00e8 esibita al festival Atlas Weekend.\n\"Padlo\", una collaborazione con Al'ona Al'ona, ha trionfato in due categorie al YUNA. Grazie a \"Per\u0161a Ledi\" ha conseguito il suo primo successo radiofonico, poich\u00e9 ha trascorso oltre un anno nella hit parade nazionale ed \u00e8 terminato alla 55\u00aa posizione nella classifica annuale.\nA giugno 2019 \u00e8 stato presentato il disco \"Pintea: Misto\", a cui ha fatto seguito il terzo album \"Rozmova\", che le ha permesso di ottenere due candidature al YUNA tenutosi nel 2021.\nAlina Pa\u0161 ha preso parte a Vidbir 2022, rassegna canora utilizzata per la selezione del rappresentante ucraino all'annuale Eurovision Song Contest, con l'inedito \"Shadows of Forgotten Ancestors\", il quale ha ricevuto il massimo dei voti dalla giuria e la seconda maggior quantit\u00e0 di punti dal televoto. In questo modo, l'artista si \u00e8 guadagnata il diritto di rappresentare la nazione ucraina all'Eurovision Song Contest 2022. Tuttavia, quattro giorni dopo, in seguito a una controversia riguardante un suo viaggio nel territorio conteso della Crimea nel 2015, illegale per la legge ucraina in quanto \u00e8 entrata dal confine con la Russia, la cantante si \u00e8 ritirata dalla competizione."}
{"id": "9140088", "revid": "2077903", "url": "https://it.wikipedia.org/wiki?curid=9140088", "title": "Mandamento tirrenico", "text": ""}
{"id": "9140090", "revid": "2077903", "url": "https://it.wikipedia.org/wiki?curid=9140090", "title": "Mandamento ionico", "text": ""}
{"id": "9140093", "revid": "123334893", "url": "https://it.wikipedia.org/wiki?curid=9140093", "title": "Borja Huidobro", "text": "Biografia.\nAll'et\u00e0 di 19 anni, inizi\u00f2 a studiare pittura con il pittore Nemesio Ant\u00fanez. Continu\u00f2 con i corsi di architettura presso la Pontificia universit\u00e0 cattolica del Cile, dove apparteneva alla stessa classe di Sergio Larra\u00edn Garc\u00eda Moreno, Emilio Duhart, Mario P\u00e9rez de Arce, H\u00e9ctor Vald\u00e9s e Fernando Castillo Velasco. Si laure\u00f2 nel 1963.\nGiunse in Francia dove ha lavorato principalmente sulle zone da urbanizzare con priorit\u00e0 (ZUP).\nNel 1969 entr\u00f2 a far parte del Laboratorio di urbanistica e architettura (AAU), insieme al collega peruviano Henri Ciriani. L\u00ec progett\u00f2 e realizz\u00f2 importanti opere pubbliche in Francia, India e Cina nei primi anni 1980. Vi lavor\u00f2 in particolare con Paul Chemetov, con il quale svilupp\u00f2 una vera complementarit\u00e0.\nImprovvisamente, nel 1998, fond\u00f2 con lui l'agenzia, C + H + (Chemetov + Huidobro).\nMantiene ancora un legame con il nativo Cile, dove realizza importanti progetti urbanistici.\nSaggi.\nPaul Chemetov e Borja Huidobro \"Cinque progetti 1979-1982\", Electa Moniteur, Parigi, 1983"}
{"id": "9140095", "revid": "458786", "url": "https://it.wikipedia.org/wiki?curid=9140095", "title": "Brandon Domingues", "text": ""}
{"id": "9140096", "revid": "458786", "url": "https://it.wikipedia.org/wiki?curid=9140096", "title": "Brandon Domingu\u00e8s", "text": "Carriera.\nCresciuto nel settore giovanile del , debutta in prima squadra il 21 settembre 2020 in occasione dell'incontro di Ligue 2 perso 2-1 contro l'.\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9140101", "revid": "599013", "url": "https://it.wikipedia.org/wiki?curid=9140101", "title": "Levi Lumeka", "text": "Carriera.\nCresciuto nel settore giovanile del , debutta in prima squadra il 10 settembre 2017 in occasione dell'incontro di Premier League perso 1-0 contro il .\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9140103", "revid": "6923", "url": "https://it.wikipedia.org/wiki?curid=9140103", "title": "Corvoidea", "text": "Corvoidea \u00e8 una superfamiglia di uccelli dell'ordine dei Passeriformes.\nTassonomia.\nCorvoidea comprende le seguenti famiglie:\nCladogramma basato su Oliveros \"et al\". (2019):\nCladogramma basato su Kuhl \"et al\". (2020):"}
{"id": "9140110", "revid": "88740", "url": "https://it.wikipedia.org/wiki?curid=9140110", "title": "Jean-Luc Bouilleret", "text": "Biografia.\nFormazione e ministero sacerdotale.\nHa svolto gli studi secondari nel seminario minore di Vaux-sur-Poligny e dopo aver conseguito un baccalaureato a Dole nel 1972, ha frequentato il seminario maggiore a Dijon e la Pontificia Universit\u00e0 Gregoriana, laureandosi nel 1981 in teologia morale; in seguito \u00e8 stato ordinato sacerdote il 28 giugno 1981. \n\u00c8 divenuto membro dell'\u00e9quipe presbiterale \"Salin-les-Bains\" fino al 1990, quando \u00e8 stato nominato parroco di Orchamps, Etrepigney, Our, Audelage e Chatenois. \nDal 1994 ha svolto il suo ministero come parroco presso la parrocchia di \"Saint Pierre-Etienne\". Dal 1996 \u00e8 stato nominato direttore e docente di teologia morale presso il seminario universitario di Lione.\nMinistero episcopale.\nIl 10 marzo 2003 papa Giovanni Paolo II lo ha nominato vescovo di Amiens. \nL'11 maggio 2003 ha ricevuto la consacrazione episcopale dalle mani del vescovo Jacques Noyer, suo predecessore alla guida della diocesi di Amiens, co-consacranti l'arcivescovo di Reims Thierry Romain Camille Jordan e il vescovo di Saint-Claude Yves Fran\u00e7ois Paten\u00f4tre.\nAll'interno della Conferenza Episcopale Francese ha ricoperto il ruolo di presidente della commissione episcopale per i ministri ordinati e i laici in missione ecclesiale. \nIl 10 ottobre 2013 papa Francesco lo ha nominato arcivescovo metropolita di Besan\u00e7on. Si \u00e8 insediato nella Cattedrale di Besan\u00e7on il 17 novembre seguente ed il 29 giugno 2014 ha ricevuto il pallio dalle mani del Papa. \nL'8 dicembre 2016, memoria liturgica dell'Immacolata, patrona della diocesi di Besan\u00e7on, ha convocato un sinodo diocesano dal tema \"Osiamo un nuovo slancio verso una Chiesa discepolo-missionaria\". Un periodo di ampia consultazione ha preceduto l'apertura formale che \u00e8 avvenuta il 10 dicembre 2017. Dopo due anni di lavoro e tre sessioni dell'assemblea sinodale, ha chiuso il sinodo il 6 ottobre 2019 pubblicando ufficialmente gli atti.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "9140129", "revid": "1318658", "url": "https://it.wikipedia.org/wiki?curid=9140129", "title": "Michel Holley", "text": "Ha svolto un ruolo di primo piano nella costruzione di grattacieli a Parigi.\nBiografia.\nStudi\u00f2 architettura alla \u00c9cole nationale sup\u00e9rieure des beaux-arts di Parigi, nello studio di Otello Zavaroni. Nel 1954 fu eletto Gran Massier.\nNel 1957 partecip\u00f2, sotto la direzione di Raymond Lopez, allo sviluppo di un'indagine sulle ristrutturazioni urbane da realizzare a Parigi. Questa indagine, che defin\u00ec i settori \"mal utilizzati\" da ricostruire, serv\u00ec da base per le grandi operazioni degli anni 1960 e 1970, in cui Michel Holley interpret\u00f2 uno dei ruoli principali.\nResponsabile, assieme a Raymond Lopez, del progetto Front-de-Seine, nel XV \"arrondissement\", applic\u00f2 il suo principio di \"zonizzazione verticale\", ispirato alla Carta di Atene di Le Corbusier: la costruzione di torri su zoccolo in pietra permetteva di separare la circolazione (nel seminterrato), degli spazi di lavoro (a livello del suolo) e degli alloggi (in altezza).\nHolley diresse anche l'operazione Italie 13 che doveva coprire l'intero distretto con torri da Place d'Italie ai Boulevards des Mar\u00e9chaux. La sua realizzazione di maggior successo rimane il distretto del complesso de Les Olympiades, dove utilizz\u00f2 tecniche di costruzione seriali brevettate. Tuttavia, non riusc\u00ec a far realizzare il grande progetto della torre dell'Apogeo, che doveva raggiungere i 200\u00a0metri di altezza ai margini di Place d'Italie."}
{"id": "9140130", "revid": "1310927", "url": "https://it.wikipedia.org/wiki?curid=9140130", "title": "Serhij Pet'ko", "text": "Carriera.\nClub.\nHa esordito in Prem\"jer-liha il 20 maggio 2015 disputando con il l'incontro pareggiato 0-0 contro il .\nNazionale.\nNel 2015 ha giocato 3 partite nella nazionale ucraina Under-21.\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140132", "revid": "1310927", "url": "https://it.wikipedia.org/wiki?curid=9140132", "title": "Serhiy Petko", "text": ""}
{"id": "9140134", "revid": "709565", "url": "https://it.wikipedia.org/wiki?curid=9140134", "title": "Snake 'n' Bacon", "text": "Snake 'n' Bacon \u00e8 un episodio pilota televisivo animato e live-action statunitense del 2008, creato da Michael Kupperman, Scott Jacobson e Rich Blomquist.\nBasato sull'omonimo fumetto, l'episodio \u00e8 intitolato \"Psst! Wanna See a Crime Scene?\" ed \u00e8 formato da diversi sketch quali: \"The Head\", \"The Saga of Teen Grandpa\", \"Toad to Perdition\", \"Rabid District Attorney\" e \"District Attorney of a 1000 Faces\".\nL'episodio \u00e8 stato trasmesso negli Stati Uniti su Adult Swim il 10 maggio 2008.\nTrama.\nDopo essere stati svegliati da The Green Fairy, Snake e Bacon visitano una scena del crimine dove \u00e8 avvenuto un omicidio. Pi\u00f9 tardi, un detective mostra ai due tutte le prove della scena raccolte dalla \"Police Vac\". Dopo aver esaminato le prove, Snake scopre che l'assassino si nasconde sotto un centesimo e vengono ordinati di attaccarlo. Il procuratore distrettuale si congratula con loro per il loro successo. \u00c8 in questo momento che Snake si rende conto che il procuratore ha volato sopra di loro e li ha spiati per tutto il tempo."}
{"id": "9140144", "revid": "729019", "url": "https://it.wikipedia.org/wiki?curid=9140144", "title": "Isola di San Juan Bautista", "text": "L'isola di San Juan Bautista (\"San Juan Bautista Island\") fa parte dell'arcipelago Alexander, nell'Alaska sud-orientale (Stati Uniti d'America). Amministrativamente appartiene alla Census Area di Prince of Wales-Hyder dell'Unorganized Borough. L'isola si trova all'interno della \"Tongass National Forest\".\nStoria.\nIl nome a questa isola fu dato dall'esploratore Francisco Antonio Maurelle che, durante l'esplorazione della Baia di Bucareli (\"Bucareli Bay\"), esamin\u00f2 anche la parte settentrionale di quest'isola il 30 maggio 1779.\nCentri abitati e accessibilit\u00e0.\nL'isola non \u00e8 abitata permanentemente e si trova a circa 6 - 7 chilometri a ovest dalla cittadina di Craig situata nell'isola Principe di Galles (\"Prince of Wales Island\").\nGeografia.\nL'isola si trova ad ovest dell'isola Principe di Galles (\"Prince of Wales Island\") tra la baia di Bucareli (\"Bucareli Bay\"), a sud, e il canale di Ursua (\"Ursua Channel\") a nord.\nSull'isola sono presenti alcuni promontori (da nord in senso orario):\nNell'isola \u00e8 presente una sola zona elevata: il picco di Bautista (\"Bautista Peak\") - L'elevazione \u00e8 di 561 metri."}
{"id": "9140145", "revid": "199745", "url": "https://it.wikipedia.org/wiki?curid=9140145", "title": "San Juan Bautista Island", "text": ""}
{"id": "9140149", "revid": "344503", "url": "https://it.wikipedia.org/wiki?curid=9140149", "title": "The Ice Road", "text": ""}
{"id": "9140151", "revid": "1251388", "url": "https://it.wikipedia.org/wiki?curid=9140151", "title": "Pasta al fum\u00e8", "text": ""}
{"id": "9140152", "revid": "1305772", "url": "https://it.wikipedia.org/wiki?curid=9140152", "title": "Stalag 1", "text": "Stalag 1, o Stalag I su schermo, \u00e8 un videogioco d'azione pubblicato nel 1984 per Commodore 64 dalla Rabbit Software. Il giocatore controlla una guardia di un campo di prigionia militare tedesco (stalag) e deve bloccare i reclusi che cercano di evadere.\nLo scenario \u00e8 parodistico, tuttavia a suo tempo la comicit\u00e0 venne a volte giudicata di cattivo gusto.\nModalit\u00e0 di gioco.\n\"Stalag 1\" \u00e8 un gioco d'azione molto semplice che si svolge su una schermata fissa che rappresenta tutto il campo di prigionia. Al centro si trova un gruppo di baracche dal quale sbucano i prigionieri che scavano gallerie rettilinee in varie direzioni, cercando di attraversare il cortile per raggiungere la recinzione perimetrale. Le gallerie sono visibili al giocatore e i prigionieri sono minuscoli omini realizzati con unico carattere grafico.\nIl giocatore controlla la guardia che pu\u00f2 muoversi sul cortile in tutte le direzioni, con un accenno di passo dell'oca e con un fucile in spalla che non usa mai. Tenendo premuto il pulsante di fuoco si pu\u00f2 correre pi\u00f9 velocemente, ma questo penalizza il punteggio. Se la guardia passa sopra un prigioniero lo cattura ed elimina istantaneamente tutta la galleria. Se un prigioniero riesce a raggiungere la recinzione evade, e poco dopo la sua galleria pu\u00f2 anche essere riutilizzata da altri prigionieri per evadere pi\u00f9 velocemente. Per eliminare una galleria gi\u00e0 completata la guardia deve passare sopra la sua uscita.\nLa partita termina quando 6 prigionieri riescono a fuggire. Con l'aumentare dei livelli aumentano la frequenza e la velocit\u00e0 dei prigionieri. Vengono inoltre introdotti i cani da guardia, prima uno solo e poi due, che anzich\u00e9 aiutare la guardia la possono mordere, rendendola immobile per qualche secondo.\nColonna sonora.\nIl sottofondo musicale \u00e8 il tema principale del film \"La grande fuga\", che si alterna brevemente con \"Das Lied der Deutschen\" quando il giocatore chiude le gallerie.\nControversie.\nNel 1989 \"Stalag 1\" fu indirettamente coinvolto in un caso di allarmismo, sollevato dalla trasmissione \"TG1 Sette\" e dalla stampa italiana, riguardo a un presunto fenomeno di diffusione di videogiochi nazisti. In realt\u00e0 si tratt\u00f2 di un'esagerazione della stampa: da una ricerca approfondita fatta da esperti del settore, giochi del genere erano praticamente introvabili anche sui maggiori canali clandestini europei. Uno dei giochi citati dalla stampa era \"Smash the Jews\" (\"distruggi gli ebrei\"), che in realt\u00e0 non era altro che una versione pirata di \"Stalag 1\" con la schermata del titolo modificata; il gameplay non aveva quindi nulla di violento o di antisemita."}
{"id": "9140156", "revid": "4252", "url": "https://it.wikipedia.org/wiki?curid=9140156", "title": "Corvida", "text": "Corvida era considerato in precedenza uno dei due parvordini all'interno del sottordine Oscines (Passeri), secondo la vecchia tassonomia degli uccelli di Sibley-Ahlquist (1990). Nell'attuale classificazione tassonomica standard sono da considerare come un infraordine. Recenti ricerche sostengono, tuttavia, che Corvida non sia un clade distinto, quanto piuttosto un grado evolutivo. Corvida \u00e8 ora quindi stato sostituito da un certo numero di superfamiglie, considerate abbastanza basali tra i passeriformi.\nSi presumeva che la nidificazione cooperativa \u2013 tra le altre, diffusa tra Maluridae, Meliphagidae, Artamidi e Corvidae \u2013 fosse un'apomorfia comune di questo gruppo, ma una sua aggiornata filogenesi dimostra che era piuttosto il risultato dell'evoluzione parallela.\nLe famiglie che in precedenza costituivano Corvida secondo Sibley e Ahlquist sono state trasferite nei gruppi Oscines, Meliphagoidea e Corvoidea, ma la relazione tra questi gruppi \u00e8 ancora da chiarire."}
{"id": "9140157", "revid": "295921", "url": "https://it.wikipedia.org/wiki?curid=9140157", "title": "Torre di Fontanedo", "text": ""}
{"id": "9140196", "revid": "458786", "url": "https://it.wikipedia.org/wiki?curid=9140196", "title": "Lu\u00eds Mota", "text": "Carriera.\nCresciuto nel settore giovanile del , debutta in prima squadra il 24 luglio 2021 in occasione dell'incontro di Ta\u00e7a da Liga perso 1-0 contro il . L'8 agosto seguente esordisce anche in Primeira Liga nella trasferta persa 2-0 contro il .\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140197", "revid": "458786", "url": "https://it.wikipedia.org/wiki?curid=9140197", "title": "Lu\u00eds Fellipe Rodrigues Mota", "text": ""}
{"id": "9140204", "revid": "599013", "url": "https://it.wikipedia.org/wiki?curid=9140204", "title": "Manu Hernando", "text": "Carriera.\nNato a Palencia, entra a far parte del settore giovanile del nel 2010, proveniente dal Club Internacional de Amistad. Inizialmente centrocampista offensivo, viene in seguito adattato a difensore centrale.\nPromosso nel \"Castilla\" nel 2017, debutta l'8 ottobre in occasione del match di Segunda Divisi\u00f3n B perso 2-0 contro il ; realizza la sua prima rete il 18 novembre seguente, nel pareggio per 1-1 contro il .\nIl 2 gennaio 2019 viene ceduto in prestito al fino al termine della stagione; tre settimane pi\u00f9 tardi fa il suo esordio fra i professionisti rimpiazzando Nico Hidalgo nel match di Segunda Divisi\u00f3n perso 1-0 contro il . Terminato il prestito, il 14 agosto 2020 viene ceduto con la stessa formula al .\nIL 16 luglio 2021 passa a titolo definitivo al , con cui sigla un contratto biennale.\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140205", "revid": "458786", "url": "https://it.wikipedia.org/wiki?curid=9140205", "title": "Jos\u00e9 Manuel Hernando Riol", "text": ""}
{"id": "9140207", "revid": "539155", "url": "https://it.wikipedia.org/wiki?curid=9140207", "title": "Six \u00e9pigraphes antiques", "text": "Le Six \u00e9pigraphes antiques sono sei brani per pianoforte a quattro mani scritti da Claude Debussy nel 1914.\nStoria.\nAlla vigilia dello scoppio della prima guerra mondiale Debussy attravers\u00f2 un periodo di profonda crisi; non riusciva a comporre e accettava di esibirsi in concerti solo per motivi economici; inoltre si sentiva molto indebolito per la malattia che progrediva anche se egli stesso sembrava non esserne consapevole. Nell'estate del 1914 il musicista pens\u00f2 di riprendere la partitura delle \"Chansons de Bilitis\" scritte nel 1900; questi brani erano stati composti come interludi ai \"tableaux vivantes\" che accompagnavano scenicamente le poesie di Bilits scritte da Pierre Lou\u00ffs. Il suo intento era inizialmente quello di realizzare una suite orchestrale intitolata \"Six \u00e9pigraphes antiques\", ma la sua precaria situazione gli consent\u00ec solo di portare a termine una versione per pianoforte a quattro mani, adattandola quasi subito a una versione per un singolo esecutore al pianoforte. \nDebussy termin\u00f2 i tre brani l'11 luglio e fra il 16 e il 19 dello stesso mese si rec\u00f2 con la moglie Emma a Londra per dirigere un concerto che Sir Edgard Speyer aveva organizzato apposta per lui. Al rientro a Parigi la minaccia di una guerra imminente preoccup\u00f2 molto Emma che premeva per lasciare la capitale; in questi frangenti la pubblicazione del lavoro venne posticipata dall'editore Durand all'anno successivo e la prima esecuzione avvenne soltanto il 17 marzo 1917 alla Salle Pleyel di Parigi; il 24 dello stesso mese le \"Six \u00e9pigraphes antiques\" vennero suonate, con altre composizioni del musicista, durante un concerto di beneficenza per il \"V\u00eatement du prisonnier de guerre\".\nStruttura e analisi.\nDebussy prediligeva scrivere per il pianoforte e, assecondando la propensione dell'epoca, scrisse anche diverse composizioni per questo strumento a quattro mani. Nei salotti di fine ottocento si era infatti diffuso il gusto di suonare riduzioni di opere o sinfonie per due esecutori; tra i lavori di Debussy di questo genere si ricordano soprattutto la \"Petite suite\" e \"En blanc et noir\". Le \"Six \u00e9pigraphes antiques\", anche se nelle intenzioni del musicista avrebbero dovuto essere trascritte per orchestra, rientrano in questo tipo di composizioni.\nOgnuna delle sei epigrafi si riallaccia ai movimenti delle \"Chansons de Bilitis\" scritte in precedenza e amplia il motivo iniziale, arricchendolo fino a portarlo ai due minuti circa del brano pianistico.\n\"Pour invoquer Pan, dieu du vent d'\u00e9t\u00e9\" \u00e8 costruita, con una sognante atmosfera pastorale, sul brano che Debussy scrisse come interludio per la poesia \"Chant pastoral\" di Lou\u00ffs; il compositore la rievoca anche nella forma, diversificando la musica rendendola pi\u00f9 veloce quando una delle protagoniste si muove correndo, pi\u00f9 calma e avvolgente quando Bilitis si accinge a filare con il fuso.\n\"Pour un tombeau sans nom\" presenta un legame pi\u00f9 stretto con il brano a cui si rif\u00e0 con la presenza delle stesse colorature esatoniche, accentuando l'aspetto triste con la modalit\u00e0 in minore riprendendo le battute originali; muta poi con toni melodrammatici in un passaggio dissonante quando viene rievocata con angoscia una stele funeraria.\n\"Pour que la nuit soit propice\". Il terzo brano \u00e8 una ripresa di quello originario; a poco a poco assume poi aspetti pi\u00f9 contrastanti nel descrivere il viaggio di Bilitis lungo il fiume.\n\"Pour la danseuse aux crotales\" \u00e8 un brano pi\u00f9 elaborato dei precedenti; la parte principale del pianoforte rievoca il suono dei crotali utilizzati da una danzatrice.\n\"Pour l'\u00c9gyptienne\". Il pezzo, orientaleggiante, \u00e8 quello che si discosta maggiormente dall'originale sia per la tonalit\u00e0 (che qui \u00e8 un Mi bemolle maggiore), sia per la presenza di una scrittura cromatica elaborata e volutamente esotica: la musica descrive le cortigiane egizie che parlano, rimanendo ferme e sedute, con Bilitis e le sue amiche.\n\"Pour remercier la pluie du matin\". L'ultima epigrafe \u00e8 un brano impressionistico, senza una tonalit\u00e0 definita, dove la musica rievoca senza interruzione il suono della pioggia mattutina con effetti volutamente naturalistici. Nel finale vi \u00e8 una ripresa della partitura sulle note dell'epigrafe iniziale a chiudere il ciclo."}
{"id": "9140210", "revid": "1442080", "url": "https://it.wikipedia.org/wiki?curid=9140210", "title": "Francis Soler", "text": "Biografia.\nSi \u00e8 laureato alla scuola di architettura Paris-Villemin nel 1976. \u00c8 membro dell'Ordine degli architetti di Francia dal 1976.\nNel 1985, apr\u00ec lo studio Francis Soler architecte, e, nel 1994, costitu\u00ec la societ\u00e0 anonima Architectures Francis Soler, della quale \u00e8 presidente e direttore generale.\nLo studio di Francis Soler ha realizzato una ventina di edifici, ma lo ha reso celebre il progetto del Paris International Conference Center.\nFrancis Soler ha ottenuto il premio nazionale di architettura nel 1990 ed \u00e8 stato insignito dell'onorificenza di Commendatore nell'Ordine delle Arti e delle Lettere nel 2005, il giorno dopo il completamento del \u201cBons Enfants\", a Parigi, divenuta poi sede del Ministero della Cultura e delle Comunicazioni, poi al grado di Cavaliere nell'Ordine Nazionale della Legion d'Onore, due anni dopo. Il suo lavoro e i suoi successi sono stati riportati attraverso varie conferenze in tutto il mondo e numerosi articoli di stampa sia a livello nazionale (AMC, Archis News, Intramuros, Le Moniteur, Beaux Arts, ecc.) che internazionale (Architectural Review, Archi +, Bauwelt, Arte e Construccion, AV\u2026).\nNel 2015 Francis Soler ha consegnato il nuovo centro di ricerca e sviluppo a Palaiseau (Essonne), in uno dei quartieri del Paris-Saclay.\nIl suo lavoro e la sua ricerca sono estremamente diversi e riguardano l'edilizia abitativa (Clichy, Durkheim, Auteuil, Parc 17, Nouveau Palace), le strutture terziarie (Ministero della Cultura, Centro R&amp;D per EDF, Frigos, Palais de Justice d'Aix-en-Provence), culturale (Museo Quai Branly, Museo del Louvre Cour Visconti, Philharmonie de Paris, Centro Culturale Calvi Balagne), o urbano (Ponte sull'Arno, C\u0153ur d'Orly, Seoul Superground). Ha partecipato ai principali concorsi che caratterizzano gli appalti pubblici in Francia e a livello internazionale, nonch\u00e9 a numerosi concorsi ad inviti."}
{"id": "9140214", "revid": "1363832", "url": "https://it.wikipedia.org/wiki?curid=9140214", "title": "Josette Amiel", "text": "Biografia.\nDopo gli studi al Conservatoire national sup\u00e9rieur de musique et de danse de Paris con Jeanne Schwarz e Volinine, debutt\u00f2 all'Op\u00e9ra Comique e nel 1952 approd\u00f2 all'Op\u00e9ra di Parigi, dove si impose sulla scena sia come prima ballerina che come \u00e9toile, affiancata spesso a Claude Bessy. La troviamo ne \"La belle H\u00e9l\u00e8ne\", ne \"Il lago dei cigni\" nella versione di Vladimir Bourmeister e nella \"Petite Symphonie\" di Charles Gounod nella versione di George Balanchine. Si esib\u00ec nei maggiori teatri del mondo come l'Opera di Roma, il Balletto Reale Danese, il Chicago Opera Ballet di Ruth Page e il Bayerische Staatsoper.\nPer la televisione statunitense comparve in alcuni balletti trasmessi dalla HBO come \"Il malato immaginario\" musicato da Marc-Antoine Charpentier e \"Plat\u00e9e\" di Jean-Philippe Rameau, mentre per la televisione danese apparve in \"La Le\u00e7on\" e in \"Le jeune homme \u00e0 marier\" di Eug\u00e8ne Ionesco. Tra gli altri balletti ricordiamo \"Giselle\", nel quale si esib\u00ec dinanzi alla coppia reale danese in visita al Museo del Louvre nel 1965, \"Chemin de lumiere\" di Antoine Gol\u00e9a, l\"Infiorata a Genzano\" in coppia con Flemming Flindt e \"La signora dalle camelie\" di Henri Sauguet."}
{"id": "9140216", "revid": "729019", "url": "https://it.wikipedia.org/wiki?curid=9140216", "title": "Milizia Operaia", "text": "La Milizia Operaia () \u00e8 stata un'organizzazione paramilitare di polizia politica e segreta della Repubblica Popolare d'Ungheria.\nIl comandante era il Segretario generale del Partito Socialista Operaio Ungherese.\nNel 1989 c'\u00e8 stato il referendum per lo scioglimento del corpo paramilitare, che era in attivit\u00e0 dal 1957 al 1989."}
{"id": "9140219", "revid": "124348398", "url": "https://it.wikipedia.org/wiki?curid=9140219", "title": "Progressione del record italiano dei 200 metri piani maschili", "text": "La voce seguente illustra la progressione del record italiano dei 200 metri piani maschili di atletica leggera.\nIl primo record italiano maschile su questa distanza venne ratificato il 26 luglio 1896. Fino al 1975 sono stati ratificati record misurati con cronometraggio manuale; dal 1975 \u00e8 entrato in scena il cronometraggio elettronico."}
{"id": "9140237", "revid": "1924342", "url": "https://it.wikipedia.org/wiki?curid=9140237", "title": "Melim", "text": "I Melim sono un gruppo musicale brasiliano formatosi nel 2015. \u00c8 formato dai fratelli Rodrigo, Gabriela e Diogo Melim.\nStoria del gruppo.\nOriginaria di Niter\u00f3i, la formazione si \u00e8 fatta conoscere nel 2016 grazie alla competizione canora \"Superstar\", presentata su TV Globo, dove ha raggiunto la semifinale, venendo tuttavia eliminata.\nL'anno seguente il trio ha firmato un contratto discografico con la Universal Music Group, vedendo la svolta commerciale per mezzo della hit \"Meu abrigo\", certificata platino sia dalla Pro-M\u00fasica Brasil sia dalla Associa\u00e7\u00e3o Fonogr\u00e1fica Portuguesa con rispettivamente oltre e unit\u00e0 vendute, che \u00e8 contenuta nel primo album in studio \"Melim\".\nNel 2019 si \u00e8 avviata la loro prima tourn\u00e9e nazionale e sono stati selezionati come \"opening act\" dei concerti sia di Sandy &amp; Junior che dei Maroon 5. Il gruppo \u00e8 stato inoltre votato Gruppo dell'anno al Pr\u00eamio Jovem Brasileiro.\nHanno conseguito due candidature ai Latin Grammy, di cui una come Miglior canzone in lingua portoghese per \"Amores e flores\", inclusa nel terzo EP \"Amores e flores\". La AFP ha assegnato al trio due ulteriori dischi di platino e uno d'oro, equivalenti a oltre unit\u00e0 di vendita certificate in Portogallo."}
{"id": "9140242", "revid": "36426", "url": "https://it.wikipedia.org/wiki?curid=9140242", "title": "Incoronazione della Vergine (Cavagna)", "text": "L' Incoronazione della Vergine \u00e8 un dipinto a fresco eseguito dal bergamasco Gian Paolo Cavagna ospitato nell'oculo della cupola della basilica di Santa Maria Maggiore di Bergamo, con la raffigurazione di angeli musicanti dipinto a completamento dell'intradosso.\nStoria.\nLa grande cupola della basilica mariana realizzata su progetto dell'architetto Francesco Maria Richini nel 1614, richiedeva di essere terminata con la decorazione. La congregazione della Misericordia Maggiore che gestiva la basilica, fece un bando pubblico al quale parteciparono i pittori che nei primi anni del Seicento erano tra i pi\u00f9 importanti della citt\u00e0 orobica: Enea Salmeggia che aveva gi\u00e0 realizzato dipinti per la chiesa, come l'Adorazione dei Magi nel 1595, ma che stava vivendo un periodo di importanti commissioni a Milano, Giovan Paolo Cavagna, che aveva eseguito altri lavori per la medesima chiesa, tra i quali l'importante tela posta nel catino absidale raffigurante Madonna Assunta con angeli nel 1592, e la Nativit\u00e0, e Francesco Zucco.\nI sindaci della congregazione MIA firmarono con i pittori il 1\u00ba ottobre 1615, un contratto che chiedeva la realizzazione di disegni e cartoni preparatori per il colmo della cupola raffiguranti la santissima Trinit\u00e0 che incorona la Vergine. La commissione riportava la specifica che entrambi avrebbe eseguito l'opera e sarebbe stata la sorte a decidere quale parte dell'affresco, che sarebbe stato diviso in due, sarebbe loro toccata. Dovevano per\u00f2 i pittori presentare disegni preparatori che sarebbero stati valutati da periti esterni. Questa cosa non piacque al Salmeggia che invi\u00f2 una lettera alla congregazione quindici giorni dopo la nomina:\nSebbene il Cavagna fosse rimasto l'unico artista a partecipare non fu sicuramente facile ottenere il permesso alla sua realizzazione, la congregazione voleva comunque visionare i disegni preparatori, \u201cgrandi e piccoli\u201d e darne il consenso per la loro riproduzione. Tutti questi disegni non sono pi\u00f9 reperibili. A testimonianza rimane la lamentela che fece l'artista: \u201cbastando a me un sol disegno, pere indirizzo mio, non mi era necessario farne tanti come ho fatto di grandi e piccoli\u201d, questo indicherebbe che l'artista preferiva lavorare direttamente sul muro, un poco come il Moroni cui l'artista pi\u00f9 volte aveva fatto riferimento nelle sue opere.\nL'artista fu pagato il 20 febbraio 1616 per la cifra di 90 scudi \"per haver fatto il quadro principale della Incoronatione\". Ricevette un ulteriore pagamento il 7 febbraio del 1617 di 42 lire \"per haver acomodato alcune figure del quadro principale\". La decorazione fu terminata nel 1616. Scriver\u00e0 il Cavagna a indicar la pericolosit\u00e0 del luogo: \u00aba rischio della salute, poich\u00e9 sopra preso pi\u00f9 volte da febre, [l']ho trascurata per servirli\".\u00bb\nPi\u00f9 interessante \u00e8 la realizzazione degli angeli musici che, secondo i pagamenti, furono eseguiti da tutti e tre gli artisti: Francesco Zucco, Enea Salmeggia e il Cavagna. L'archivio della Misericordia conserva una nota del 12 marzo che indica l'obbligo di saldare un debito al Salmeggia per \"uno delli ovati della cupola\", oltre che per i \"modelli\", un pagamento di 210 lire allo Zucco \"per aver dipinto doi angeli nella cupola\". L'uniformit\u00e0 della pittura farebbe pensare a un successivo intervento del Cavagna per limare e lievemente correggere i dipinti dei suoi colleghi, in modo da assicurare lo stesso livello qualitativo. Il Cavagna infatti chiese successivamente il pagamento di altri 70 scudi, per lavori eseguiti fuori dalla cifra precedentemente pattuita. Il ciclo pittorico fu eseguito in collaborazione con il figlio Francesco. Nel 1961 il ciclo fu oggetto di restauro da parte del restauratore Franco Steffanoni.\nDescrizione.\nLa grande cupola presenta nella parte centrale l'immagine dell'incoronazione della Vergine da parte della santissima Trinit\u00e0 con la raffigurazione di Dio Padre che tiene un globo nella mano sinistra mentre compie un gesto benedicente con la destra; questo \u00e8 avvolto da una forte luce che termina con l'oro di un coro di angeli. Ges\u00f9, suo Figlio, a destra dell'affresco, si presenta seduto su un trono di bianche nuvole compie l'atto di incoronare la Vergine che \u00e8 posta a un livello leggermente inferiore, genuflessa con le braccia incrociate; indossa l'abito rosso, segno del dolore, ed \u00e8 avvolta nel manto azzurro. Sopra di lei appare la colomba dello Spirito Santo. \nLa parte prosegue dall'impianto ottagonale a quattordici spicchi, dove sono raffigurati gli angeli cantoni e musicanti in cornici stuccate realizzate da artisti di Porta di Osteno. L'ampiezza della parte ha permesso la realizzazione di immagini di grandi dimensioni e con i colori accesi, che permettono la visione anche dal basso dell'aula. Il tamburo presenta la raffigurazione di dieci profeti che il Cavagna realizz\u00f2 con l'aiuto del figlio."}
{"id": "9140254", "revid": "2016868", "url": "https://it.wikipedia.org/wiki?curid=9140254", "title": "Fred Again", "text": " Attivo principalmente come autore, ha scritto per artisti come Ed Sheeran, Justin Bieber, Clean Bandit, Demi Lovato, Shawn Mendes, Halsey, George Ezra, Rita Ora, Jess Glynne, Ellie Goulding, Little Mix, Stormzy e BTS.\nBiografia.\nDopo aver esordito come componente di un gruppo a cappella, a partire dal 2014 Gibson assume lo pseudonimo di Fred Again e inizia a lavorare come autore e produttore per altri artisti. Dopo aver lavorato ad un gran numero di canzoni con Brian Eno e Karl Hyde, che si avvalgono di Gibson come musicista, co-autore e co-produttore dei loro album collaborativi \"Someday World\" e \"High Life\", a partire dal 2015 inizia a lavorare per altri artisti come Ellie Goulding, Roots Manuva, Charli XCX, Stefflon Don, Little Mix e M.O.\nNel 2017 \u00e8 tra gli autori di \"Breathe\", singolo di successo del DJ Jax Jones in collaborazione con Ina Wroldsen. Negli anni successivi lavora con artisti come Shawn Mendes, George Ezra, Rita Ora, BTS e Demi Lovato, scrivendo anche singoli di successo come \"Shotgun\" di Ezra, \"Solo\" dei Clean Bandit con Lovato, \"Let You Love Me\" di Ora e \"Make It Right\" dei BTS. Nel 2019 collabora con Ed Sheeran per il suo album di collaborazioni \"No.6 Collaborations Project\", prendendo parte alla scrittura di quasi tutti i brani inclusi nel progetto, inclusi i singoli \"I Don't Care\", \"South of the Border\", \"Beautiful People\", \"Antisocial\" e \"Take Me Back to London\".\nEntrato in contatto con artisti come Stormzy proprio grazie all'album collaborativo di Sheeran, sempre nel 2019 Fred Again ha modo per scrivere ulteriori brani per il rapper, tra cui il singolo di Stormzy con lo stesso Sheeran \"Own It\". Contestualmente l'artista d\u00e0 il via alla sua carriera di cantautore in maniera indipendente, pubblicando vari singoli, l'album \"Actual Life (April 14 \u2013 December 17 2020)\" e il mixtape collaborativo con Headie One \"Gang\". Con quest'ultimo progetto ottiene il suo primo piazzamento nella classifica album britannica.\nNel 2020 continua a portare avanti la sua attivit\u00e0 di autore, scrivendo singoli di successo come \"West Ten\" di Mabel e AJ Tracey e \"Bad Habits\" e \"Shivers\" di Ed Sheeran. Nel 2021 ottiene la sua prima top 40 nella classifica singoli britannica con il brano \"Marea (We've Lost Dancing)\"."}
{"id": "9140255", "revid": "287204", "url": "https://it.wikipedia.org/wiki?curid=9140255", "title": "Dodge Rampage", "text": "La Dodge Rampage \u00e8 un pick-up di medie dimensioni prodotto dalla casa automobilistica statunitense Dodge dal 1982 al 1984.\nLa Rampage era un pick up con telaio monoscocca basato sulla piattaforma \"Chrysler L\" e venne venduto anche con il nome di Plymouth Scamp.\nDescrizione.\nLa Rampage utilizzava gran parte della struttura, i pannelli della carrozzeria e i componenti della parte anteriori derivati dalla Dodge Omni 024 e utilizzava le sospensioni della Omni/Horizon con montanti MacPherson e una barra stabilizzatrice nella parte anteriore e molle a balestra con ammortizzatori idraulici al retrotreno. La trazione era anteriore con il motore montato trasversalmente.\nEra disponibile con un'unica motorizzazione, un motore a quattro cilindri in linea a carburatori da 2,2 litri con 94 CV (72 kW) e un peso a vuoto di circa 1100 kg. La Rampage aveva una capacit\u00e0 di carico di 519 kg. La trasmissione era affidata ad un cambio manuale a quattro velocit\u00e0 o in opzione a una trasmissione automatica a tre velocit\u00e0.\nNel 1983 vi fu un miglioramento delle prestazioni grazie all'introduzione di una trasmissione manuale a cinque velocit\u00e0. \nNel 1984 la Rampage venne sottoposto ad un aggiornamento e ricevette un frontale rinnovati condiviso con la coeva Charger, con i quattro fari quadrati. Anche la griglia \u00e8 stata modificata, passando da un design a 6 feritoie a un design con sole due. \nUna versione rimarchiata della Rampage, la Plymouth Scamp, fu commercializzata solo nel 1983. La produzione dur\u00f2 per tre anni prima di essere interrotta nel 1984. "}
{"id": "9140260", "revid": "2039387", "url": "https://it.wikipedia.org/wiki?curid=9140260", "title": "Collegio elettorale di Jesi (Camera dei deputati)", "text": "Il collegio di Jesi fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Marche e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Jesi era uno dei 12 collegi uninominali in cui erano suddivise le Marche e, come previsto dal D.Lgs. del 20 dicembre 1993 n. 536, era interamente compreso nella provincia di Ancona e comprendeva i seguenti comuni: Arcevia, Belvedere Ostrense, Camerata Picena, Castelbellino, Castelplanio, Cerreto d'Esi, Cupramontana, Fabriano, Genga, Jesi, Maiolati Spontini, Mergo, Monsano, Monte Roberto, Morro d'Alba, Poggio San Marcello, Rosora, San Marcello, San Paolo di Jesi, Santa Maria Nuova, Sassoferrato, Serra San Quirico e Staffolo."}
{"id": "9140267", "revid": "76963", "url": "https://it.wikipedia.org/wiki?curid=9140267", "title": "Christine de Rivoyre", "text": "Biografia.\nFiglia di Francois Denis de Rivoyre e di Madeleine Ballande, studi\u00f2 in una scuola cattolica e si laure\u00f2 in letteratura alla Sorbona, proseguendo infine i suoi studi all'Universit\u00e0 di Syracuse.\nScrisse articoli per \"Le Monde\" e fu editrice di \"Marie Claire\". Il suo primo romanzo intitolato \"L'Alouette au miroir\" (1955) ricevette il Prix des Quatre Jurys. Alcuni dei suoi romanzi sono stati trasposti in opere cinematografiche, come \"La Mandarine\" (1957), \"Les Sultans\" (1964) e \"Le Petit matin\" (1968), grazie al quale si aggiudic\u00f2 il Prix Interalli\u00e9.\nRicevette inoltre il Prix Prince-Pierre-de-Monaco nel 1979 e il Grand Prix de litt\u00e9rature Paul Morand nel 1984 dall'Acad\u00e9mie fran\u00e7aise per il suo lavoro."}
{"id": "9140277", "revid": "767487", "url": "https://it.wikipedia.org/wiki?curid=9140277", "title": "Preta Gil", "text": "Biografia.\nPreta Gil \u00e8 figlia del cantante e compositore Gilberto Gil, \u00e8 nipote di Caetano Veloso, e ha avuto come madrina di battesimo Gal Costa; \u00e8 inoltre cugina di Luiza Possi. Dopo avere lavorato come produttrice di spettacoli, nel 2002 ha fatto il suo esordio sulla scena musicale partecipando al variet\u00e0 televisivo \"Mistura Fina\". L\u2019anno successivo ha debuttato come attrice nella telenovela \"Agora \u00e9 que s\u00e3o elas\", contribuendo inoltre alla colonna sonora con l\u2019esecuzione del brano \"Espelhos d'\u00e1gua\". Questa canzone ha fatto parte del suo primo CD \"Pr\u00eat-\u00e0-porter\", inciso nello stesso anno; il lavoro discografico, con l\u2019eccezione di \"Espelhos d'\u00e1gua\", includeva composizioni inedite firmate da Davi Moraes, Pedro Baby e Ana Carolina. Due anni dopo la cantante ha inciso l\u2019album \"Preta\", con brani di altri autori.\nNel 2010 vengono pubblicati il CD e il DVD \"Noite Preta ao vivo\"; qui Preta Gil interpreta \"Meu valor\" e \"A coisa t\u00e1 preta\", di sua creazione, che si affiancano a tracce scritte da altri compositori. Fra questi, appaiono nel DVD Gilberto Gil e Ana Carolina che cantano rispettivamente \"Dr\u00e3o\" e \"Sinais de fogo\". Il successivo CD, del 2012, si intitola \"Sou como sou\" e contiene \" Se quiser saber\", un brano composto dalla cantante insieme a F\u00e1bio Lessa. L\u2019incisione dal vivo del CD e DVD \"Bloco da Preta\" ha avuto luogo l\u2019anno seguente, in occasione del decennale della carriera della cantante festeggiato a Rio de Janeiro, spettacolo al quale hanno anche preso parte Israel Novaes, Thiaguinho, Lulu Santos, Ivete Sangalo e Anitta; il lavoro contiene brani composti dall\u2019artista, altri conosciuti \u2013 come \"Pa\u00eds Tropical\" \u2013 e altri ancora inediti. Nel 2014 Preta Gil si \u00e8 esibita insieme ai cantanti Psy e Claudia Leitte in occasione del carnevale di Salvador de Bahia. Tre anni dopo, ha registrato il CD \"Todas as cores\", a cui hanno contribuito Pabllo Vittar, Mar\u00edlia Mendon\u00e7a e la propria madrina Gal Costa, e dal quale \u00e8 stato tratto il singolo \"Eu quero e voc\u00ea quer\". Le sue esibizioni sul palco durante il carnevale di Rio de Janeiro hanno attirato e coinvolto fino a due milioni e mezzo di persone.\nDopo qualche anno di silenzio, nell\u2019agosto del 2021 Preta Gil ha lanciato un video nel quale, per la prima volta, canta assieme al figlio Francisco. La composizione, a firma di entrambi, si intitola \"Meu Xod\u00f3\" e richiama atmosfere mistiche che fanno parte della spiritualit\u00e0 brasiliana e dell\u2019immaginario familiare."}
{"id": "9140279", "revid": "110157", "url": "https://it.wikipedia.org/wiki?curid=9140279", "title": "Sergej Babkin", "text": "Carriera.\nCresciuto nel settore giovanile della , debutta in prima squadra il 17 luglio 2021 in occasione della Supercoppa di Russia perso 3-0 contro lo .\nStatistiche.\nPresenze e reti nei club.\n\"Statistiche aggiornate al 2 ottobre 2021.\""}
{"id": "9140286", "revid": "348618", "url": "https://it.wikipedia.org/wiki?curid=9140286", "title": "Christopher Go", "text": "Biografia.\nNasce a Davao all'interno di una famiglia sinofilippina, figlio dell'imprenditore Desiderio Go e di Marichu Tesoro-Go. Il bisnonno materno Roman Tesoro (1901-1979) era il fondatore di una delle pi\u00f9 grandi case editrici della citt\u00e0.\nStudia presso l'Universit\u00e0 De La Salle, conseguendo poi una laurea in management.\nNel 1998 \u00e8 assunto come segretario e assistente personale dell'allora Sindaco di Davao Rodrigo Duterte. Coinvolto in impegni sia personali che professionali, nel corso degli anni diverr\u00e0 noto come il \"tuttofare di Duterte\". Acquisisce notoriet\u00e0 nell'autunno del 2015 accompagnando il primo cittadino a numerosi comizi a seguito della candidatura di quest'ultimo alle presidenziali del 2016. L'ampia vittoria di Duterte e il significativo risultato elettorale ottenuto dal PDP-Laban portano pi\u00f9 tardi a un importante rimescolamento del quadro politico filippino.\nNominato come assistente speciale del presidente (in inglese \"Special Assistant to the President\"), \u00e8 quindi incaricato di supervisionare il personale presidenziale. Durante il suo mandato \u00e8 accusato dal sito web di notizie \"Rappler\", distintosi per le critiche sull'operato di Duterte, di aver influenzato l'esito di un accordo \u2013 noto come Frigate Deal \u2013 da 16 miliardi di pesos della Marina militare filippina. Una successiva investigazione da parte del Senato delle Filippine lo scagiona dalle accuse.\nIl 15 ottobre 2018 formalizza la sua candidatura al Senato in vista delle parlamentari del 2019, dove si classifica terzo con oltre 20 milioni di voti, alle spalle delle sole Cynthia Villar e Grace Poe.\nIl 2 ottobre 2021, per la sorpresa generale, ufficializza la sua corsa alla vicepresidenza alle elezioni del 2022, sostenuto pubblicamente da Duterte, che nei mesi precedenti aveva manifestato la volont\u00e0 di candidarsi per la medesima carica. La candidatura di Go \u00e8 presentata dalla fazione Cusi del PDP-Laban, entrata da tempo in forte contrasto con la fazione Pacquiao, che invece decide di appoggiare la corsa al Malaca\u00f1ang dell'ex pugile e del suo vice Lito Atienza. Dopo settimane di forte incertezza politica \u2013 in cui le dinastie politiche, principali protagoniste dello scenario locale, iniziano a delineare alleanze e strategie in vista delle elezioni \u2013 aderisce al partito PDDS (acronimo di \"Pederalismo ng Dugong Dakilang Samahan\", letteralmente \"Federalismo dell'Associazione di Sangue Eroico\") per evitare un conflitto di interessi con il PDP-Laban, prendendo quindi il posto del suo \"tandem\" Ronald dela Rosa (ritiratosi dalla corsa alla presidenza) con il benestare di Duterte. Il periodo pre-elettorale \u00e8 infiammato dalla pubblicazione di sondaggi che lo classificano agli ultimi posti: a seguito dei bassi risultati, il 30 novembre seguente Go annuncia il suo ritiro dalla corsa presidenziale."}
{"id": "9140288", "revid": "1543377", "url": "https://it.wikipedia.org/wiki?curid=9140288", "title": "Fr\u00e9d\u00e9ric Druot", "text": "Biografia.\nPartner dell'agenzia \"\u00c9pinard Bleu\" dal 1987 al 1990, ha vinto l'Albums de la jeune Architecture nel 1990 e ha fondato l'agenzia Fr\u00e9d\u00e9ric Druot Architecture a Parigi nel 1991."}
{"id": "9140289", "revid": "458786", "url": "https://it.wikipedia.org/wiki?curid=9140289", "title": "Oliver Bundgaard", "text": "Carriera.\nCresciuto nel settore giovanile del , debutta in prima squadra il 30 ottobre 2019 in occasione dell'incontro di DBUs Landspokalturnering vinto 2-0 contro il .\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140300", "revid": "62748", "url": "https://it.wikipedia.org/wiki?curid=9140300", "title": "\u00c9douard Fran\u00e7ois", "text": "Biografia.\nEx studente dell'\u00c9cole nationale sup\u00e9rieure des beaux-arts di Parigi e della \u00c9cole des Ponts ParisTech, \u00c9douard Fran\u00e7ois \u00e8 architetto e urbanista dal 1986. Ha creato la sua agenzia di architettura, urbanistica e design nel 1998, e in particolare ha progettato \"L'Immeuble qui Push\", consegnato nel 2000 a Montpellier, e la Tower-Flower, consegnata a Parigi nel 2004.\nHa insegnato alla Architectural Association School of Architecture di Londra, alla \u00c9cole Sp\u00e9ciale d'Architecture di Parigi e alla Design Academy Eindhoven. Il suo lavoro \u00e8 esposto a livello internazionale, in particolare al Canadian Centre for Architecture di Montr\u00e9al, al Solomon R. Guggenheim Museum di New York, al Victoria and Albert Museum di Londra, alla Biennale di Architettura di Venezia, ma anche in Germania, Belgio, Libano, India, Brasile e Cina. Ha ricevuto il premio dell'International Forum of Young Architects, assegnato nel 2008 a Sofia. Nel 2011 \u00e8 stato eletto designer dell'anno e il Royal Institute of British Architects lo ha nominato membro onorario internazionale per il suo contributo all'architettura. Nel 2012 gli \u00e8 stato conferito il grado di \"Chevalier des Arts et des Lettres\" dal Ministero della Cultura e della Comunicazione.\nNel 2012 la sua agenzia \u00e8 diventata Maison Edouard Fran\u00e7ois."}
{"id": "9140301", "revid": "458786", "url": "https://it.wikipedia.org/wiki?curid=9140301", "title": "Yan Couto", "text": "Caratteristiche tecniche.\n\u00c8 un terzino destro dotato di una buona tecnica di base che predilige la fase offensiva Nel 2020 \u00e8 stato inserito nella lista dei migliori sessanta calciatori nati dopo il 2002 stilata da The Guardian.\nCarriera.\nCresciuto nel settore giovanile del , debutta in prima squadra il 22 febbraio 2020 in occasione dell'incontro del Campionato Paranaense vinto 2-0 contro il .\nNel marzo seguente viene acquistato a titolo definitivo dal che in vista della stagione 2020-2021 lo cede in prestito al ; conclude la stagione con 26 presenze e 2 reti nella seconda divisione spagnola.\nNel 2021 viene ceduto con la stessa formula al .\nStatistiche.\n\"Statistiche aggiornate al 23 settembre 2021\"."}
{"id": "9140302", "revid": "599013", "url": "https://it.wikipedia.org/wiki?curid=9140302", "title": "Franco Torres", "text": "Carriera.\nCresciuto nel settore giovanile del , nel 2019 viene acquistato dal ; debutta fra i professionisti il 17 luglio 2021 in occasione dell'incontro di Primera Divisi\u00f3n pareggiato 2-2 contro il .\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140303", "revid": "22475", "url": "https://it.wikipedia.org/wiki?curid=9140303", "title": "Cuore di ciccia", "text": "Cuore di ciccia \u00e8 un romanzo breve per ragazzi dell'autrice italiana Susanna Tamaro pubblicato nel 1992.\nStoria editoriale.\nIl libro usc\u00ec per Mondadori nel 1992 e godette di varie riedizioni. Nel 1995, periodo in cui l'autrice collabor\u00f2 con la rivista \"Famiglia cristiana\" con la rubrica \"Cara Mathilda...\", una sua ristampa fu allegata a un numero del settimanale. Nel 2002 fu incluso nel volume \"Il castello dei sogni: storie che parlano al cuore\" della collana economica \"Miti Mondadori\", assieme alle altre opere \"Il cerchio magico\" e \"Tobia e l'angelo\" della stessa autrice. Le edizioni successive uscirono per la Salani e per la Giunti junior.\nTrama.\nMichele \u00e8 un bambino di otto anni, figlio di genitori separati che pensano solo alla forma fisica e lo trascurano. I suoi soli affetti sono la nonna materna, che gli prepara buonissimi dolci, e il frigorifero di casa, di cui divora di nascosto il contenuto e che chiama \"Frig\", riuscendo ad interpretare il suo linguaggio fatto di ronzii.\nUna notte Frig, dopo aver predetto a Michele che \u00e8 destinato a compiere grandi imprese, lo nomina cavaliere col nome di \"Cuore di Ciccia\". Sua madre, per\u00f2, preoccupata del fatto che Michele sta ingrassando sempre pi\u00f9, lo manda all'istituto Acciughini perch\u00e9 dimagrisca. L\u00ec Michele \u00e8 sottoposto a supplizi di Tantalo, e alla prima occasione utile riesce a fuggire. Vorrebbe andare a casa della nonna, ma non conosce la strada; dopo una notte di paura passata nel bosco incontra un furetto parlante che lo porta da uno strano inventore, soprannominato Mister Kakkolen. Questi, tramite le sue apparecchiature elettroniche, \u00e8 in contatto con un gran numero di elettrodomestici, tra i quali lo stesso Frig; tutti gli riferiscono che i genitori sono insoddisfatti dei loro figli, e decide di andare a fondo della questione, accorgendosi che al giorno d'oggi tutti gli adulti sono nervosi e nevrotici. Trasforma Michele in un pipistrello perch\u00e9, svolazzando sulle citt\u00e0, raccolga indizi a supporto della tesi che ha elaborato. Michele scopre cos\u00ec che gli adulti, compresa sua madre, non fanno pi\u00f9 sogni ma, mentre dormono, percepiscono solo righe in bianco e nero, come le interferenze televisive. Quando lo riferisce a Mister Kakkolen e al furetto, l'inventore gli spiega che i suoi timori erano fondati: gli uomini sono di cattivo umore perch\u00e9 i loro sogni sono rubati per ordine di un mostro chiamato Orconte (per met\u00e0 orca e per met\u00e0 rinoceronte), che vive in fondo al mare e che li guarda per svagarsi, come se fossero dei film. L'unico modo per rimettere a posto le cose \u00e8 far addormentare l'Orconte perch\u00e9 non si risvegli mai pi\u00f9.\nMichele, ancora sotto forma di pipistrello, scende quindi negli abissi marini e s'imbatte nelle creature agli ordini dell'Orconte, che lo catturano e lo propinano al mostro come pietanza prelibata. Tuttavia Michele, prima di essere mangiato, convince l'Orconte ad ascoltare una storia, in cui un'enorme balena si fa dire da un pesciolino rosso il computo esatto dei pesci che mangia in un giorno. Alla fine l'Orconte, annoiato, si addormenta, e tutti i sogni, intrappolati in bolle, sono rilasciati. Anche Michele risale in superficie e oltre nell'aria, e si accorge di essere tornato bambino, ma un bambino magro! Atterra nel giardino della sua casa, tra le braccia di sua madre che \u00e8 felicissima di ritrovarlo e che \u00e8 diventata pi\u00f9 tollerante in fatto di diete."}
{"id": "9140305", "revid": "2057934", "url": "https://it.wikipedia.org/wiki?curid=9140305", "title": "Ciociaria nell'arte", "text": ""}
{"id": "9140307", "revid": "72396", "url": "https://it.wikipedia.org/wiki?curid=9140307", "title": "\u00c9lder Santana", "text": "Carriera.\nInizia la propria carriera con il , prima di passare all' nel 2013; il 28 luglio debutta in S\u00e9rie A in occasione dell'incontro perso 4-1 contro il .\nNegli anni seguenti gioca principalmente nelle divisioni statali con alcune apparizioni in S\u00e9rie B ed in S\u00e9rie C, fino l ritorno all'Atl\u00e9tico Mineiro nel 2017; con il club bianconero gioca altri due incontri in massima divisione dopodich\u00e9 viene ceduto in prestito nelle serie inferiori del calcio brasiliano.\nNel 2019 si trasferisce in Portogallo al ; dopo due buone stagioni in terza divisione nel 2021 viene acquistato dal .\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140309", "revid": "729019", "url": "https://it.wikipedia.org/wiki?curid=9140309", "title": "Volo Garuda Indonesia 150", "text": "Il volo Garuda Indonesia Airways 150 era un volo interno indonesiano dall'Aeroporto di Kemayoran, Giacarta, all'aeroporto Sultan Mahmud Badaruddin II, Palembang. Il 24 settembre 1975 il volo 150 si schiant\u00f2 durante l'avvicinamento a causa del maltempo e della nebbia a soli 4 chilometri da Palembang. L'incidente uccise 25 dei 61 passeggeri e membri dell'equipaggio a bordo e una persona a terra.\nL'aereo.\nIl Fokker F-28 Fellowship PK-GVC fu costruito nel 1971 e aveva effettuato oltre 1000 ore di volo prima dell'incidente.\nL'incidente.\nIl volo 150 della Garuda Indonesia Airways decoll\u00f2 dall'aeroporto di Kemayoran mentre effettuava un volo regionale diretto all'aeroporto Sultan Mahmud Badaruddin II con 61 occupanti tra passeggeri e membri dell'equipaggio a bordo. Meno di un'ora dopo il decollo il volo 150 ricevette l'autorizzazione dai controllori del traffico aereo all'aeroporto Sultan Mahmud Badaruddin II per iniziare l'atterraggio sulla pista 28 (ora pista 29). I flap e il carrello d'atterraggio erano abbassati mentre il Fokker si avvicinava all'aeroporto, quando la nebbia cominci\u00f2 a nascondere la citt\u00e0 e l'aeroporto. Il volo 150 entr\u00f2 nella nebbia due minuti dopo. La coda dell'aereo colp\u00ec gli alberi e cadde spezzandosi in 2 parti. Non divamp\u00f2 alcun incendio. Morirono 25 persone a bordo e 1 persona a terra. 36 passeggeri sopravvissero allo schianto e furono portati in un ospedale locale.\nLa causa.\nL'indagine sull'incidente determin\u00f2 come causa il volo a vista in condizioni meteorologiche inferiori ai minimi standard. Il volo 150 si trovava sottovento durante l'avvicinamento in presenza di nebbia. Non \u00e8 noto perch\u00e9 il controllore del traffico aereo non abbia detto ai piloti del volo 150 di eseguire un mancato avvicinamento o perch\u00e9 i piloti stessi non l'abbiano eseguito."}
{"id": "9140311", "revid": "2138421", "url": "https://it.wikipedia.org/wiki?curid=9140311", "title": "Arcidiocesi di Tarantasia", "text": ""}
{"id": "9140313", "revid": "767487", "url": "https://it.wikipedia.org/wiki?curid=9140313", "title": "Nona (film 2021)", "text": "Nona \u00e8 un cortometraggio d'animazione del 2021 diretto da Louis Gonzales e prodotto dalla Pixar Animation Studios.\nTrama.\nUna nonna appena tornata a casa vorrebbe godersi il Wrestling in TV senza che nessuno la disturbi, ma appena ricevette la visita di sua nipote Renee (che dovr\u00e0 badare mentre la madre \u00e8 al lavoro) non riuscir\u00e0 a godersi la TV che dopo lunghe peripezie la fa per sbaglio cadere per terra mettendola fuori uso. Ma poi cap\u00ec subito che \u00e8 meglio passare pi\u00f9 tempo a giocare con sua nipote invece di stare a guardare la televisione.\nDistribuzione.\nIl cortometraggio \u00e8 stato distribuito streaming il 17 settembre 2021 su Disney+."}
{"id": "9140329", "revid": "599013", "url": "https://it.wikipedia.org/wiki?curid=9140329", "title": "Filipe Relvas", "text": "Carriera.\nCresciuto nel settore giovanile del e , nel 2019 viene acquistato dal con cui debutta nel Campeonato de Portugal il 18 agosto in occasione dell'incontro perso 1-0 contro il .\nNel 2020 si trasferisce al .\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140343", "revid": "1318658", "url": "https://it.wikipedia.org/wiki?curid=9140343", "title": "Louis Barillet", "text": "Biografia.\nDopo aver studiato pittura all'\u00c9cole nationale sup\u00e9rieure des beaux-arts nello studio del pittore Jean-L\u00e9on G\u00e9r\u00f4me, Louis Barillet, anche lui allievo di Luc-Olivier Merson ed Emmanuel Fontaine, inizi\u00f2 la sua carriera di medaglista mentre praticava la pittura, prima di aprire nel 1919, il suo primo studio al n\u00a07 rue Alain-Chartier. Nel 1932 apr\u00ec un secondo studio al n\u00a015 di piazza Vergennes a Parigi.\nLavor\u00f2 con Jacques Le Chevallier e poi Th\u00e9o Hanssen. Negli anni dal 1920 al 1930 parteciparono alla rinascita delle vetrate francesi.\nEspose all'Union des artistes modernes, movimento di artisti decorativi e architetti fondato in Francia nel 1929 dall'architetto Robert Mallet-Stevens, e la cui attivit\u00e0 prosegu\u00ec fino al 1958.\nJean Barillet \u00e8 suo figlio e continua la tradizione paterna.\nOpere.\nLouis Barillet utilizzava esclusivamente vetri industriali: prismatici, stampati, opachi a cui si aggiunsero successivamente vetri grigi, neri e specchi. Ripens\u00f2 l'arte del vetro colorato nello spirito del rinnovamento estetico adattato alle esigenze e allo stile Art d\u00e9co del tempo. Il suo lavoro sedusse architetti come Robert Mallet-Stevens o Paul Rouvi\u00e8re. Produsse molte vetrate religiose e civili e altro ancora."}
{"id": "9140347", "revid": "767487", "url": "https://it.wikipedia.org/wiki?curid=9140347", "title": "Intrusion", "text": "Intrusion \u00e8 un thriller psicologico americano del 2021 diretto da Adam Salky e scritto da Christopher Sparling, interpretato da Freida Pinto e Logan Marshall-Green. \u00c8 stato distribuito da Netflix il 22 settembre 2021.\nTrama.\nMeera ed Henry sono una coppia felicemente sposata che vive in una moderna e isolata casa situata nella piccola cittadina di Corrales, progettata e costruita da Henry. Meera \u00e8 una sopravvissuta di cancro ed \u00e8 preoccupata che la malattia possa ripresentarsi, ma Henry \u00e8 molto comprensivo e di supporto.\nUna sera, di ritorno da un appuntamento, la coppia scopre che qualcuno ha fatto irruzione nella loro casa e trovano il soggiorno a soqquadro. Tuttavia le uniche cose rubate sono un portatile e due telefoni cellulari (che hanno lasciato in casa per non essere una distrazione durante il loro appuntamento). Dopo la visita da parte di un investigatore (che, sentendo dei tubi risuonare, suggerisce ad Henry che ha bisogno di un idraulico) Henry decide di installare un sistema di videosorveglianza.\nQualche giorno dopo Meera viene svegliata nel cuore della notte da strani rumori nella casa, simili a tubi che vibrano. Quando prova ad accendere la luce, questa non funziona, cos\u00ec Henry decide di controllare il generatore, scoprendo che \u00e8 stato distrutto. Subito dopo egli vede dei fasci di luce provenienti dall'interno della casa e capisce che gli intrusi sono tornati. Correndo all'interno Henry trova Meera legata e imbavagliata nel bagno, e dopo averla liberata provano a scappare ma sono inseguiti da uomini mascherati. Meera riesce a raggiungere la sua macchina, ma sente dei colpi di pistola sparati dall'interno della casa; un uomo ferito si trascina fuori, seguito da Henry che gli spara, uccidendolo.\nIl giorno dopo, alla stazione di polizia, alla coppia vengono mostrate le foto segnaletiche dei tre intrusi, uno dei quali \u00e8 ancora vivo ma ricoverato in terapia intensiva all'ospedale locale. I tre facevano tutti parte della famiglia Cobb, che vive in una roulotte fatiscente nella periferia della citt\u00e0. Apprendono inoltre che una giovane donna della stessa famiglia \u00e8 scomparsa di recente.\nMeera resta traumatizzata da questi eventi, a cui si aggiunge la scoperta che Henry ha tenuto nascosta una pistola in casa. Henry le assicura che se ne \u00e8 liberato e le suggerisce che nonostante tutto, dovrebbero andare avanti con i preparativi per la festa di inaugurazione della casa che avevano intenzione di celebrare. Quella sera, Henry esce di casa per acquistare articoli per la festa, tuttavia Meera nota che ha dimenticato il portafogli, e non riuscendo a chiamarlo decide di raggiungerlo al negozio. Raggiunge subito l'auto di Henry ma nota a sua sorpresa che prende la strada per l'ospedale; distratta da questa stranezza, ha un piccolo incidente con un altro veicolo.\nL'auto di Meera viene portata da un carrozziere e chiama un Uber per tornare a casa. Una volta l\u00ec racconta ad Henry cosa \u00e8 successo e gli domanda come mai sia andato all'ospedale, e lui le dice di aver semplicemente sbagliato strada.\nCon la sua macchina in riparazione, Meera prende in prestito l'auto di Henry per andare al lavoro. Nel parcheggio incontra l'investigatore responsabile delle indagini; le dice che l'intruso sopravvissuto \u00e8 deceduto - stranamente, dato che si stava lentamente rimettendo - e che l'indagine \u00e8 chiusa. Meera apprende inoltre che l'uomo \u00e8 morto la stessa sera che ha seguito Henry all'ospedale.\nProfondamente sospettosa, Meera controlla le navigazioni effettuate nel GPS dell'auto di Henry e nota l'indirizzo di casa Cobb. Si reca l\u00ec e riesce a entrare nella loro roulotte, dove al suo interno trova una busta per lettere con il logo della azienda edile di Henry e l'indirizzo scritto a mano da lui.\nMeera apre la cassetta postale della famiglia e vi trova un pacco contenente una videocamera, ma subito appare un vicino che l\u2019affronta infuriato, le dice di aver gi\u00e0 visto l'auto qualche giorno fa e l\u2019accusa di star \"curiosando\", dopodich\u00e9 afferra il pacco e lo scaglia contro un muro; Meera recupera il pacco e va via.\nTornata a casa, prova a far partire il video, ma non funziona correttamente: riesce a vedere solo l'immagine di Dylan Cobb. Ordina una nuova videocamera inserendo l'indirizzo del suo luogo di lavoro. Decide di cercare all'interno dell'ufficio di Henry e trova una chiave USB con le foto della costruzione della loro casa, nelle quali Dylan appare come dipendente dell'azienda edile. Henry torna a casa e Meera \u00e8 costretta a interrompere subito la sua ricerca (dimenticando tuttavia il telefono al suo interno, facendo sorgere qualche dubbio ad Henry poich\u00e8 Meera gli aveva detto di non esserci stata affatto). Quella stessa notte guarda nuovamente le foto e questa volta nota alcune immagini di Christine, la ragazza scomparsa.\nIl giorno dopo Meera affronta Henry: vuole sapere perch\u00e9 \u00e8 andato nella roulotte dei Cobb, perch\u00e8 vi ha trovato una lettera col logo della sua azienda, perch\u00e8 ha iniziato a tenere un'arma in casa e come mai possiede foto della ragazza scomparsa sul suo computer. Henry le spiega che era a corto di denaro per terminare la costruzione della casa, rivelando di aver commesso alcune frodi per ottenere pi\u00f9 denaro, ma intendeva ripagare tutto. Dylan Cobb ha lavorato per lui, ma Henry lo ha licenziato in tronco quando lo ha visto maltrattare sua figlia. Dylan era infuriato e giur\u00f2 vendetta, e minacci\u00f2 anche di esporre i loschi rapporti finanziari di Henry. Henry aveva pagato Dylan per farlo tacere, ma in seguito smise di pagarlo, cos\u00ec Dylan e gli altri uomini della famiglia Cobb hanno fatto irruzione nella casa.\nMeera \u00e8 tranquillizzata dalla spiegazione di Henry, e la coppia torna felice. Quando viene consegnata la nuova videocamera Meera non \u00e8 pi\u00f9 interessata a visionare il filmato che ha trovato a casa dei Cobb.\n\u00c8 finalmente la sera della festa, e la casa pullula di ospiti. Ma quando Meera guarda di sfuggita le breaking news trasmesse in TV (il sospettato per la scomparsa di Christine, rivelatosi il vicino dei Cobb che aggred\u00ec verbalmente Meera, viene scagionato ma condannato per altri reati), i suoi sospetti si riaccendono. Recupera la videocamera dal portabagagli della sua auto e guarda il video. Al suo interno Dylan Cobb parla del fatto di non aver gradito come Henry guardasse sua figlia, e che quando Christine \u00e8 sparita, si rec\u00f2 nella casa con il suo cane, che abbai\u00f2 furiosamente nelle vicinanze dell'ufficio.\nMeera va nell'ufficio di Henry e guardando le piantine trova un vano nascosto, a cui vi accede attraverso un interruttore segreto. Scende nel seminterrato e trova Christine imbavagliata e legata a un tubo; questa era la causa di quel rumore misterioso. Meera prova a liberare la ragazza, ma Henry arriva nel seminterrato prima che possa farlo; le rivela che ha sempre avuto impulsi perversi, ma che non ha scelto di essere cos\u00ec. Meera finalmente realizza che la ragione per la quale Henry ha costruito la casa isolata era per avere un posto segreto dove nascondere le proprie vittime. Meera prova a chiamare il 911, ma Henry la stordisce e la lega. Tornato su, riferisce agli ospiti che Meera ha bevuto troppo ed \u00e8 andata a dormire, e manda gli ospiti a casa.\nMeera riesce a liberarsi e prova a scappare con Christine, ma Henry torna nel seminterrato e dopo un breve inseguimento riesce a raggiungerle; dopodich\u00e9 stordisce Meera e trascina Christine nuovamente nel seminterrato. Henry lega Christine e sta per ucciderla con una mazza da baseball (con la quale praticava tortura psicologica nei confronti della ragazza), ma proprio in quel frangente riappare Meera e lo colpisce in testa con un orologio. Ironicamente quell'orologio \u00e8 proprio quello regalatole da Henry al loro primo appuntamento. Un Henry morente domanda a Meera cosa far\u00e0 quando non ci sar\u00e0 pi\u00f9 lui a prendersene cura; lei risponde che si prender\u00e0 cura di s\u00e9 stessa.\nLa scena finale mostra una giornata soleggiata e Meera che va via dalla casa ormai vuota, guidando via.\nAccoglienza.\nSu Rotten Tomatoes, il film raggiunge il 29% di approvazione basato su 17 recensioni, con una valutazione media di 4.6/10. Su Metacritic, il film raggiunge il punteggio medio di 39 su 100, basato su cinque critiche, indicando \"recensioni in genere sfavorevoli\""}
{"id": "9140348", "revid": "1318658", "url": "https://it.wikipedia.org/wiki?curid=9140348", "title": "Audace Foot-Ball Club 1926-1927", "text": "Questa voce raccoglie le informazioni riguardanti l'Audace Foot-Ball Club nelle competizioni ufficiali della stagione 1926-1927.\nStagione.\nIl club rosso segue la riorganizzazione dei campionati di Prima Divisione: la Lega Sud, che organizzava i gironi centro-meridionali della competizione, viene sciolta e sostituita dal Direttorio Divisioni Superiori con sede a Milano, che gestisce unitariamente anche i gironi settentrionali; inoltre tutta la Prima Divisione diviene seconda serie nazionale, al di sotto della neo istituita Divisione Nazionale. Le squadre meridionali compongono un unico girone, il D, di carattere interregionale (non pi\u00f9 gironi regionali com'era fino all'anno precedente), e ci\u00f2 comporta per le stesse una maggiorazione delle spese di trasferta. L'Audace beneficia dell'ammissione all'anzidetta divisione, a seguito dell'allargamento del girone D da otto a dieci squadre, in quanto sarebbe stata inizialmente esclusa, assieme ai baresi dell'Ideale.\nIn un campionato ridotto a nove squadre causa il ritiro dell'indebitato a fine girone d'andata, i rossi terminano il girone all'ottavo e penultimo posto, con 11 punti, 1 punto al di sopra del , dopo aver ottenuto 6 risultati utili (di cui un solo pareggio, 0-0 in casa con il ) e 12 sconfitte. I derby cittadini hanno visto ancora prevalere la , di misura, per 1-0 in entrambi gli incontri (nella gara di andata, al 16\u00ba minuto del secondo tempo, sullo 0-1 De Lorenzo si \u00e8 fatto parare il rigore del possibile pareggio dal portiere proitaliano Ciaccio, tirato centralmente).\nA campionato finito, il nuovo \"Ente sportivo\" della Provincia di Taranto sancisce la fusione delle due maggiori formazioni calcistiche del territorio, Audace F.B.C. ed S.S. Pro Italia, nell'Associazione Sportiva Taranto, soprattutto per sopperire alle carenze finanziarie sofferte dai due club negli ultimi anni. L'Audace sar\u00e0 in seguito rifondato nel 1945, dopo la liberazione del Sud Italia nella Seconda guerra mondiale.\nOrganigramma societario.\nArea direttiva\nArea tecnica\nRosa.\n\"Fonti\"\nVoci correlate.\nAssociazione Sportiva Taranto 1927-1928"}
{"id": "9140349", "revid": "2039387", "url": "https://it.wikipedia.org/wiki?curid=9140349", "title": "Collegio elettorale di Senigallia (Camera dei deputati)", "text": "Il collegio di Senigallia fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Marche e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Senigallia era uno dei 12 collegi uninominali in cui erano suddivise le Marche e, come previsto dal D.Lgs. del 20 dicembre 1993 n. 536, era interamente compreso nella provincia di Ancona e comprendeva i seguenti comuni: Barbara, Castel Colonna, Castelleone di Suasa, Chiaravalle, Corinaldo, Falconara Marittima, Monte San Vito, Montecarotto, Montemarciano, Monterado, Ostra, Ostra Vetere, Ripe, Senigallia e Serra de' Conti."}
{"id": "9140352", "revid": "2138421", "url": "https://it.wikipedia.org/wiki?curid=9140352", "title": "Possessore di Tarantasia", "text": "Sebbene sia storicamente riconosciuto come occupante della sede di Tarantasia (e anche come suo primo arcivescovo), nessuna fonte dell'epoca lo qualifica espressamente come tale. Indicato a volte come santo (sebbene non da Besson), non esistono tuttavia fonti a sostegno di questa definizione.\nBiografia.\n\u00c8 probabile che Possessore fosse un prelato molto vicino a Carlo Magno, e questo, secondo lo storico locale Jean-Paul Bergeri, implica che fosse una figura di un certo potere all'epoca. Infatti, come menzionato nel dodicesimo\u00a0volume dell'enciclopedia \"Gallia christiana\", nel 775 Carlo lo invi\u00f2 presso papa Adriano I per assisterlo nella disputa contro l'arcivescovo Leone I di Ravenna; un ruolo delicato che difficilmente gli sarebbe stato affidato se non fosse stato un personaggio di rilievo. Sembra che questo ruolo gli valse una certa diffidenza da parte del pontefice.\nNel 794 prese parte al Concilio di Francoforte, al termine del quale i padri conciliari lo inviarono a Roma per farsi confermare dal papa la dignit\u00e0 di metropolita che gi\u00e0 loro gli avevano riconosciuto. Papa Leone III avrebbe quindi elevato ufficialmente la diocesi di Tarantasia, fino ad allora suffraganea di Vienne, a sede metropolitana, in un periodo compreso tra il 795 e l'810, e \"Darantasia\", l'attuale Mo\u00fbtiers, divenne cos\u00ec il centro di una nuova provincia ecclesiastica, con le diocesi di San Giovanni di Moriana, Aosta e Sion come suffraganee."}
{"id": "9140357", "revid": "775372", "url": "https://it.wikipedia.org/wiki?curid=9140357", "title": "Episodi di Ted Lasso", "text": ""}
{"id": "9140359", "revid": "251304", "url": "https://it.wikipedia.org/wiki?curid=9140359", "title": "Compagnia Sarda di Navigazione Marittima", "text": "La Compagnia Sarda di Navigazione Marittima, operante dall'inizio degli anni '90 con i marchi Lloyd Sardegna e Linea dei Golfi, era una compagnia di navigazione fondata nel 1964 dai fratelli Carlo Andrea e Riccardo Marsano, la prima a mettere in servizio delle navi ro-ro esclusivamente dedicate al trasporto merci in Italia. La compagnia fu attiva nei trasporti da e per la Sardegna fino al 2006, quando fu acquistata dal gruppo Moby.\nStoria.\nLa Compagnia Sarda di Navigazione Marittima fu costituita nel 1964 dai fratelli Carlo Andrea e Riccardo Marsano, con sede operativa a Genova e sede legale a Cagliari. Nello stesso anno acquist\u00f2 il mezzo da sbarco britannico \"Snowden Smith\", che fu riadattato a ro-ro merci e rinominato \"Elbano Primo\". La nave fu messa in servizio il 6 giugno tra Piombino e Portoferraio, ma il servizio, dedicato alle sole merci, non ebbe successo e fu quindi sospeso dopo pochi giorni. A partire dal 17 giugno l\"Elbano Primo\" fu quindi impiegato per effettuare collegamenti da e per la Sardegna: dopo due viaggi per Olbia con partenza da Piombino, effettuati con buon successo, la nave fu inviata a Genova per lavori, durante i quali fu dotata di cuccette, tavola calda e altri servizi per renderla maggiormente idonea alla linea per la Sardegna. La nave torn\u00f2 in servizio a settembre, aprendo un collegamento bisettimanale tra Genova e Olbia visto lo stato non ideale delle infrastrutture del porto di Piombino. Il 18 aprile 1966 l\"Elbano Primo\" invest\u00ec uno scoglio in ingresso al porto di Olbia, inclinandosi su un fianco; non ci furono feriti tra passeggeri ed equipaggio, che dovettero per\u00f2 abbandonare la nave. L\"Elbano Primo\" fu recuperato e riprese servizio; il 3 luglio 1967 fu nuovamente spostato sulla linea Piombino - Olbia, viste le migliorie apportate al porto toscano. La minore distanza consent\u00ec di aumentare la frequenza del collegamento a trisettimanale.\nNel gennaio 1971 l\"Elbano Primo\" fu fermato e sostituito con la \"Golfo Aranci\", una ex-bananiera di costruzione francese gi\u00e0 di propriet\u00e0 dei Marsano dal 1970 e convertita in ro-ro merci. La maggiore velocit\u00e0 della nuova unit\u00e0 consent\u00ec di aumentare la frequenza dei viaggi da tri- a quadrisettimanale. A ottobre dello stesso anno fu messa in linea una seconda bananiera convertita, la \"Golfo degli Angeli\", grazie alla quale le partenze per la Sardegna divennero giornaliere. Negli anni successivi la flotta si espanse: nel 1975 la compagnia acquist\u00f2 la \"Golfo Paradiso\", costruita sette anni prima in Germania, mentre nel 1978 e 1979 prese in consegna i primi due traghetti di nuova costruzione, \"Golfo dei Poeti\" e \"Golfo degli Ulivi\"; l'ingresso in servizio di queste unit\u00e0 port\u00f2 al disarmo dei primi due \"Golfi\", in seguito demoliti. Negli anni '80 entrarono in servizio altri quattro traghetti ro-ro (\"Golfo del Sole\", gi\u00e0 \"Espresso Veneto\" per la Traghetti del Mediterraneo, \"Golfo dei Fiori\", \"Isola delle Stelle\" e \"Isola delle Perle\") e furono aperte una linea Livorno - Olbia (con 5 partenze alla settimana) e un collegamento settimanale Livorno - Cagliari. Le unit\u00e0 messe in servizio negli anni '80 furono caratterizzate rispetto alle precedenti da un aumento nelle sistemazioni riservate ai passeggeri, prima limitati ai soli autisti dei mezzi pesanti, e dalla possibilit\u00e0 di trasportare a bordo camper e roulotte. \nNegli anni '90 la compagnia introdusse i marchi \"Lloyd Sardegna\" e \"Linea dei Golfi\" (quest'ultimo dedicato al trasporto di passeggeri), continuando a operare, con sei unit\u00e0, sulle linee Piombino - Olbia, Livorno - Olbia e Livorno - Cagliari. A fine anni '90 la compagnia decise di concentrarsi maggiormente sul trasporto passeggeri e ordin\u00f2 una coppia di traghetti al cantiere navale di Stettino, con capacit\u00e0 per 300 e 600 passeggeri e metri lineari di carico. Tuttavia, le difficolt\u00e0 economiche del cantiere provocarono pesanti ritardi nella costruzione e la compagnia cancell\u00f2 l'ordine. La compagnia ordin\u00f2 quindi al cantiere navale Visentini di Porto Viro due unit\u00e0 di caratteristiche simili, battezzate \"Golfo Aranci\" e \"Golfo degli Angeli\", che furono consegnate rispettivamente a febbraio e ottobre 2004. L'ingresso in servizio dei nuovi traghetti port\u00f2 alla vendita di tre navi (\"Golfo dei Poeti\", \"Golfo degli Ulivi\" e \"Golfo dei Fiori\"), le prime due cedute a interessi turchi e la terza a una compagnia italiana. \nNel settembre 2006 fu annunciata la cessione della compagnia da Marsano a Vincenzo Onorato, armatore del gruppo Moby. Nel corso del 2007 le unit\u00e0 della compagnia assunsero livrea Moby Cargo, portando alla scomparsa del logo Lloyd Sardegna. "}
{"id": "9140363", "revid": "251304", "url": "https://it.wikipedia.org/wiki?curid=9140363", "title": "Lloyd Sardegna", "text": ""}
{"id": "9140364", "revid": "1020911", "url": "https://it.wikipedia.org/wiki?curid=9140364", "title": "Episodi di Ted Lasso (seconda stagione)", "text": "La seconda stagione della serie televisiva \"Ted Lasso\" \u00e8 stata distribuita sul servizio Apple TV+ dal 23 luglio all'8 ottobre 2021 ,in tutti i paesi in cui era disponibile il servizio"}
{"id": "9140366", "revid": "2039387", "url": "https://it.wikipedia.org/wiki?curid=9140366", "title": "Collegio elettorale di Pesaro (Camera dei deputati)", "text": "Il collegio di Pesaro fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Marche e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Pesaro era uno dei 12 collegi uninominali in cui erano suddivise le Marche e, come previsto dal D.Lgs. del 20 dicembre 1993 n. 536, era interamente compreso nella provincia di Pesaro e Urbino e comprendeva i seguenti comuni: Colbordolo, Gabicce Mare, Gradara, Mombaroccio, Monteciccardo, Montelabbate, Pesaro, Sant'Angelo in Lizzola e Tavullia."}
{"id": "9140369", "revid": "6923", "url": "https://it.wikipedia.org/wiki?curid=9140369", "title": "Rudy Ricciotti", "text": "Biografia.\nNato in Algeria, quando aveva tre anni la sua famiglia si trasfer\u00ec in Francia. Studi\u00f2 ingegneria in Svizzera e si laure\u00f2 all'\u00c9cole Nationale Sup\u00e9rieure d'Architecture di Marsiglia nel 1980.\nProgett\u00f2 il Mus\u00e9e des Civilizations de l'Europe et de la M\u00e9diterran\u00e9e (MUCEM) a Marsiglia, il Pavillon Noir ad Aix-en-Provence, la Villa Navarra a Le Muy, il Museo Jean Cocteau a Mentone, Les Arts Gstaad a Gstaad e il Centro di Arte e Cultura a Liegi, Belgio. Ha lavorato a una mostra al Louvre con Mario Bellini nel 2012. Nel 2015 ha progettato il museo \"L'uomo e il mare\" sul molo Antoine I nel Principato di Monaco.\nDetesta il minimalismo. Sostiene la \"demusealizzazione dei musei\".\nDirige una piccola casa editrice, Al Dante, che pubblica fotografie, saggi sull'architettura e poesie, inclusa una traduzione francese di John Ashbery.\nHa ricevuto la Legion d'onore, l' Ordine delle arti e delle lettere e l' Ordine nazionale al merito.\nVive a Cassis e ha un ufficio a Bandol. Colleziona libri rari.\nControversie.\nMUCEM.\nNel febbraio 2015 la Corte dei conti francese (\"la Cour des comptes\") ha segnalato \"una gestazione laboriosa\" con un costo finale di 350 milioni di euro (studi, costruzioni...) invece dei 160 milioni originariamente previsti per il Mus\u00e9e des Civilizations de l'Europe et de la M\u00e9diterran\u00e9e a Marsiglia.\nLa sua villa a Cassis (Francia).\nMercoled\u00ec 17 ottobre 2018, Rudy Ricciotti \u00e8 stato ascoltato presso il Tribunale penale di Tolone per lavoro non autorizzato nella sua propriet\u00e0 tra il 2010 e il 2012, quando ha assunto lavoratori in nero. La sua villa si trova nel \u201cParc national des Calanques\u201d, a Cassis, in un'area naturale classificata. Aveva trasformato una colombaia degli anni Settanta in una sala di proiezione.\nIl 23 novembre 2018 il tribunale penale di Tolone lo ha condannato a quattro mesi con la condizionale e a una multa di 150.000 euro.\nTuttavia e fortunatamente per lui, questa sentenza non sar\u00e0 registrata nel suo casellario giudiziario. Questo gli permette di evadere comunque ordini e di partecipare a concorsi pubblici di architettura.\nL'imprenditore \u00e8 stato condannato a una multa di 120 mila euro e la sua villa \u00e8 stata sequestrata."}
{"id": "9140371", "revid": "2039387", "url": "https://it.wikipedia.org/wiki?curid=9140371", "title": "Collegio elettorale di Urbino (Camera dei deputati)", "text": "Il collegio di Urbino fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Marche e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Urbino era uno dei 12 collegi uninominali in cui erano suddivise le Marche e, come previsto dal D.Lgs. del 20 dicembre 1993 n. 536, era interamente compreso nella provincia di Pesaro e Urbino e comprendeva i seguenti comuni: Acqualagna, Apecchio, Auditore, Belforte all'Isauro, Borgo Pace, Cagli, Cantiano, Carpegna, Casteldelci, Fermignano, Fratte Rosa, Frontino, Frontone, Lunano, Macerata Feltria, Maiolo, Mercatello sul Metauro, Mercatino Conca, Monte Cerignone, Monte Grimano Terme, Montecalvo in Foglia, Montecopiolo, Novafeltria, Peglio, Pennabilli, Pergola, Petriano, Piandimeleto, Pietrarubbia, Piobbico, San Leo, San Lorenzo in Campo, Sant'Agata Feltria, Sant'Angelo in Vado, Sassocorvaro,Sassofeltrio, Serra Sant'Abbondio, Talamello, Tavoleto, Urbania e Urbino."}
{"id": "9140374", "revid": "297059", "url": "https://it.wikipedia.org/wiki?curid=9140374", "title": "Rum Millet", "text": ""}
{"id": "9140375", "revid": "767487", "url": "https://it.wikipedia.org/wiki?curid=9140375", "title": "Gypsy 83", "text": "Gypsy 83 \u00e8 un film del 2001 diretto da Todd Stephens. Il film parla di due giovani goths, Gypsy e Clive, che si recano a New York per un festival annuale che celebra il loro idolo, Stevie Nicks.\nTrama.\nLa venticinquenne Gypsy Vale e il diciottenne Clive Webb sono due goth che vivono a Sandusky, in Ohio. I genitori di Gypsy, Ray e Velvet, una volta facevano parte di una band insieme, e ora Gypsy aspira a diventare una cantante famosa, come il suo idolo, Stevie Nicks. Tuttavia la giovane \u00e8 riluttante, a causa della scomparsa di sua madre, a lasciare suo padre da solo a Sandusky per inseguire i suoi sogni.\nMentre controlla gli aggiornamenti su un fansite di Stevie Nicks, Clive scopre che a New York si terr\u00e0 l'evento \"Night of a Thousand Stevies\". Dopo una lunga e accesa discussione con Gypsy, suo padre le rivela che sua madre non \u00e8 semplicemente scomparsa o morta bens\u00ec \u00e8 partita per seguire il suo sogno di diventare una cantante famosa. Nonostante questo, Clive finalmente convince Gypsy ad andare a New York.\nLungo la strada, Gypsy e Clive incontrano una miriade di personaggi e ostacoli. Raccolgono un autostoppista di nome Zechariah, che afferma di fuggire dalla vita degli Amish. Insieme, i tre decidono di fermarsi e passare la notte in una zona di sosta. Mentre \u00e8 l\u00ec, Clive esprime la sua attrazione per Zechariah, ma Zechariah rivela di essere invece attratto da Gypsy. Imbarazzato, Clive scappa via mentre Gypsy, sorpresa e lusingata della cosa, finisce per andare a letto con Zechariah. In seguito, Zechariah dice di aver commesso un errore e di dover far ritorno a casa.\nInfuriata, Gypsy lo butta fuori dal bagno dove si trovano nell'area di servizio. Nel frattempo, Clive viene avvicinato in segreto da Troy, che sta anche trascorrendo la notte all'area di ristoro con i suoi fratelli della confraternita, e i due hanno un rapporto sessuale.\nLa mattina dopo, mentre Gypsy e Clive stanno cercando di consolarsi a vicenda e dare un senso agli eventi della notte precedente, i due vengono incitati e derisi dai fratelli della confraternita mentre lasciano l'area di sosta. I due perdono le audizioni per la \"Night of a Thousand Stevies\" e Gypsy scopre che sua madre si \u00e8 suicidata quattro anni prima.\nLa simpatica Maestra di cerimonie, che era anche la migliore amica di sua madre quando era a New York, permette a Gypsy di eseguire alla fine dello spettacolo una canzone che ha scritto per sua madre. Alla fine, Gypsy rimane a New York per perseguire le sue aspirazioni musicali come sua madre, mentre Clive torna a Sandusky per finire il liceo con l'intenzione per\u00f2 di tornare a New York dopo essersi diplomato.\nProduzione.\nLe riprese del film si sono svolte a Hazleton in Pennsylvania.\nAccoglienza.\n\"Gypsy 83\" detiene attualmente una valutazione del 54% sul sito web Rotten Tomatoes.\nMusica.\nLa musica del film \u00e8 stata composta da Marty Beller. La colonna sonora presenta icone ben note della sottocultura gotica, come The Cure, Claire Voyant e artisti di musica elettronica Velvet Acid Christ e Apoptygma Berzerk. C'\u00e8 anche una cover della famosa canzone di Stevie Nicks \"Talk to me\" da parte di un'altra band gotica Diva Destruction."}
{"id": "9140376", "revid": "297059", "url": "https://it.wikipedia.org/wiki?curid=9140376", "title": "Rum milleti", "text": ""}
{"id": "9140378", "revid": "287204", "url": "https://it.wikipedia.org/wiki?curid=9140378", "title": "Referendum in Ungheria del 2008", "text": "Il referendum in Ungheria del 2008 si \u00e8 tenuto in Ungheria il 9 marzo 2008 sulla revoca di alcune tasse mediche e scolastiche Le proposte avrebbero annullato le riforme del governo che avevano introdotto tariffe per le visite mediche e per il numero di giorni trascorsi in ospedale, nonch\u00e9 le tasse scolastiche per l'istruzione superiore. Tutti e tre i quesiti furono approvati dalla maggioranza degli elettori. Il primo ministro Ferenc Gyurcs\u00e1ny dichiar\u00f2 che le tasse sarebbero state abolite il 1\u00b0 aprile 2008 a seguito del referendum, ma che il governo non aveva fondi disponibili per sostituire il mancato gettito per gli istituti di istruzione superiore e le istituzioni sanitarie a causa dell'abolizione delle tasse.\nContesto.\nIl referendum \u00e8 stato avviato dal partito di opposizione Fidesz contro il Partito Socialista Ungherese (MSZP) al governo. La procedura per il referendum \u00e8 iniziata il 23 ottobre 2006, quando Viktor Orb\u00e1n, il leader di Fidesz \u2013 Unione Civica Ungherese ha annunciato che avrebbe depositato sette quesiti all'Ufficio Nazionale Elettorale, di cui tre (sull'abolizione del ticket, delle tasse giornaliere e delle tasse universitarie) sono state ufficialmente approvate il 17 dicembre 2007 e convocate il 24 gennaio 2008. Si presumeva probabile che il referendum sarebbe passato, ma era incerto se l'affluenza sarebbe stata abbastanza alta da renderlo valido; sondaggi indicavano circa il 40% di affluenza con l'80% a favore dell'annullamento delle tre riforme.\nPer essere valido, il referendum richiedeva che almeno il 25% dei circa 8 milioni di aventi diritto votasse a favore di una delle opzioni.\nRisultati.\nAffluenza.\nIl giorno del referendum sono stati riportati i seguenti dati di affluenza:\nLa votazione era possibile tra le 6:00 e le 19:00. I risultati ufficiali hanno mostrato che i voti necessari sono stati raggiunti, con un'affluenza di oltre il 50% (superiore a quanto previsto dai sondaggi).\nConseguenze.\nLa coalizione MSZP- SZDSZ ha subito una pesante sconfitta. Dopo che il primo ministro Ferenc Gyurcs\u00e1ny intendeva chiedere le dimissioni il ministro della Sanit\u00e0 \u00c1gnes Horv\u00e1th (SZDSZ), il rapporto tra le due parti si \u00e8 deteriorato in modo permanente. Il 31 marzo 2008, vari disaccordi relativi alla riforma tra MSZP e SZDSZ hanno portato il leader SZDSZ J\u00e1nos K\u00f3ka ad annunciare che il suo partito avrebbe lasciato la coalizione entro il 1\u00b0 maggio 2008. Ci\u00f2 significava anche che l'MSZP form\u00f2 il primo governo di minoranza in Ungheria dalla fine del comunismo, sostenuto esternamente dall'SZDSZ."}
{"id": "9140379", "revid": "1318658", "url": "https://it.wikipedia.org/wiki?curid=9140379", "title": "Lucifer's Friend (album)", "text": "Lucifer's Friend \u00e8 il primo album in studio del gruppo hard rock Lucifer's Friend, pubblicato nel 1970. I Lucifer's Friend avrebbero cambiato direzione pi\u00f9 volte negli album successivi. Tuttavia, il progressive e il krautrock influenzato dal proto-doom metal di questo album sono all'altezza della copertina sinistra. "}
{"id": "9140380", "revid": "123291744", "url": "https://it.wikipedia.org/wiki?curid=9140380", "title": "Barry Sapherson", "text": ""}
{"id": "9140386", "revid": "297059", "url": "https://it.wikipedia.org/wiki?curid=9140386", "title": "R\u016bm millet", "text": "Con il termine R\u016bm millet (millet-i R\u00fbm) si intendevano le comunit\u00e0 cristiana ortodosse orientale nell'Impero ottomano. Nonostante la societ\u00e0 ottomana fosse subordinata all'ordinamento islamico, le comunit\u00e0 dei fedeli di altre religioni, \"millet\", mantennero una certa certa autonomia interna.\nAi cristiani appartenenti alla R\u016bm millet fu consentito di regolare la propria vita all'interno delle comunit\u00e0 secondo le proprie conseutidini e leggi per quanto riguardano le materie inerenti alla sfera religiosa, come famiglia, successione e matrimonio. Le liti tra cristiani erano giudicate da tribunali propri e solo se la causa vedeva protagonisti anche musulmani questa passava di competenza ai tribunali islamici. La comunit\u00e0 R\u016bm millet aveva al vertice il patriarca di Costantinopoli."}
{"id": "9140392", "revid": "1318658", "url": "https://it.wikipedia.org/wiki?curid=9140392", "title": "Collegio elettorale di Fano (Camera dei deputati)", "text": "Il collegio di Fano fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Marche e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Fano era uno dei 12 collegi uninominali in cui erano suddivise le Marche e, come previsto dal D.Lgs. del 20 dicembre 1993 n. 536, era interamente compreso nella provincia di Pesaro e Urbino e comprendeva i seguenti comuni: Barchi, Cartoceto, Fano, Fossombrone, Isola del Piano, Mondavio, Mondolfo, Monte Porzio, Montefelcino, Montemaggiore al Metauro, Orciano di Pesaro, Piagge, Saltara, San Costanzo, San Giorgio di Pesaro, Sant'Ippolito e Serrungarina."}
{"id": "9140401", "revid": "729019", "url": "https://it.wikipedia.org/wiki?curid=9140401", "title": "Stazione di Priaro", "text": "La stazione di Priaro era una fermata ferroviaria posta sulla linea Genova-Pisa. Serviva la localit\u00e0 di Priaro, all'interno dell'area urbana di Camogli.\nStoria.\nL'impianto, allora classificato come casa cantoniera, venne aperto all'esercizio il 23 novembre 1868 con l'attivazione della linea da Genova Brignole a Chiavari.\nI complessi lavori di raddoppio della ferrovia condotti all'inizio del novecento comportarono la demolizione della galleria Ansaldo e dal 17 agosto 1914 la conseguente sospensione all'esercizio della fermata, poi riaperta il successivo 28 ottobre 1918. L'attivazione del raddoppio stesso fra Pieve Ligure e Santa Margherita avvenne per tratte fra il 1921 ed il 1923.\nLa fermata fu soppressa nel 1981 a motivo dello scarso movimento di passeggeri allora registrato.\nStrutture e impianti.\nLa fermata, ubicata nel pieno centro di Camogli, era costituita da un casello e due banchine laterali rispetto ai binari."}
{"id": "9140403", "revid": "1924342", "url": "https://it.wikipedia.org/wiki?curid=9140403", "title": "Josephine (cantante)", "text": "Biografia.\nNata ad Atene da madre libanese e padre tedesco, \u00e8 stata notata nel 2013 dal CEO della Panik Records Gi\u014drgos Aroenakos, che le ha offerto un contratto discografico con l'etichetta.\nL'anno seguente ha preso parte alla selezione nazionale per decretare il rappresentante greco all'Eurovision Song Contest, eseguendo il duetto con Mark Angelo \"Dancing Nights\", dove tuttavia si sono classificati al 4\u00ba posto con il 13,01% dei voti. Nel 2015 ha invece partecipato al New Wave, tenutosi a So\u010di, rappresentando la propria nazione con il brano \"Moonlight\", mentre l'anno successivo \u00e8 diventata concorrente a \"Your Face Sounds Familiar\", la versione greca e cipriota di \"Tu cara me suena\" presentata su ANT1.\nLa sua prima tourn\u00e9e si \u00e8 svolta nel 2019, con oltre 40 date tra Grecia e Cipro. Tra settembre e ottobre del medesimo anno ha dato al via al \"JSPN Tour\", concentrato negli Stati Uniti d'America.\nHa visto la svolta commerciale grazie alla hit \"F\u012bm\u012b\", in collaborazione con Mad Clip, che ha conquistato il vertice della graduatoria nazionale, trascorrendo oltre un anno in classifica e conseguendo la certificazione di triplo platino dalla IFPI Greece per le oltre unit\u00e0 totalizzate in suolo greco. \"Paliopaido\", seppur non sia andato oltre la 42\u00aa posizione, ha comunque ricevuto un disco d'oro dallo stesso ente per aver superato le unit\u00e0 di vendita ed \u00e8 rimasto nella hit parade per 21 settimane. Entrambi i brani hanno anticipato l'album in studio di debutto \"100%\", reso disponibile il 19 aprile 2021, che ha esordito al 2\u00ba posto nella classifica dei dischi greca.\nA giugno 2021 ha trionfato in due categorie su tre nomination nell'ambito del MAD Video Music Award, il principale riconoscimento musicale greco, nelle categorie Miglior video pop per \"Eg\u014d\" e Miglior duetto per \"F\u012bm\u012b\"."}
{"id": "9140404", "revid": "690118", "url": "https://it.wikipedia.org/wiki?curid=9140404", "title": "8 \u00d7 56 mm R", "text": "La 8 \u00d7 56\u00a0mm R o 8 \u00d7 56 mm R M30S (denominazione civile C.I.P. \u00e8 una munizione austro-ungarica per fucile e mitragliatrice, adottata nel 1930 dalla Prima Repubblica austriaca, nel 1931 dal Regno di Ungheria e nel 1934 dal Regno di Bulgaria in sostituzione della cartuccia 8 \u00d7 50 mm R Mannlicher.\nStoria.\nLa munizione originale \"M30\" fu creata inizialmente per la mitragliatrice leggera Steyr-Solothurn. In seguito venne adottata per i fucili nel 1931 come \"M31\" in sostituzione della precedente 8 \u00d7 50 mm R Mannlicher. L'adozione della nuova munizione coincise con l'aggiornamento del fucile Steyr-Mannlicher M1895, nel quale venne accorciata la canna e rialesata la camera di scoppio. La munizione fu scelta poi dall'Ungheria per il fucile F\u00c9G 35M, adottato in sostituzione del M1895. Inoltre vennero camerate per la munizione le versioni aggiornate delle mitragliatrici austriache e ungheresi come la Solothurn 31M e Schwarzlose 07/31M. Dal 1934 divenne la cartuccia militare standard del Regno di Bulgaria.\nStoricamente la munizione venne prodotta da diverse industrie di diversi paesi, inclusi Austria, Germania, Bulgaria e Cecoslovacchia. Attualmente \u00e8 commercializzata da Hornady e Prvi Partizan per il mercato civile."}
{"id": "9140408", "revid": "62748", "url": "https://it.wikipedia.org/wiki?curid=9140408", "title": "Fr\u00e9d\u00e9ric Borel", "text": "Biografia.\nSi \u00e8 laureato alla \u00c9cole Sp\u00e9ciale d'Architecture nel 1982. Verso la fine dei suoi studi conobbe Christian de Portzamparc e lavor\u00f2 con lui per circa 3 anni. Apr\u00ec la sua agenzia nel 1984 a Parigi. Negli anni 1990, i suoi edifici dai volumi esplosi, smaterializzati in veli a volte obliqui, come nell'assenza di gravit\u00e0, sono stati associati alla corrente decostruttivista in Francia.\n\u00c8 membro del consiglio di amministrazione dell'\u00c9cole Nationale Sup\u00e9rieure d'Architecture de Versailles."}
{"id": "9140409", "revid": "1543377", "url": "https://it.wikipedia.org/wiki?curid=9140409", "title": "HD 34445", "text": "HD 34445 \u00e8 una stella di settima magnitudine situata nella costellazione di Orione, distante 150,5 anni luce dal sistema solare. Attorno a essa nel 2004 venne individuato un pianeta extrasolare gigante gassoso, confermato poi nel 2010. Nel 2017 sono stati scoperti altri cinque pianeti, tutti con masse significativamente maggiori di quelle della Terra, anch'essi giganti gassosi.\nCaratteristiche.\nHD 34445 \u00e8 una nana gialla come il Sole, anche se pi\u00f9 vecchia, con un'et\u00e0 stimata in 8,5 miliardi di anni. Leggermente pi\u00f9 massiccia e calda del Sole, all'et\u00e0 in cui si trova \u00e8 probabilmente al termine della sua vita nella sequenza principale. La sua luminosit\u00e0 doppia rispetto al Sole e il raggio del 38% superiore sono l'evidenza dell'et\u00e0 avanzata di HD 34455; durante la loro vita nella sequenza principale infatti le stelle di tipo solare tendono ad aumentare leggermente raggio e luminosit\u00e0, man mano che l'idrogeno, convertito in elio, diminuisce nel loro nucleo. Lo stesso Sole ai tempi della sua formazione, 4,6 miliardi di anni fa, era del 30% meno luminoso e il suo raggio era del 10% minore di quanto non lo sia nell'era attuale.\n\u00c8 una stella stabile e poco attiva, con una metallicit\u00e0, ossia l'abbondanza di elementi pi\u00f9 pesanti dell'elio, superiore del 38% a quella del Sole. Il periodo di rotazione \u00e8 piuttosto simile, 22 giorni rispetto ai 25 giorni del Sole.\nSistema planetario.\nNel 2004 fu scoperto con il metodo della velocit\u00e0 radiale un pianeta extrasolare, HD 34445 b, un gigante gassoso avente una massa del 63% di quella di Giove, distante circa 2 UA dalla stella e con un periodo di rotazione di quasi tre anni.\nNel 2017 furono scoperti altri cinque pianeti, anch'essi dei giganti gassosi, con masse che vanno da quella di Nettuno a quelle di Saturno. Considerando la luminosit\u00e0 di HD 34445, il pianeta pi\u00f9 esterno si trova oltre la frost line e i tre pi\u00f9 interni hanno temperature piuttosto elevate, visto che il pianeta c si trova alla stessa distanza alla quale si trova Venere dal Sole, ma con la stella che \u00e8 due volte pi\u00f9 luminosa. \nIl quarto e il quinto pianeta hanno temperature pi\u00f9 miti, trovandosi rispettivamente a 1,5 e 2 UA dalla stella; nonostante non abbiano una superficie solida \u00e8 possibile che un'esoluna di tipo terrestre possa essere abitabile e avere le condizioni adatte a mantenere acqua liquida in superficie. Con un'albedo di tipo terrestre la temperatura di equilibrio del pianeta f \u00e8 di 244 K, quella del pianeta b di 210 K. A confronto, la temperatura di equilibrio della Terra, che non tiene conto dell'effetto serra prodotto dall'atmosfera, \u00e8 di 255 K."}
{"id": "9140411", "revid": "124753043", "url": "https://it.wikipedia.org/wiki?curid=9140411", "title": "San Michele di Piave", "text": "San Michele di Piave (\"Sa Micel\" in Lingua veneta) \u00e8 una frazione del comune di Cimadolmo, in provincia di Treviso. Sorge a nord di Treviso, sulla riva sinistra del fiume Piave.\nGeografia fisica.\nIl territorio.\nSituato sulla sponda sinistra del fiume Piave, oltre l'argine che lo delimita, San Michele presenta un territorio prevalentemente pianeggiante, a 38 m s.l.m., coltivato principalmente a vigneto.\nOrigini del nome.\nIl toponimo \"San Michele di Piave\" trae origine dal culto di San Michele Arcangelo, molto diffuso nella zona gi\u00e0 a partire dal Medioevo.Vari\u00f2 nel corso del tempo a seconda del titolo che la chiesa del paese assunse. Originariamente \"Ecclesia Sancti Micha\u00eblis Arch. de Plavi,\" dal 1164 fino al 1910 fu nominata \"Ecclesia Sancti Micha\u00eblis Arch. de Ulmo,\" in riferimento alla maggior influenza che ebbe la parrocchia di Cimadolmo. Solo a partire dal 1910, per decreto sovrano, fu ripristinato il titolo attuale.\nStoria.\nStoria ecclesiastica.\nLe origini medievali.\nLe origini della comunit\u00e0 religiosa di San Michele risalgono a circa mille anni fa. Nel 1152 e ancora nel 1297 la chiesa di San Michele risulta sottoposta all'antica chiesa di Stabiuzzo (\"pleb S. Mauritii de Stablucio),\" ma gi\u00e0 a partire dal 1164 il suo titolo mut\u00f2 in \"Ecclesia Sancti Michaelis Arch. de Ulmo,\" a indicare gi\u00e0 forse una maggiore influenza della parrocchia di Cimadolmo.\nNel 1314 San Michele risulta filiale di Roncadelle, che aveva sostituito Stabiuzzo come sede della matrice in seguito a una disastrosa inondazione, forse perch\u00e9 meno soggetta alla furia delle acque, nel 1554, invece, \u00e8 documentata la sua dipendenza dalla chiesa di San Silvestro di Cimadolmo.\nLa dipendenza dalla parrocchia di Cimadolmo e la lotta per l'autonomia.\nLa soppressione della parrocchia di San Michele e la supremazia della confinante parrocchia di Cimadolmo segn\u00f2 l'inizio di un periodo di miseria e abbandono per la comunit\u00e0 sanmichelese. Aspre lotte, dispetti e controversie - unite all'ostruzionismo del parroco di Cimadolmo a qualsiasi rivendicazione di autonomia da parte della succursale - caratterizzarono da quel momento la vita religiosa di San Michele.\nSostiene Mons. C. Chimenton:\"Se si fosse provveduto, con maggiore interesse, al bene spirituale di quella curazia, l'idea dell'autonomia non sarebbe mai spuntata.\"Il primo decreto di smembramento delle due parrocchie fu pubblicato il 17 agosto 1613 dal vescovo Giustiniani, dopo che le controversie tra San Michele e Cimadolmo erano finite all'orecchio dello stesso pontefice Paolo III. Esso costituiva a San Michele un cappellano autonomo con tutte le mansioni di parroco, sebbene ancora sottoposto alla supremazia del parroco di San Silvestro. \nUn primo passo per il ritorno all'autonomia fu l'elevazione della curazia di San Michele a vicaria perpetua, secondo quanto stabilito dal decreto del 9 aprile 1810. \nLa realizzazione della nuova chiesa (1823), a cui partecip\u00f2 la stessa Suor Maria Veronica (1815-1874), e le questioni politiche del 1848-49 diedero nuovo impulso alla lotta per l'indipendenza di San Michele. Il decreto di smembramento della parrocchia di Cimadolmo e l'erezione di San Michele a parrocchia indipendente fu pubblicato il 25 gennaio 1885. Il giorno seguente si effettu\u00f2 la separazione tra le due parrocchie: per otto giorni le campane della chiesa di San Michele suonarono a festa. Le antiche aspirazioni erano state finalmente raggiunte. Da quel giorno cessarono le ostilit\u00e0 aperte tra le due comunit\u00e0 e San Michele pot\u00e9 iniziare una nuova vita.\nOggi.\nNel Novecento si tent\u00f2 pi\u00f9 volte di gettare le due comunit\u00e0 religiose in quell'antagonismo che era stato causa di tanti danni nei tre secoli precedenti all'erezione a parrocchia di San Michele, ma la pacificazione non sub\u00ec scosse fatali. \nStoria civile.\nL'epoca romana.\nRispetto al periodo fondativo, le informazioni sono poche. A \"Stablucium\" (Stabiuzzo), all\u2019incrocio tra la via Postumia, costruita nel 148 a.C. dal Console Giunio Postumio Albinio, che collega Genova ad Aquileia, e la grande via fluviale del Piave, che connette la montagna al mare, i Romani avevano dato vita a un presidio militare, ben presto sede di un importante mercato, avviando di fatto la colonizzazione del territorio circostante.\nCol decadimento della zona, in seguito alla distruzione di \"Opitergium\" e Aquileia da parte dei barbari, il guado di Stabiuzzo perse la sua centralit\u00e0 a favore di quello situato a monte di San Michele.\nL'et\u00e0 medievale.\nNel Basso Medioevo, l'insediamento cos\u00ec come il suo territorio risulta sottoposto prima al controllo, pi\u00f9 o meno ininterrotto, del Patriarcato di Aquileia, poi a quello della Repubblica di Venezia, che si era impossessata del dominio di Aquileia, come anche di tutto il Friuli. In questo arco cronologico, la storia di San Michele si intrecci\u00f2 con le vicissitudini del vicino feudo di San Polo di Piave, le terribili inondazioni del Piave (nel 1344, 1440, 1454, e ancora nel 1531, 1567, 1576, 1599), le grandi incursioni dei barbari, gli avversari e le mire espansionistiche del Patriarcato di Aquileia, ma soprattutto della Serenissima.\nNel 1164 San Michele fu teatro di scontro tra i Trevisani guidati da Eccelino il Balbo e l'esercito degli abitanti di Ceneda, Belluno, Conegliano e Friuli, che, sostenuto dal Patriarcato di Aquileia e guidato da Gueccellotto di Prata, signore di Porzia, Brugnera e Prata, tentava di abbattere il libero comune di Treviso. Fu una sconfitta completa per la Lega, a cui segu\u00ec una dedizione dei nemici al libero Comune di Treviso. Nel 1216 una nuova guerra tra i due fronti lasci\u00f2 il territorio devastato.\nAlle scorrerie dei Trevigiani seguirono le irruzioni distruttrici degli Ungheri del 1356 e del 1372 e quelle dei Padovani del 1382, entrambi nemici acerrimi dei Veneziani.\nL'Ottocento.\nL'8 maggio 1809, l'esercito franco-italiano di Napoleone, guidato dal principe Eugenio di Beauharnais e quello austriaco al comando di Giovanni d'Asburgo-Lorena si scontrarono precisamente a San Michele. La battaglia, che pass\u00f2 alla storia con il nome di Battaglia del Piave, si concluse con la vittoria delle armi francesi.\nTre personaggi illustri di San Michele di Piave tra Risorgimento italiano e Unit\u00e0 d'Italia figurano il Gen. Angelo Mengaldo (1787-1869), Don Giacomo Campion (1819-1871) e Giovanni Battista Lovadina (1839-1917), pioniere della pedagogia.\nSan Michele prima della Grande Guerra aveva raggiunto un progresso che lo metteva a pari con il capoluogo. \nLa Grande Guerra.\nLa Grande Guerra nel 1917-1918 ridusse San Michele ad un cumulo di rovine a causa della sua vicinanza al fronte del Piave. In seguito alla disfatta di Caporetto (24 ottobre 1917), l'esercito italiano si era infatti rifugiato sulla sponda destra del Piave. Il pomeriggio del 9 novembre, all'arrivo delle prime pattuglie tedesche, fu imposto alla popolazione di restare rinchiusa in casa dalle sei della sera alle sei del mattino e di non tenere le luci accese durante la notte, pena la fucilazione del capo famiglia. Nella notte tra il 10 e l\u201911 novembre tutto il paese fu sottoposto ad angherie e furti. Nelle prime ore del 12 novembre il paese sub\u00ec un pesante bombardamento da parte dello schieramento italiano, finalizzato a colpire in particolare gli edifici sacri, considerati punti di osservazione strategici per il nemico. In quel giorno furono abbattute diverse case nella piazza e nel Borgo di Sopra; il campanile fu danneggiato in pi\u00f9 parti; la chiesa fu colpita in pieno. All'inizio del 1918 San Michele si poteva dire distrutto e abbandonato da tutti.\nLa mattina del 9 febbraio il sacerdote di San Michele, Don Amerigo Garbuio, e 70 suoi parrocchiani, che si erano rifugiati nel settore di Vazzola, furono costretti ad allontanarsi: trasportati fino a Coderno di Codroipo, l\u00ec rimasero, dispersi in varie localit\u00e0, fino al termine del conflitto. \nQuasi un anno dopo, nella notte tra il 26 e il 27 ottobre sette ore di bombardamento percossero San Michele e tutti i paesi prossimi all\u2019argine. Alle 6:45 le truppe inglesi spinsero le truppe all\u2019attacco: San Michele stava per essere finalmente liberato. I soldati britannici conquistavano, perdevano e riconquistavano Borgo Malanotte: il fitto reticolo di fossi, vigneti e siepi, che celava nidi di mitragliatrici e piccoli nuclei di fucilieri difficili da riconoscere, rallentava la manovra inglese. Solo nel primo pomeriggio fu centrato l\u2019obiettivo. Durante quell\u2019anno, San Michele ebbe 75 persone morte di fame o in seguito a patimenti sofferti e 40 caduti in guerra.\nMonumenti e luoghi d'interesse.\nChiesa di San Michele Arcangelo.\nLa Prima Guerra Mondiale ridusse l'edificio ottocentesco con tetto conico schiacciato ad un cumulo di macerie. \nEdificato a partire dal 1922, il nuovo edificio sacro di stile neoclassico fu realizzato su progetto di Luigi Candiani. Benedetto solennemente il 30 luglio 1926, quando ancora non ultimato, fu consacrato da parte del vescovo di Ceneda, S. Ecc. Mons. Eugenio Beccegato, solamente un anno dopo, in occasione della vigilia della festa del Santo patrono, il 28 settembre 1927. \nLa chiesa, dotata frontalmente di un pronao tetrastilo, \u00e8 costituita da un'aula circolare, con quattro cappelle laterali e presbiterio di forma rettangolare rialzato. La grande cupola, principale novit\u00e0 rispetto alla realizzazione del 1823, considerata un'opera di alto livello ingegneristico, \u00e8 stata restaurata nel 2009-2010. Sulla sua sommit\u00e0 spicca la statua in pietra di Custozza di \"San Michele Arcangelo,\" eseguita nel 1925 dallo scultore Vittorio Celotti. \nAl suo interno, oltre alle pitture realizzate da Carlo Donati nel 1927 sulla cupola e sul tamburo, si trovano il \"San Michele Arcangelo combatte contro Satana\", olio su tela di Gino Borsato, e l\"'Adorazione dei pastori\", dipinto anonimo donato alla fine della Prima Guerra Mondiale da Don Adriano Buosi, restaurato nel 1996 e recentemente attribuito al pittore tardo cinquecentesco El Greco. \nMonumento ai caduti della Grande Guerra.\nCollocato di fronte alla chiesa di San Michele Arcangelo, il Monumento dedicato ai caduti della Prima Guerra Mondiale si eleva in un prato verde circondato da alberelli di bosso, affiancato da due cannoni della Grande Guerra.\nFortemente voluto alla fine del conflitto dalla popolazione di San Michele, fu uno dei primi monumenti che si innalzarono nei paesi del Lungo Piave, essendo stato inaugurato il 29 settembre 1922.\nRealizzato in pietra dolce scolpita e marmo di Carrara dallo scultore Vittorio Celotti, il monumento \u00e8 inserito in un vero e proprio contesto architettonico: oltre una breve gradinata tripartita, su una sorta di terrazza chiusa da un recinto marmoreo in cui - oltre ai nomi dei caduti - sono inserite figure femminili, recanti doni, iscrizioni e simboli classici allusivi alla Vittoria, si erge il basamento vero e proprio su cui spicca la figura alata della Vittoria ai cui piedi si accascia il soldato morente.\nIl monumento servir\u00e0 da modello per il monumento ai caduti di Conegliano.\nMuseo comunale di San Michele di Piave.\nSituato in via G. Garibaldi, nei pressi della chiesa parrocchiale, il museo comunale era originariamente sede delle ex scuole elementari della frazione di San Michele. Oggi ospita una ricca collezione di reperti naturali, ornitologici, etnografici, storici e archeologici che permette al visitatore di ripercorrere la storia difficile e travagliata delle genti rivierasche, dalle origini antiche ai pi\u00f9 recenti conflitti mondiali.\nGeografia antropica.\nSuddivisioni.\nLa frazione \u00e8 formata da vari borghi:\nEconomia.\nI vecchi mestieri.\nTra i vecchi mestieri di questa terra si annoverano la lavorazione dei vimini, pratica domestica che prendeva avvio dalla raccolta dei rami di salici che crescono spontaneamente sul letto del Piave ad ogni secca, e il trasporto di sassi dal greto del fiume da parte dei cosiddetti \"carioti\" in tutto il Nord-Est Italia, ma anche all'estero. Proprio da quest'ultimo faticoso e pericoloso lavoro discendono le numerose e fiorenti attivit\u00e0 di autotrasporto che oggi costellano il territorio di San Michele e non solo."}
{"id": "9140414", "revid": "2039387", "url": "https://it.wikipedia.org/wiki?curid=9140414", "title": "Collegio elettorale di Roma centro (Camera dei deputati)", "text": "Il collegio di Roma centro fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Roma centro era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, comprendeva parte del comune di Roma, in particolare i seguenti rioni: Borgo, Campitelli, Campo Marzio, Castro Pretorio, Celio, Colonna, Esquilino, Ludovisi, Monti, Parione, Pigna, Ponte, Regola, Ripa, Sallustiano, San Saba, Sant'Angelo, Sant'Eustachio, Trastevere e Trevi."}
{"id": "9140421", "revid": "37401", "url": "https://it.wikipedia.org/wiki?curid=9140421", "title": "Miguel Rio Branco", "text": "Le opere di Rio Branco sono principalmente ambientate in America Latina, sono dedicate al passaggio del tempo, alla sensualit\u00e0 del corpo e al suo disfacimento e sono caratterizzate da un uso drammatico del colore. Rio Branco \u00e8 stato un associato di Magnum Photos, di cui poi \u00e8 divenuto corrispondente. Le opere di Rio Branco sono state esposte e sono conservate in svariati musei: Museu de Arte Moderna di Rio de Janeiro, Museum of Modern Art di S\u00e3o Paulo, Museu de Arte di S\u00e3o Paulo, Centre Georges Pompidou di Parigi, San Francisco Museum of Modern Art, Stedelijk Museum di Amsterdam, Museum of Photographic Arts di San Diego, Metropolitan Museum di New York, Museum of Modern Art (MOMA) di New York.\nBiografia.\nMiguel da Silva Paranhos do Rio Branco \u00e8 nato in una famiglia di diplomatici e ha passato la sua infanzia in Portogallo, Brasile e Svizzera.\nAl principio della sua carriera artistica si \u00e8 dedicato alla pittura, con una prima mostra a Berna nel 1964. Nel 1966 si \u00e8 trasferito a New York, dove ha studiato al New York Institute of Photography, conseguendo il Bachelor of Arts; nel 1968 ha frequentato a Rio de Janeiro la Escola Superior de Desenho Industrial.\n\u00c8 divenuto associato di Magnum Photos nel 1980, essendo stato apprezzato \"per la qualit\u00e0 drammatica delle sue fotografie a colori\". Inoltre ha lavorato per National Geographic, ma ha abbandonato entrambi gli incarichi in quanto non si sentiva attratto dal fotogiornalismo; Rio Branco ha mantenuto, per\u00f2, un legame con Magnum Photos, di cui \u00e8 restato corrispondente.\nIn una sua dichiarazione, Rio Branco ritiene che la sua fotografia sia parzialmente documentaria con una venatura poetica (\u00abuma esp\u00e9cie de \u201cfotodocumentarismo\u201d com uma interpreta\u00e7\u00e3o po\u00e9tica\u00bb). In altre interviste, Rio Branco ritiene di non essere interessato alla fotografia documentaristica classica.\nDal 1990 ha abbandonato l'uso delle pellicole a 35 mm, per passare al medio formato. Rio Branco ha dichiarato che il medio formato ha rappresentato \u00abun passaggio ad un modo pi\u00f9 simbolico nell'uso dell'immagine\u00bb.\nDal 2006 vive ad Araras, nello stato di Sao Paulo: Rio Branco sostiene di essersi allontanato da S\u00e3o Paulo per ridurre lo stress e per la necessit\u00e0 di tornare alla natura.\nRio Branco ha dichiarato, nel 2021, che dal 2008 non scatta pi\u00f9 fotografie originali, ma utilizza i propri archivi per produrre le nuove installazioni: \u00abAl momento non fotografo quasi pi\u00f9 nulla, se non con il mio telefono. Guardo pi\u00f9 alle costruzioni e agli spazi, sto cercando di tornare alla pittura. E, ovviamente, ci sono i progetti di libri fotografici. L'ultimo progetto che ho sviluppato sul campo \u00e8 stato nel 2008 a Tokyo\u00bb.\nOpere.\nLe opere di Rio Branco si articolano lungo tre direttrici: pubblicazione di libri fotografici, realizzazione di installazioni, cortometraggi e direzione della fotografia in lungometraggi.\nI principali libri fotografici di Rio Branco sono:\nVenendo alle installazioni, Rio Branco propone i propri materiali all'interno di sistemi complessi composti da immagini, video, suoni ed oggetti. Tra queste installazioni, alcune hanno avuto risonanza, in particolare:\nQuanto alla produzione video, Rio Branco ha diretto diversi cortometraggi e curato la fotografia di alcuni lungometraggi. Il suo cortometraggio pi\u00f9 conosciuto \"Nada levarei quando morrer\", \"aqueles que mim deve cobrarei no inferno\"\",\" collocato a met\u00e0 degli anni 1970, si concentra sugli stessi oggetti che saranno poi ripresi nel libro fotografico \"Dulce Sudor Amargo\" (quindi la vita di prostitute ed emarginati nella citt\u00e0 di Salvador da Bahia): video e immagini ferme si alternano\",\" con transizioni dure e musiche tese a sottolineare il forte contrasto di ci\u00f2 che \u00e8 rappresentato: gli edifici in rovina, la sensualit\u00e0 dei corpi, il disfacimento dei corpi.\nRecezione della critica.\nD. Levi Strauss ravvisa un parallelismo tra il metodo di Caravaggio e quello di Rio Branco: definisce Rio Branco un verista appassionato con una sensibilit\u00e0 barocca. Levi Strauss richiama il concetto di contaminazione di Pasolini e nota:\nSempre nella stessa prospettiva, altri critici condividono una dichiarazione dello stesso Rio Branco, secondo cui la sua intera opera sarebbe costantemente improntata a una poetica basata su: \"Tempo, carne, sessualit\u00e0, decadenza, morte e dolore\" (\"time, flesh, sexuality, decay, death and pain\").\nAnche Parr e Badger ritengono, come D. Levi Strauss, che nella fotografia di Rio Branco sia ravvisabile un forte influsso dell'arte cattolica, con riferimenti particolarmente pregnanti sia al sacramento dell'Eucarestia sia alla storia violenta dell'America Latina; inoltre, credono che la sua arte, indipendentemente dagli oggetti e dalle ambientazioni, contenga un costante riferimento alla situazione dell'America Latina:\nIn altre analisi critiche si richiama l'attenzione sul fatto che l'apparente feticismo di Rio Branco non pu\u00f2 essere ridotto a semplice sensualit\u00e0, perch\u00e9 mira a ci\u00f2 che sta oltre la superficie rappresentata.\nDa altre prospettive, si mette in luce l'attenzione alle tematiche sociali, di lotta ed ineguaglianza."}
{"id": "9140424", "revid": "599013", "url": "https://it.wikipedia.org/wiki?curid=9140424", "title": "Tom\u00e1s Reym\u00e3o", "text": "Biografia.\nTom\u00e1s Reym\u00e3o \u00e8 nato dal banchiere Manuel da Costa Lobo Reym\u00e3o Nogueira e Joana Lemos, una pilota Portoghese specializzata nei rally. Sua madre si \u00e8 risposata con Lapo Elkann, membro della famiglia Agnelli. Reym\u00e3o ha un fratello, Martim, e due fratellastri, Jos\u00e9 Ant\u00f3nio e Manuel Reym\u00e3o Nogueira.\nCarriera.\nNato a Lisbona, durante il suo percorso giovanile gioca per diverse squadre fra cui , , e . Nel 2020 viene tesserato dal con cui debutta fra i professionisti l'8 luglio in occasione del match di Primeira Liga perso 1-0 contro il .\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140426", "revid": "729019", "url": "https://it.wikipedia.org/wiki?curid=9140426", "title": "43M Lehel", "text": "Il 43M Lehel fu un prototipo di veicolo trasporto truppe corazzato ungherese della seconda guerra mondiale.\nStoria.\nIl mezzo fu realizzato nel 1943, dopo l'adozione dei carri armati 40M Tur\u00e1n I e 38M Toldi, come analogo dei semicingolati tedeschi. Come base venne utilizzato lo scafo del semovente antiaereo 40M Nimr\u00f3d o, secondo altre fonti, quello del suo predecessore Luftv\u00e4rnskanonvagn L-62 Anti II svedese, consegnato all'Ungheria in un unico esemplare nel 1938.\nIl prototipo venne denominato 43M Lehel A (dall'ungherese \"arkasz\" - geniere), venne realizzato nel 1943 e testato in due allestimenti: trasporto truppe e ambulanza corazzata. Il blindato super\u00f2 le prove e ne venne consigliata l'adozione. Tuttavia la sua produzione avrebbe inciso negativamente su quella del semovente Nimr\u00f3d, ritenuta prioritaria dal Reale Esercito Ungherese. Secondo altre fonti venne decisa la conversione di 10 Nimr\u00f3d in altrettanti 43M Lehel S (dall'ungherese \"sebesult szallito\" - portaferiti), ma anche questo piano venne abbandonato. Non si sa nulla dell'uso in combattimento. L'unico esemplare costruito fu consegnato all'esercito ungherese nel 1944 e, a giudicare dalle fotografia superstiti, fu utilizzato in combattimento. L'unico \"Lehel\" venne distrutto sembra durante l'assedio di Budapest.\nTecnica.\nLe due versioni erano pressoch\u00e9 identiche, differivano solo nell'allestimento del vano di trasporto: il \"Lehel A\" trasportava, oltre ai due membri dell'equipaggio, 8 paracadutisti; nella versione \"Lehel S\" invece il vano di combattimento ospitava 4 feriti barellati e 4 feriti seduti (o personale sanitario). Inoltre, ogni versione poteva essere riallestita nell'altra sul campo in 10 minuti.\nLo scafo era mutuato totalmente da quello del 40M Nimr\u00f3d. Nel vano anteriore erano posizionate la trasmissione, il posto di guida a sinistra e la postazione del capocarro/mitragliere a destra. Nella parte centrale, il vano di combattimento a cielo aperto, privato della torretta e rialzato da piastre corazzate inclinate verso l'interno, prendevano posto i fanti o i feriti. La corazzatura era a prova di proiettili di armi portatili e schegge di artiglieria e non superava i 13 mm di spessore.\nL'armamento, assente nelle foto del prototipo, era costituito da una mitragliatrice, probabilmente una Gebauer 34/37M da 8 mm, sul lato destro della piastra frontale.\nIl veicolo era propulso dallo stesso motore del semovente, un B\u00fcssing-NAG L8V/36TR a 8 cilindri raffreddato a liquido, alimentato a benzina, erogante 150 hp. Per la produzione di serie era prevista l'adozione del motore di produzione nazionale Ganz VII VGT 107, sempre da 150 hp. Con una massa totale di 10.200 kg (solo 300 kg in meno del Nimr\u00f3d), si prevedeva potesse raggiungere una velocit\u00e0 massima di 60 km/h. La trasmissione di tipo meccanico era situata nella parte anteriore dello scafo ed era composta da: una frizione principale a secco, un cambio epicicloidale a 5 marce, un bloccaggio del differenziale e frizioni laterali.\nIl treno di rotolamento era costituito da 5 doppie ruote gommate con sospensioni a barra di torsione, tre rulli reggicingolo, ruota motrice anteriore e ruota di rinvio posteriore."}
{"id": "9140427", "revid": "458786", "url": "https://it.wikipedia.org/wiki?curid=9140427", "title": "Jader (calciatore)", "text": "Caratteristiche tecniche.\n\u00c8 un trequartista.\nCarriera.\nCresciuto nel settore giovanile dell', debutta in prima squadra il 26 agosto 2021 in occasione del match di Coppa del Brasile vinto 1-0 contro il .\nStatistiche.\n\"Statistiche aggiornate al 17 luglio 2021\"."}
{"id": "9140446", "revid": "599013", "url": "https://it.wikipedia.org/wiki?curid=9140446", "title": "Ronei Gebing", "text": "Caratteristiche tecniche.\n\u00c8 un mediano.\nCarriera.\nCresciuto nel settore giovanile della , debutta in prima squadra il 10 febbraio 2017 in occasione dell'incontro di Copa Sul-Minas-Rio perso 2-0 contro il .\nStatistiche.\n\"Statistiche aggiornate al 4 luglio 2021\"."}
{"id": "9140447", "revid": "458786", "url": "https://it.wikipedia.org/wiki?curid=9140447", "title": "Jader Barbosa da Silva Gentil", "text": ""}
{"id": "9140448", "revid": "547034", "url": "https://it.wikipedia.org/wiki?curid=9140448", "title": "Ossicloruro di antimonio", "text": "L'ossicloruro di antimonio, noto fin dal XV secolo, \u00e8 un composto chimico con formula SbOCl; \u00e8 stato conosciuto in passato con una pletora di nomi alchemici. Poich\u00e9 il composto funziona sia come emetico che come lassativo, era originariamente usato come purgante.\nStoria.\nLa sua produzione \u00e8 stata descritta per la prima volta da Basilius Valentinus in \"Currus Triumphalis Antimonii\". Nel 1659 Johann Rudolph Glauber diede un'interpretazione chimica relativamente esatta della reazione.\nVittorio Algarotti introdusse la sostanza in medicina, e derivati del suo nome (come \"polvere di Algarotti\") furono associati a questo composto per molti anni.\nL'esatta composizione rimase sconosciuta per molto tempo. \u00c8 stata avanzata l'ipotesi che l'ossicloruro di antimonio sia una miscela di tricloruro di antimonio e ossido di antimonio, oppure ossicloruro di antimonio puro. Al giorno d'oggi \u00e8 nota l'idrolisi del tricloruro di antimonio: prima si forma l'ossicloruro di antimonio, che in seguito forma Sb4O5Cl2.\nIn natura.\nN\u00e9 l'ossicloruro di antimonio, n\u00e9 Sb4O5Cl2 si trovano in natura. Tuttavia, l'onoratoite \u00e8 un noto minerale Sb-O-Cl, la cui composizione \u00e8 Sb8Cl2O11\nSintesi.\nSciogliendo il tricloruro di antimonio in acqua si ottiene l'ossicloruro di antimonio:\n&lt;chem&gt;SbCl3 \\ + \\ H2O -&gt; SbOCl \\ + \\ 2HCl&lt;/chem&gt; "}
{"id": "9140450", "revid": "148107", "url": "https://it.wikipedia.org/wiki?curid=9140450", "title": "SbOCl", "text": ""}
{"id": "9140460", "revid": "1671479", "url": "https://it.wikipedia.org/wiki?curid=9140460", "title": "Gran Premio motociclistico delle Americhe 2021", "text": "Il Gran Premio motociclistico delle Americhe 2021 \u00e8 stato la quindicesima prova su diciotto del motomondiale 2021. Le vittorie nelle tre classi sono andate a: Marc M\u00e1rquez in MotoGP, Ra\u00fal Fern\u00e1ndez in Moto2 e Izan Guevara in Moto3. Per Guevara si tratta della prima vittoria nel contesto del motomondiale.\nMoto3.\nLa gara, programmata sulla distanza di 17 giri, \u00e8 stata interrotta dalle bandiere rosse dopo 7 giri a causa di un incidente che ha coinvolto Filip Sala\u010d. La gara \u00e8 stata successivamente fatta ripartire sulla distanza di 5 giri, ma \u00e8 stata nuovamente sospesa con bandiera rossa a causa di un incidente che ha coinvolto pi\u00f9 piloti. La gara non \u00e8 stata fatta ripartire, i risultati finali sono stati determinati dalla prima parte e sono stati assegnati punti pieni."}
{"id": "9140464", "revid": "104458", "url": "https://it.wikipedia.org/wiki?curid=9140464", "title": "Suzan Dole", "text": "Biografia.\nLa Dole inizi\u00f2 la sua carriera nello sci alpino: specialista delle prove veloci, in Nor-Am Cup conquist\u00f2 l'ultimo podio il 13 dicembre 1996 a Big Mountain in discesa libera (3\u00aa) e prese per l'ultima volta il via il 30 marzo 1998 a Sun Peaks in slalom gigante (37\u00aa); si ritir\u00f2 al termine della stagione 2001-2002 e la sua ultima gara fu uno slalom speciale FIS disputato il 10 aprile a Vail. Durante la sua carriera nello sci alpino non debutt\u00f2 in Coppa del Mondo n\u00e9 prese parte a rassegne olimpiche o iridate. Dalla stagione 2004-2004 si dedic\u00f2 al freestyle, specialit\u00e0 ski cross: disput\u00f2 una prova di Coppa del Mondo il 20 gennaio 2006 a Kreischberg, l'ultima gara della sua carriera, chiudendo al 19\u00ba posto."}
{"id": "9140465", "revid": "125742136", "url": "https://it.wikipedia.org/wiki?curid=9140465", "title": "Buck (serie televisiva)", "text": "Buck \u00e8 una serie televisiva belga creata da Steve De Wilde e Bart Vaessen.\nTrama.\nIl timido ed insicuro adolescente Elias si trasferisce con la madre Katrien e le sorelle Hanne e Laura in una nuova casa. Alla compagnia degli altri ragazzi Elias preferisce i suoi videogiochi, soprattutto quelli di Capitan Buck, il suo eroe preferito. Una notte, durante un forte temporale, Capitan Buck esce dallo schermo della console e si ritrova nella camera del ragazzo. I due diventeranno grandi amici e mentre Elias spiegher\u00e0 a Buck com'\u00e8 la vita sulla Terra, l'eroe lo aiuter\u00e0 ad affrontare i problemi della vita quotidiana."}
{"id": "9140468", "revid": "599013", "url": "https://it.wikipedia.org/wiki?curid=9140468", "title": "Katie Dunn", "text": "Biografia.\nLa Dunn, specialista delle prove veloci originaria di Vancouver, in Nor-Am Cup esord\u00ec il 2 gennaio 1995 a Sugarloaf in supergigante (44\u00aa) e conquist\u00f2 l'unico podio il 16 dicembre 1996 a Big Mountain nella medesima specialit\u00e0 (3\u00aa); in Coppa del Mondo disput\u00f2 tre gare, quelle di Lake Louise della stagione 1997-1998, classificandosi 52\u00aa nella discesa libera del 4 dicembre, 48\u00aa in quella del giorno successivo e non completando il supergigante del 6 dicembre. Prese per l'ultima volta il via in Nor-Am Cup il 30 marzo 1998 a Sun Peaks in slalom gigante (28\u00aa) e si ritir\u00f2 al termine di quella stessa stagione 1997-1998: la sua ultima gara fu uno slalom speciale FIS disputato il 7 aprile a Panorama. Non prese parte a rassegne olimpiche o iridate."}
{"id": "9140491", "revid": "104458", "url": "https://it.wikipedia.org/wiki?curid=9140491", "title": "Shaina Mulkern", "text": "Biografia.\nLa Mulkern, specialista delle prove tecniche originaria di Magnolia di Gloucester e sorella di Aimee, a sua volta sciatrice alpina, ottenne il primo podio in Nor-Am Cup il 4 gennaio 1996 ad Attitash in slalom gigante (2\u00aa) ed esord\u00ec in Coppa del Mondo il 23 novembre dello stesso anno a Park City in slalom speciale, senza completare la prova; il 4 gennaio 1997 conquist\u00f2 l'unica vittoria in Nor-Am Cup, a Mount Orford nella medesima specialit\u00e0, e ai successivi Mondiali di Sestriere 1997, sua unica presenza iridata, si classific\u00f2 21\u00aa nello slalom gigante e non complet\u00f2 lo slalom speciale.\nColse l'ultimo podio in Nor-Am Cup il 13 marzo 1997 a Mission Ridge in slalom gigante (2\u00aa) e prese per l'ultima volta il via in Coppa del Mondo il 21 novembre 1998 a Park City in slalom speciale, senza completare la prova (non ottenne piazzamenti in nessuna delle 10 gare nel massimo circuito cui prese parte); si ritir\u00f2 durante la stagione 2001-2002 e la sua ultima gara fu uno slalom speciale universitario disputato il 8 febbraio a Dartmouth. Non prese parte a rassegne olimpiche.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSL = slalom speciale"}
{"id": "9140493", "revid": "1924342", "url": "https://it.wikipedia.org/wiki?curid=9140493", "title": "Pelageja", "text": "Biografia.\nOriginaria di Novosibirsk, all'et\u00e0 di 8 anni \u00e8 entrata a far parte del conservatorio dell'omonima citt\u00e0. L'anno di pubblicazione del suo primo album in studio eponimo risale al 2003, mentre quattro anni dopo \u00e8 stato pubblicato il secondo disco \"Devu\u0161kiny pesni\".\nIl terzo album \"Tropy\", messo in commercio nel 2010, ha trovato popolarit\u00e0 a livello nazionale, poich\u00e9 si \u00e8 fermato alla 6\u00aa posizione della classifica dei dischi ed \u00e8 risultato il 42\u00ba pi\u00f9 venduto dell'intero anno, totalizzando vendite pure.\nHa conseguito il ruolo di coach per cinque stagioni alla versione russa sia di \"The Voice\" sia di \"The Voice Kids\". Nel 2015 \u00e8 stata dichiarata vincitrice di un Rossijskaja nacional'naja muzykal'naja premija Viktorija, l'equivalente russo dei Grammy Award.\nUna tourn\u00e9e con il fine di promuovere la sua musica si \u00e8 svolta nel 2021."}
{"id": "9140494", "revid": "104458", "url": "https://it.wikipedia.org/wiki?curid=9140494", "title": "Denver University", "text": ""}
{"id": "9140495", "revid": "104458", "url": "https://it.wikipedia.org/wiki?curid=9140495", "title": "Julia Delich", "text": "Biografia.\nLa Delich, specialista delle prove veloci originaria di Fernie e sorella di Jennifer, a sua volta sciatrice alpina, in Nor-Am Cup esord\u00ec il 2 gennaio 1995 a Sugarloaf in supergigante senza completare la prova, ottenne l'unica vittoria, nonch\u00e9 unico podio, il 31 gennaio 1997 nella medesima localit\u00e0 in discesa libera e prese per l'ultima volta il via il 21 novembre 2000 a Winter Park in slalom gigante, senza completare la prova. Si ritir\u00f2 al termine della stagione 2001-2002 e la sua ultima gara fu uno slalom speciale FIS disputato il 10 aprile a Vail; non debutt\u00f2 in Coppa del Mondo n\u00e9 prese parte a rassegne olimpiche o iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nDH = discesa libera"}
{"id": "9140496", "revid": "149485", "url": "https://it.wikipedia.org/wiki?curid=9140496", "title": "Toshihiro Hasegawa", "text": " Vincitore della la medaglia di bronzo ai mondiali di Oslo 2021 e ai campionati asiatici di Bi\u0161kek 2018."}
{"id": "9140497", "revid": "1613450", "url": "https://it.wikipedia.org/wiki?curid=9140497", "title": "Episodi di Buck", "text": "La prima ed unica stagione della serie televisiva Buck \u00e8 stata trasmessa in Belgio dal 10 dicembre 2018 al 6 gennaio 2019 sulla rete televisiva Ketnet.\nIn Italia la serie \u00e8 stata resa disponibile in anteprima esclusiva su RaiPlay dal 10 settembre 2021 e trasmessa dal 30 settembre al 15 ottobre 2021 su Rai Gulp."}
{"id": "9140498", "revid": "123293523", "url": "https://it.wikipedia.org/wiki?curid=9140498", "title": "Guantai", "text": ""}
{"id": "9140516", "revid": "73843", "url": "https://it.wikipedia.org/wiki?curid=9140516", "title": "Sella Plicatilis", "text": "La sella plicatilis \u00e8 un rarissimo esempio di arredo altomedievale rinvenuto a Pavia, e conservato nei Musei Civici della citt\u00e0.\nDescrizione.\nLa sedia pieghevole fu rinvenuta nel 1949 nel letto del Ticino durante i lavori per la ricostruzione del ponte Coperto. La datazione del reperto \u00e8 stata a lungo dibattuta, tuttavia ora si ritiene che la \"sella plicatilis\" pavese sia stata prodotta tra il IX e il X secolo. La sedia \u00e8 interamente realizzata in ferro con rivestimento di agemina in argento e rame dorato e niello, mentre le sue misure sono: 58 cm x 55 cm x 48,5 cm.La struttura \u00e8 di funzionalit\u00e0 semplice ed evidente. Due elementi a forma di \u201cX\u201d snodabili e raccordati da due sbarre, si articolano in uno snodo centrale che consente, con un sistema di incastri, una perfetta chiusura e, inoltre, la solida coesione delle parti. Il modello \u00e8 quello di antichissimo uso, derivato dalle \u201csellae castrenses\u201d di et\u00e0 romana. Ma nell\u2019esemplare pavese si possono osservare alcune particolarit\u00e0 che vanno attentamente considerate. Ai due elementi fondamentali snodabili, si collegano quattro altri trasversali, che uniscono le estremit\u00e0 di ciascuna \u201cX\u201d, costituendo sotto i sostegni, con quattro piedi, e sopra le sponde-braccioli con quattro pomoli. Queste sponde assicuravano, tramite un apposito attacco, l\u2019appoggio del sedile vero e proprio, che \u00e8 stato ricostruito nel restauro con bande di cuoio. Fatta per essere vista da tutti i lati, in una maniera che le consentiva, e anzi richiedeva per scopi di praticit\u00e0, strutture sottili, la sedia \u00e8 stata ornata su ogni faccia e su ogni profilo. Anche le costolature, i piedi stessi, le facce interne rivelano tracce pi\u00f9 o meno ampie, pi\u00f9 o meno ricche di decorazione a motivi zoomorfi, vegetali, nastriformi e geometrizzanti, ispirata a motivi decorativi di origine, oltre che romana e barbarica, anche orientale. data la facilit\u00e0 con cui la sedia poteva essere spostata, \u00e8 stato ipotizzato che esse non fosse parte di un arredo liturgico, ma che fosse propriet\u00e0 di qualche importante militare o di un giudice."}
{"id": "9140517", "revid": "123293738", "url": "https://it.wikipedia.org/wiki?curid=9140517", "title": "Milo Addica", "text": "Nel 2002 \u00e8 stato candidato all'Oscar alla migliore sceneggiatura originale per \"Monster's Ball - L'ombra della vita\", scritto assieme a Will Rokos."}
{"id": "9140518", "revid": "123653639", "url": "https://it.wikipedia.org/wiki?curid=9140518", "title": "Will Rokos", "text": "Nel 2002 \u00e8 stato candidato all'Oscar alla migliore sceneggiatura originale per \"Monster's Ball - L'ombra della vita\", scritto assieme a Milo Addica."}
{"id": "9140519", "revid": "123293769", "url": "https://it.wikipedia.org/wiki?curid=9140519", "title": "William Lipz", "text": ""}
{"id": "9140520", "revid": "110157", "url": "https://it.wikipedia.org/wiki?curid=9140520", "title": "Guy de Rothschild", "text": "Biografia.\nIl barone Guy de Rothschild nacque a Parigi, figlio del barone \u00c9douard de Rothschild (1868-1949) e di sua moglie, Germaine Alice Halphen (1884-1975). Ebbe tre fratelli. Il fratello maggiore di Guy, \u00c9douard Alphonse \u00c9mile Lionel (1906\u20131911), mor\u00ec all'et\u00e0 di quattro anni di appendicite; e due sorelle minori, Jacqueline e Bethsab\u00e9e. Era pronipote del patriarca tedesco della famiglia Rothschild, Mayer Amschel Rothschild (1743-1812), che fond\u00f2 la banca della famiglia nel XVIII secolo a Francoforte, in Germania.\nCrebbe nella casa di citt\u00e0 dei suoi genitori, all'angolo tra rue de Rivoli e Place de la Concorde a Parigi (una propriet\u00e0 un tempo occupata da Talleyrand e ora l'Ambasciata degli Stati Uniti) e la loro tenuta di campagna a Ch\u00e2teau de Ferri\u00e8res, 40 km a est di Parigi. Ch\u00e2teau de Ferri\u00e8res \u00e8 un'enorme casa costruita su progetto di Joseph Paxton nel 1850, basata sul precedente progetto di Paxton delle Mentmore Towers per il barone Mayer de Rothschild del ramo inglese della famiglia Rothschild.\nFu educato al Lyc\u00e9e Condorcet e al Lyc\u00e9e Louis-le-Grand di Parigi e da insegnanti privati. Intraprese il servizio militare con la cavalleria a Saumur e gioc\u00f2 a golf per la Francia. Inoltre, con i cavalli che allevava, vinse il Grand Prix de Sud-Ouest nel 1948.\nVita personale.\nGuy de Rothschild si spos\u00f2 due volte:\nDopo il suo secondo matrimonio, Guy de Rothschild, una volta ristrutturato il castello di Ferri\u00e8res, lo us\u00f2 perorganizzare sontuosi balli nei primi anni '70, prima di donarlo all'Universit\u00e0 di Parigi nel 1975. Lo stesso anno, compr\u00f2 il H\u00f4tel Lambert sulla \u00cele Saint-Louis a Parigi, i cui piani superiori divennero la sua residenza parigina.\nRimasto vedovo nel 1996, Guy de Rothschild \u00e8 morto nel 2007.\nServizio militare nella seconda guerra mondiale.\nNel 1940, a seguito dell'occupazione tedesca della Francia nella seconda guerra mondiale, i genitori di Guy de Rothschild e la sorella Bethsab\u00e9e fuggirono dalla Francia e si rifugiarono a New York. Guy de Rothschild si era arruolato nell'esercito francese ed era un comandante di compagnia nella 3a divisione meccanizzata leggera durante la battaglia di Francia all'inizio del 1940. Dopo aver combattuto i nazisti a Carvin, fece parte dell'esercito francese che fu costretto a ritirarsi a Dunkerque. Venne insignito della Croix de Guerre per le sue azioni sulle spiagge di Dunkerque, da dove fu evacuato in Inghilterra. Torn\u00f2 subito in Francia, sbarcando a Brest, e prendendo in carico l'ufficio di famiglia a La Bourboule, vicino a Clermont-Ferrand.\nSotto il governo di Vichy, suo padre e gli zii furono privati della nazionalit\u00e0 francese, cancellati dal registro della L\u00e9gion d'honneur e la famiglia fu costretta a vendere i suoi possedimenti. Rothschild riusc\u00ec a convincere gli acquirenti a concedere opzioni in base alle quali in seguito sarebbe stato in grado di riacquistare gli interessi della famiglia. Lasci\u00f2 di nuovo la Francia, attraverso la Spagna e il Portogallo, per raggiungere i suoi genitori a New York. Si un\u00ec alle forze francesi libere e si imbarc\u00f2 sulla nave da carico Pacific Grove, per tornare in Europa. La sua nave fu silurata e affondata nel marzo 1943, e lui venne salvato dopo aver trascorso 12 ore nelle acque dell'Oceano Atlantico. In Inghilterra, si un\u00ec allo staff del generale Koenig presso il quartier generale supremo delle forze di spedizione alleate vicino a Portsmouth.\nBanchiere e uomo d'affari.\nGuy de Rothschild studi\u00f2 legge all'universit\u00e0, quindi entr\u00f2 nella banca di famiglia Rothschild Fr\u00e8res nel 1931, quando era gestita da suo padre e da un cugino, Robert de Rothschild, morto nel 1946. Come parte del suo apprendimento per gestire le attivit\u00e0 di famiglia, nel 1933 entr\u00f2 a far parte del consiglio direttivo della loro Northern Railway Company.\nAlla fine della seconda guerra mondiale, Guy de Rothschild torn\u00f2 negli uffici della banca in rue Laffitte a Parigi nel 1944. Alla morte del padre nel 1949, Guy de Rothschild assunse il controllo formale dell'attivit\u00e0. Anni dopo, Rothschild apparve sulla copertina del numero del 20 dicembre 1963 della rivista TIME dove si diceva che \"assunse la direzione della banca francese della famiglia durante il disordine della guerra e della sconfitta, cambi\u00f2 il suo carattere da amministrazione della fortuna di famiglia a espansiva banca moderna.\"\nSeguendo le orme di suo padre, nonno e bisnonno, Guy de Rothschild fu direttore della Banca di Francia. Alla morte di suo padre, eredit\u00f2 anche parte della tenuta vinicola Ch\u00e2teau Lafite-Rothschild, ma non la diresse.\nGeorges Pompidou, che in seguito divenne presidente e primo ministro della Francia, fu reclutato da Guy de Rothschild come insegnante e lavor\u00f2 per lui dal 1953 al 1962, periodo durante il quale divenne direttore generale della banca Rothschild. La banca si diversific\u00f2, dalla gestione degli investimenti sotto De Rothschild Fr\u00e8res alla banca di deposito di Rothschild, con filiali in tutta la Francia. Guy ne fu presidente dal 1968 al 1978. Nel 1968 Guy de Rothschild divenne socio della NM Rothschild &amp; Sons a Londra, mentre il cugino, Sir Evelyn de Rothschild, fu nominato direttore della Banque Rothschild a Parigi.\nImetal SA.\nIn Francia, Rothschild svilupp\u00f2 la pi\u00f9 grande compagnia privata di estrazione di uranio del paese, la Compagnie Fran\u00e7aise des Minerais d'Uranium. Nel 1961, Guy de Rothschild assunse la carica di presidente di Imetal SA, dove la famiglia aveva una partecipazione sostanziale. Il suo coinvolgimento segn\u00f2 la prima volta che un Rothschild partecipava personalmente alla gestione dell'azienda. Tra le sue partecipazioni, il conglomerato minerario internazionale possedeva la Soci\u00e9t\u00e9 Le Nickel (SLN) in Nuova Caledonia. Nel 1969, SLN acquis\u00ec Pe\u00f1arroya, una societ\u00e0 cilena che estraeva e lavorava piombo, zinco e rame. Due anni dopo, SLN rilev\u00f2 La Compagnie de Mokta, specializzata in ferro, manganese, sabbia, ghiaia e uranio. Rothschild ristruttur\u00f2 i vari interessi minerari della famiglia, tra cui Pe\u00f1arroya, che divenne parte di SLN.\nNazionalizzazione.\nAll'inizio degli anni '70, il governo francese inizi\u00f2 a nazionalizzare un certo numero di industrie, e dopo aver dichiarato che il nichel era un bene di mercato vitale, le attivit\u00e0 di SLN furono nazionalizzate nel 1974 e poste sotto una nuova societ\u00e0, Soci\u00e9t\u00e9 Metallurgique. Il risultato fu che la SLN dei Rothschild venne lasciata come holding, con una partecipazione del cinquanta percento nella Soci\u00e9t\u00e9 Metallurgique.\nQuando la banca dei Rothschild fu nazionalizzata nel 1981 dal governo socialista di Fran\u00e7ois Mitterrand, Guy de Rothschild, scoraggiato, lasci\u00f2 la Francia e si trasfer\u00ec temporaneamente a New York. \"Juif sous P\u00e9tain, paria sous Mitterrand, cela suffit!\" (\"Un ebreo sotto P\u00e9tain, un paria sotto Mitterrand, basta!\") scrisse in un editoriale in prima pagina Le Monde nel 1981. A seguito di un altro cambiamento nella politica del governo, nel 1987, suo figlio David e il nipote \u00c9ric fondarono una nuova attivit\u00e0 bancaria, la Rothschild &amp; Cie Banque.\nAllevatore di purosangue.\nGuy de Rothschild fu un rinomato allevatore di purosangue, la famiglia possedeva l'allevamento Haras de Meautry in Normandia. Inoltre eredit\u00f2 il Ch\u00e2teau de Reux, nell'area allevamento di cavalli in Bassa Normandia a circa 200 km a nord di Parigi. Tra i suoi cavalli da corsa, il pi\u00f9 noto fu Exbury. Inoltre, Guy de Rothschild presiedette l'associazione degli allevatori di cavalli da corsa in Francia dal 1975 al 1982.\nTra le principali corse vinte dai cavalli di Guy de Rothschild:\nCollezionista d'arte.\nLa famiglia francese Rothschild fu a lungo collezionista d'arte, a cominciare da James Mayer de Rothschild che fece le prime acquisizioni di un certo livello. Come pezzo notevole nella sua collezione, Guy de Rothschild eredit\u00f2 \"The Astronomer\" di Jan Vermeer. Nel 1940 i nazisti lo confiscarono al padre e lo inviarono in Germania. Nel 1945 il dipinto fu restituito alla famiglia Rothschild e acquistato dal Louvre nel 1983.\nFilantropo.\nNel 1950, Guy de Rothschild divenne il primo presidente del Fonds Social Juif Unifi\u00e9 (FSJU) - una federazione di circa 200 associazioni ebraiche di natura sociale, educative e culturali - dirigendola fino al 1982, quando suo figlio David, ne assunse la guida. Il FSJU svolse un ruolo importante nella ristrutturazione della comunit\u00e0 ebraica francese dopo la seconda guerra mondiale. Dopo aver sposato Marie-H\u00e9l\u00e8ne van Zuylen de Nyevelt de Haar, cattolica romana, nel 1957 Guy si sent\u00ec in dovere di dimettersi dalla presidenza del Concistoro ebraico, l'organizzazione creata nel 1905 per rappresentare l'ebraismo francese.\nNel 1975, Rothschild e sua moglie donarono il Chateaux de Ferri\u00e8res all'Universit\u00e0 di Parigi."}
{"id": "9140522", "revid": "729019", "url": "https://it.wikipedia.org/wiki?curid=9140522", "title": "Gebauer (mitragliatrice)", "text": "Le mitragliatrici Gebauer o Gebauer K\u00e9nyszermeghajt\u00e1s\u00fa Motorg\u00e9ppuska (GKM) furono una serie di mitragliatrici veicolari ungheresi progettate da Ferenc Gebauer dal 1918 al 1940, la maggior parte delle quali prodotte dalla Danuvia G\u00e9pgy\u00e1r. Queste armi, tra i primi esempi di mitragliatrice chain gun, molto pi\u00f9 complesse delle coeve armi automatiche sottrazione di gas, erano estremamente complesse e trovarono il primo impiego su vari velivoli della prima guerra mondiale.\nStoria.\nDurante la prima guerra mondiale, l'armamento principale dei velivoli austro-ungarici era costituito da una coppia di mitragliatrici pesanti Schwarzlose, modificate per l'impiego aeronautico tramite aumento della cadenza di tiro e sistema di sincronizzazione. Tuttavia tali armi dimostrarono presto i loro limiti in questo ruolo e si rese necessario lo sviluppo di nuovi progetti.\nIl progettista Ferenc Gebauer propose un'arma automatica azionata dal motore dell'aereo invece che sincronizzata con l'elica. Il primo progetto vide la luce nel 1918 e, dopo una vasta sperimentazione, venne presentato il primo modello adatto alla produzione di serie. Seguirono molte versioni, adottate su diversi velivoli, l'ultima risalente al 1940. Tuttavia ormai l'arma risultava sottopotenziata rispetto a quelle pi\u00f9 moderne.\nTecnica.\nTutte le versioni delle armi \"Gebauer\" erano sincronizzate con il motore dell'aeroplano tramite un albero motore. Il meccanismo della mitragliatrice funzionava prendendo energia dall'albero di trasmissione del motore dell'aereo.Questa configurazione consentiva per\u00f2 ratei di fuoco estremamente alti con ridotti pesi ma risultava estremamente complicata, sottraeva potenza trasmessa all'elica e al diminuire della velocit\u00e0 di rotazione del motore diminuiva la cadenza di tiro.\nVersioni.\n1918.M.\nIl primo modello 1918.M fu progettato da Gebauer a partire dal 1917. Vennero sviluppate tre varianti successive, l'ultima delle quali, testata su un Aviatik D.II, venne accettata e messa in produzione a ottobre 1918, per un totale di 100 armi realizzate prima dell'armistizio dell'11 novembre. La fine delle ostilit\u00e0 imped\u00ec di provarne l'efficacia in combattimento.\n1926/31.M.\nIl secondo modello fu il 1926/31.M, sviluppato a partire dal 1922 da Gebauer mentre lavorava presso la Divisione Tecnica Sperimentale della Magyar Honv\u00e9ds\u00e9g. Il primo prototipo di questa seconda arma, denominato 22.M, venne prodotto direttamente dalle officine dell'esercito utilizzando fondi militari.\nA partire dal 1924 Gebauer fu assunto dalla Danuvia Ipari Es Kereskedelmi, continuando a perfezionare i suoi progetti con fondi aziendali. Nel 1926 venne presentata la nuova versione 1926/31.M, approvata subito dopo dall'esercito. La produzione inizio lo stesso anno e prosegu\u00ec fino al 1934, per un totale di 243 armi, che furono montate sui caccia Fiat C.R.32, sui ricognitori IMAM Ro.37 e Heinkel He 46 e sui bombardiere leggero Weiss WM-21 S\u00f3lyom, in servizio dal 1926 e il 1942.\n1934.M.\nIl terzo modello, denominato Gebauer 1934.M, sviluppato a partire dal 1934, diversamente dai precedenti era una mitragliatrice ad uso generale. Nella configurazione iniziale l'arma era pensata per l'utilizzo sulla postazione brandeggiabile dell'osservatore. Alimentata da un efficace caricatore a tamburo da 100 colpi, pi\u00f9 semplice da operare e da mantenere rispetto alle contemporanee Schwarzlose, venne utilizzata su Weiss WM\u201316 Budapest e WM-21 S\u00f3lyom, oltre che su vari Heinkel e Junkers utilizzati dalla Luftwaffe.\nLa successiva variante 1934/37.M venne sviluppata nel 1937 per l'utilizzo sui carri armati. Venne installata sulle tankette L3/35, sulle autoblindo 39M Csaba e sui carri leggeri 38M Toldi e 42M Toldi II, su cannoniere fluviali e in impianti antiaerei. Il calibro dell'arma pass\u00f2 dal 7,92 \u00d7 57 mm Mauser al 8 \u00d7 56 mm R.\nL'ultima versione 1934/40.M, progettata nel 1940, era identica alla precedente, eccetto che per l'alimentazione a nastro anzich\u00e9 a tamburo. A partire dallo stesso anno tuttavia, le armi \"Gebauer\" furono considerate sottopotenziate a causa dell'utilizzo di cartuccie da fucile.\n1939.M.\nLo sviluppo del quarto modello, Gebauer 1939.M, inizi\u00f2 nel 1934 come versione potenziata della \"34.M\". .\nSebbene promettente, il modello non venne ulteriormente sviluppato in quanto era ormai chiaro che la munizione da 8 mm era troppo debole per danneggiare i moderni aerei e comunque era in corso lo sviluppo di un'arma in calibro maggiore. L'arma trovo un limitato impiego su tre Heinkel He 112B, forniti armati solo delle MG 17 ma privi dei Oerlikon FFs alari, che i tedeschi si erano rifiutati di fornire. Originariamente la Danuvia avrebbe voluto montare i propri 36.M sulle ali, ma lo sviluppo di questi autocannoni non era completo al momento dell'ingresso in servizio degli aerei.\n1940.M.\nL'ultima evoluzione della famiglia fu il Gebauer 1940.M, progettato nel 1940 come versione potenziata dei progetti precedenti, camerata per il potente 12,7 \u00d7 81 mm SR, utilizzato dalla mitragliatrice pesante italiana Breda-SAFAT.\nL'autocannone \"40.M\" venne adottato dalla Regia Aeronautica italiana nel 1940 e utilizzato sui caccia Fiat C.R.42. Tuttavia la maggior parte delle armi prodotte venne montata sul caccia M\u00c1VAG H\u00e9ja II e utilizzata fino alla fine della guerra.\nA partire dal 1943, l'Italia ottenne dalla Danuvia la licenza per la produzione del \"40.M\", tuttavia non \u00e8 noto quante armi siano state realizzate.\nModello inglese.\nQuesta versione sperimentale, sviluppata nel 1933 da Gebauer e dal collega P\u00e1l Kir\u00e1ly, fu pensata per l'uso installazione alare o in caccia sincronizzata. L'arma venne provata nel 1934 dalla Royal Air Force, in cerca di un'arma per i propri caccia monoplani.\nCamerata in .303 British, fu l'arma a canna singola con il maggior rateo di fuoco del tempo, raggiungendo 2.000 colpi al minuto. Bench\u00e9 ritenuta promettente, fu abbandonata in quanto troppo complessa e inaffidabile. Lo sviluppo fu interrotto nel 1937. Il prototipo \u00e8 esposto presso le Royal Armouries."}
{"id": "9140524", "revid": "690118", "url": "https://it.wikipedia.org/wiki?curid=9140524", "title": "Gebauer 34/37M", "text": ""}
{"id": "9140526", "revid": "599013", "url": "https://it.wikipedia.org/wiki?curid=9140526", "title": "Pablo \u00c1lvarez Garc\u00eda", "text": "Carriera.\nIl 21 gennaio 2021 viene acquistato a titolo definitivo dalla squadra bulgara del .\nStatistiche.\nPresenze e reti nei club.\n\"Statistiche aggiornate al 28 novembre 2021.\""}
{"id": "9140538", "revid": "125852775", "url": "https://it.wikipedia.org/wiki?curid=9140538", "title": "Luna Park (serie televisiva)", "text": "Luna Park \u00e8 una serie televisiva italiana del 2021 prodotta da Netflix, ideata e scritta da Isabella Aguilar, e diretta da Leonardo D'Agostini e Anna Negri.\nLa serie \u00e8 ambientata a Roma negli anni '60. All\u2019interno di un parco giochi il destino fa incontrare due giovani ragazze: Nora, appartenente a una famiglia di giostrai, e Rosa, nata in una famiglia benestante. Il passato delle due \u00e8 pi\u00f9 intrecciato di quanto non si immaginino: il loro incontro unir\u00e0 differenti generazioni portando alla luce intrighi, segreti, e la scoperta dell\u2019amore.\nTrama.\nPrima puntata - \"Farfalla\".\nRoma, 1962. La giovane di buona famiglia Rosa Gabrielli, in visita a un luna park con suo fratello Giggi, il fidanzato Matteo e l'amico Simone (fratello di Matteo), chiede alla cartomante Nora Marini se riuscir\u00e0 a ricongiungersi con sua sorella gemella Adele, rapita vent'anni prima quando avevano un anno e mezzo, e che presenta una voglia rosa a forma di farfalla sulla scapola destra. Nora, che ha un tatuaggio proprio a forma di farfalla nello stesso punto, le risponde che sua sorella \u00e8 molto vicina a lei, e poco dopo ha un flirt con Simone.\nEttore Marini, fratello minore di Antonio, torna dai suoi viaggi e porta ai propri familiari alcuni regali, tra i quali un nastro dove appare anche Stella, la defunta madre di sua nipote Nora. Nel frattempo Simone accompagna Giggi a Cinecitt\u00e0 per un provino, e nell'attesa vedono passare il noto attore Sandro Ralli; sebbene il test di Giggi sia scadente, l'esaminatrice Daria Dominici afferma di vedere qualcosa in lui e gli propone di lavorare alla Radiotelevisione Italiana.\nNora comincia ad avere dubbi sulle sue vere origini, specie dopo aver riflettuto sul fatto che stranamente solo lei, tra tutti i familiari, ha un tatuaggio, che le \u00e8 stato fatto da piccolissima, ma nonna Miranda risponde in maniera evasiva. Nora cerca nella roulotte della nonna prove che confermino i suoi sospetti, e trova il trafiletto di un giornale che parla del rapimento della neonata Adele; scoperto inoltre che la villa dei Gabrielli si trova in Via Appia, Nora vi si reca scavalcando un muretto e, giunta nell'ampio giardino con piscina, incrocia lo sguardo di Rosa.\nSeconda puntata - \"Mocambo\".\nRosa invita Nora a fare colazione alla villa, ma la ragazza risponde sgarbatamente alla signora Lucia e si affretta ad andarsene. Antonio spiega alla figlia di averla vista per la prima volta quando aveva un anno e mezzo, quando sua moglie Stella lo aveva raggiunto negli Stati Uniti d'America affrontando il viaggio da sola.\nTullio Gabrielli, imprenditore edile, invita a cena Doriana e Lando Baldi, genitori comunisti di Matteo e Simone, dopo avergli sottratto un terreno destinato ai meno abbienti e con l'obiettivo di farseli buoni, ma la serata procede tra varie frecciatine. A un certo punto Simone se ne va infastidito e va al luna park dove discute con Nora in merito alla probabile voglia che nasconde sotto al tatuaggio, e la invita a cena la sera successiva, per non dare nell'occhio quando cercher\u00e0 di ottenere delle foto esclusive di Ralli con la sua nuova fiamma, Gioia.\nTullio, seppur convinto che Adele sia ormai morta, asseconda la moglie e fa diffondere un nuovo annuncio per ritrovare la figlia scomparsa; l'uomo, su consiglio dell'investigatore privato Fausto Minnella, decide di nascondere una cimice nell'abitazione dei Baldi quando saranno loro a invitarlo a cena. Rosa litiga con Matteo e gli restituisce l'anello di fidanzamento.\nAll'esclusivo locale Mocambo, Simone riesce a scattare diverse fotografie a Sandro e Gioia. Successivamente lui e Nora li seguono sulla spiaggia, ma se ne vanno dopo aver sentito urlare Gioia, che \u00e8 stata appena strangolata da un ubriaco Sandro dopo che lei lo ha rifiutato.\nTerza puntata - \"Fotografie\".\nRosa accompagna Nora in soffitta piena di ricordi e le mostra un album di fotografie di lei con Adele. Nora le mostra il tatuaggio a forma di farfalla sulla scapola destra fattole per coprire una voglia della stessa forma, come ha scoperto da un vecchio filmino: \u00e8 lei Adele. La ragazza per\u00f2 fa promettere a Rosa si non farne parola con i loro genitori, per non stravolgere la sua vita.\nSandro, sconvolto da quello che ha commesso, vorrebbe costituirsi, ma sua madre Elvira e la manager Dominici lo convincono a desistere. Intanto Minnella, che ha agganci loschi con i servizi segreti, ingaggia i fratelli Canio e Cesare Grotta, cugini dei Marini, per far sparire il cadavere di Gioia. Miranda mette in guardia Antonio sui Grotta, coi quali si \u00e8 messo a \"brigare\", dicendogli che possono fregarlo.\nDopo aver cenato, Tullio piazza una cimice nello studio di Lando. Rosa e Matteo fanno pace, tornano insieme e consumano il loro primo rapporto a casa di lui. Giggi viene scelto come conduttore del nuovo quiz musicale \"Musicher\u00f2\". Simone e Giggi tentano di scucire a Ralli una confessione ma l'attore, preda di continue crisi, non si esprime chiaramente. Ettore \u00e8 costretto ad accettare la richiesta dei Grotta di occultare il corpo di Gioia nel terreno di famiglia. Nora non si fida pi\u00f9 di Miranda e pretende che le dica come sono andate veramente le cose, altrimenti ne parler\u00e0 con Antonio.\nQuarta puntata - \"Stella\".\n10 giugno 1940: l'Italia entra in guerra. La giovane equilibrista Stella, moglie di Antonio, \u00e8 incinta. Ettore e Antonio non ci sono quasi mai perch\u00e9 girano il mondo, e con la guerra \u00e8 difficile andare e tornare, sebbene moglie e marito si scambino lettere continuamente. A Parigi Antonio, pur di ottenere un lavoro in un locale e mandare soldi alla famiglia, compie un gesto orribile: fa credere ai suoi compari Tina e Salvo Petrucci, che sono ebrei, che qualcuno li ha denunciati e i nazisti stanno per venire a prenderli. Purtroppo Stella subisce un aborto spontaneo, e appena Antonio lo viene a sapere torna a Roma.\nStella rimane nuovamente incinta, e Antonio riparte con Ettore per mettere da parte ancora un po' di soldi. Stella rincontra Tina, la quale le rivela che, mentre stavano scappando da Parigi perch\u00e9 qualcuno li aveva denunciati, lei e Salvo sono stati fermati per un controllo al caravan, ma lui si \u00e8 spaventato, ha reagito e gli hanno sparato uccidendolo. Stella subisce un altro aborto, e Antonio non risponde alle lettere da pi\u00f9 di un anno. Miranda scopre che sua figlia ha scritto al marito una lettera dove afferma che invece \u00e8 nata una femmina, come desideravano. Un giorno, dopo essersi messa al riparto dopo lo scoppio di una bomba alla Garbatella, Stella scorge dalla finestra di un seminterrato una bimba rimasta sola e decide di prenderla con s\u00e9. In seguito Miranda scopre che la piccola \u00e8 figlia dei Gabrielli ma, vedendo sua figlia cos\u00ec felice, e considerando che lei non poteva avere figli mentre una coppia per di pi\u00f9 ricca poteva averne, nonostante la cospicua ricompensa decide di mentire dicendo a Stella che nessuno ha cercato la piccola.\nNora risponde che si tratta di rapimento, ma Miranda risponde che in realt\u00e0 loro l'hanno salvata dal vero rapitore, un uomo che lei aveva visto entrare proprio nel seminterrato appena dopo che erano uscite. Stella non ha mai saputo che Nora in realt\u00e0 era Adele Gabrielli, e pens\u00f2 sempre che era stata abbandonata.\nDa quel momento le cose iniziano ad andare bene. Antonio invia una lettera dicendo che si trovava al sicuro a New York. Prima che Stella parta, Miranda le consiglia di tatuare la voglia della bambina e le fa promettere di non tornare. Quando il circo di Mildred Wallace, dove la sua famiglia ha iniziato a lavorare, viene chiuso, Stella decide di tornare in Italia. Qualche tempo dopo Stella si ammala e, sentendo che le mancava poco da vivere, credendo ancora che Nora sia stata abbandonata, si ricrede e pensa che meriti di tornare dalla sua vera madre. Un giorno Miranda ha l'occasione di incontrare proprio Tullio Gabrielli giudicandolo \u00abun coglione\u00bb. Da allora non ha pi\u00f9 avuto rimpianti, perch\u00e9 quella gente non meritava Nora.\nTerminato il racconto, Antonio entra nella roulotte e Nora lo abbraccia con molto affetto.\nQuinta puntata - \"Blow-up\".\nRosa va al campo per parlare con Nora: quest'ultima spiega alla sorella che preferisce continuare con la sua vita come ha fatto finora, anche perch\u00e9 ama molto suo padre e crede che se lui scoprisse che non \u00e8 veramente sua figlia potrebbe non riprendersi pi\u00f9. Rosa la accusa di voler lasciar soffrire i suoi veri genitori, e anche Simone, che si \u00e8 innamorato realmente per la prima volta. Ettore confessa ad Antonio di aver dato i bozzetti della giostra \"Volare\" a un'impresa di costruttori, un'offerta dei Grotta.\nGrazie alla camera oscura offertagli dal fratello Matteo, che lavora per la \"Gazzetta d'Italia\", Simone migliora la qualit\u00e0 delle foto scattate a Ralli, ottenendo cos\u00ec la prova che ha ucciso Gioia. Sandro teme di aver detto qualcosa a Simone e Giggi la sera prima, e inizia a tenerli d'occhio.\nRosa racconta a Giggi la storia appresa da Nora, compreso il dettaglio del rapitore che assomiglierebbe all'uomo che compare nella foto del loro battesimo, ma il fratello crede che la stiano raggirando. Simone porta Nora nello studio del padre e mostra alla ragazza le foto che provano l'omicidio commesso da Ralli: tramite la cimice installata sotto alla scrivania, la loro conversazione viene udita da Minnella, che telefona immediatamente alla Dominici. Nora conferma a Simone di essere la figlia dei Gabrielli, ma di non volerli pi\u00f9 vedere perch\u00e9 ha scelto la famiglia nella quale \u00e8 cresciuta, e di averlo allontanato perch\u00e9, essendo vicino ai suoi genitori biologici, \u00e8 troppo pericoloso e suo padre potrebbe scoprire la verit\u00e0.\nMinnella rassicura Tullio sui coniugi Baldi, ma gli chiede di organizzare una \u00abchiacchierata in privato\u00bb con Simone. Rosa mostra la foto del battesimo ai suoi genitori, scoprendo che l'uomo nella foto \u00e8 Alfio, il padrino, che apparentemente \u00e8 scappato in America con la famiglia durante la guerra. Rosa, Lucia, Tullio e la servit\u00f9 assistono alla prima puntata si \"Musicher\u00f2\" presentata da Giggi, con ospite d'onore Sandro Ralli. Nora ritrova l'intesa con Simone, grazie a lui si fa coraggio e si presenta alla villa dei Gabrielli dove rivela di essere Adele, mostrando loro il tatuaggio che copre la voglia; Tullio per\u00f2 ha uno scoppio di rabbia e, credendo di essere vittima di una truffa, promette che chi ha organizzato la cosa la pagher\u00e0.\nSesta puntata - \"Volare\".\nTullio raggiunge il luna park e sferra un pugno ad Antonio, accusandolo di volerlo ingannare, e riconosce Miranda. Nora caccia Tullio, e Antonio le chiede perch\u00e9 gli ha detto che \u00e8 sua figlia. Di fronte anche ad altri compagni, la ragazza ammette la verit\u00e0, confermata da Miranda: Nora \u00e8 figlia dei Gabrielli. Antonio ci rimane cos\u00ec male da allontanarsi senza proferire parola.\nLa Dominici rivela a Sandro che qualcuno \u00e8 a conoscenza dell'omicidio. Rosa racconta la verit\u00e0 alla madre e sul probabile rapimento di Adele da parte di Alfio, e poi informa Matteo e Giggi, anche se quest'ultimo rimane dell'idea che si tratti di una truffa. Tullio informa Simone che qualcuno lo vuole uccidere e, senza dargli spiegazioni, gli dice di andarsi a nascondere al luna park; qui il ragazzo viene aiutato ad ambientarsi da Nora, con la quale ha un rapporto intimo.\nMinnella ricatta Tullio, presso il quale lavorava prima della guerra: se non si sbrigher\u00e0 a trovare Simone, riveler\u00e0 che venti anni prima \u00e8 stato proprio lui, Tullio, ad uccidere il suo vecchio amico, omicidio per il quale Minnella l'ha coperto e Tullio ha iniziato a collaborare coi Servizi. Dopodich\u00e9, Minnella ordina a Cesare e Canio di rintracciare Simone.\nMiranda avverte una sorta di presenza che la conduce nel luogo dove \u00e8 stato sepolto il cadavere di Gioia; l'anziana affronta Ettore, da lei ritenuto la causa delle disgrazie che si sono abbattute su di loro da quando \u00e8 tornato, il quale risponde di aver s\u00ec dato il terreno ai Grotta su loro richiesta, ma di non sapere che ci avrebbero nascosto la ragazza.\nBartoli informa Tullio che Antonio \u00e8 incensurato, che tutti hanno solo belle parole per lui, e che un tempo i Grotta lavoravano con lui al luna park ma che a un certo punto \u00e8 successo qualcosa e Antonio li ha cacciati. I Grotta lavorano con Minnella, il quale collabora con i Servizi segreti e \u00ablava i panni sporchi per i ricchi\u00bb facendosi aiutare da gentaglia come loro; infine Bartoli dichiara che se lui ha creduto che sua figlia fosse morta \u00e8 perch\u00e9 qualcuno gliel'ha lasciato credere.\nNora e Rosa ritrovano affetto l'una per l'altra. Simone parla con Antonio, il quale si ammorbidisce nei confronti di Nora, affermando per\u00f2 di voler sapere tutta la verit\u00e0 da Miranda in persona. Lucia si reca al campo per parlare con Nora, ma Miranda, dopo averle fatto vedere il filmino di famiglia, le dice che, pur comprendendo il suo dolore, una madre Nora l'ha gi\u00e0 avuta e non vuole che rovini la vita alla nipote. Anche Tullio giunge al campo: Lucia gli rinfaccia di doversi tenere dentro le emozioni per paura di fare la figura della squilibrata, accusandolo di scoraggiarla quando gli fa comodo, e che \u00e8 intenzionata a conoscere sua figlia.\nGiggi decide di aiutare Simone con un gesto eclatante: poco dopo aver aperto una nuova puntata di \"Musicher\u00f2\", mostra dinnanzi a tutto il pubblico e alle telecamere la foto che prova l'omicidio compiuto da Sandro.\nIntanto, Nora e Simone scappano da Canio e Cesare, finendo per salire sulle montagne russe, costruite proprio dai Grotta. Questi ultimi svitano i bulloni dei posti occupati dai due ragazzi, lasciando il finale aperto."}
{"id": "9140543", "revid": "458786", "url": "https://it.wikipedia.org/wiki?curid=9140543", "title": "Nico Hidalgo", "text": "Carriera.\nCresciuto nel settore giovanile del , viene promosso in prima squadra nella stagione 2010-2011 dove gioca in Tercera Divisi\u00f3n; nel 2012 viene acquistato dal che lo aggrega alla propria squadra B.\nIl 19 agosto 2014 viene acquistato dalla che lo lascia in prestito al club biancorosso per un'ulteriore stagione; il 3 dicembre debutta in prima squadra in occasione dell'incontro di Coppa del Re\u00a0vinto 1-0 contro il .\nIl 15 luglio 2016 viene ceduto in prestito al , in Segunda Divisi\u00f3n, trasferimento diventato definitivo al termine della stagione.\nPoco utilizzato nel corso della stagione 2017-2018, il 26 agosto seguente viene prestato al , scendendo quindi in terza divisione. Il 23 luglio 2019 dopo aver ottenuto la promozione in Segunda Divisi\u00f3n viene acquistato a titolo definitivo.\nL'11 agosto 2020 passa a titolo definitivo all'.\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140544", "revid": "458786", "url": "https://it.wikipedia.org/wiki?curid=9140544", "title": "Nicol\u00e1s Hidalgo Garc\u00eda", "text": ""}
{"id": "9140549", "revid": "217591", "url": "https://it.wikipedia.org/wiki?curid=9140549", "title": "Basilica di Notre-Dame (Le Folgo\u00ebt)", "text": ""}
{"id": "9140551", "revid": "599013", "url": "https://it.wikipedia.org/wiki?curid=9140551", "title": "Chris Ramos", "text": "Carriera.\nNato a Cadice, dopo gli inizi con e nel gennaio 2018 viene acquistato a titolo definitivo dal ; debutta fra i professionisti il 13 gennaio in occasione del match di Segunda Divisi\u00f3n vinto 1-0 contro il .\nDopo aver ottenuto la promozione, il 17 agosto debutta in Primera Divisi\u00f3n nell'incontro pareggiato 0-0 in casa del ; poche settimane pi\u00f9 tardi viene prestato al , che lo aggrega alla propria formazione B.\nIl 2 settembre 2019 viene prestato al , sempre in terza divisione, dove gioca 17 incontri realizzando 3 reti.\nIl 17 agosto 2021 viene prestato al , trasferimento divenuto definitivo al termine della stagione.\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9140554", "revid": "458786", "url": "https://it.wikipedia.org/wiki?curid=9140554", "title": "Christopher Ramos de la Flor", "text": ""}
{"id": "9140565", "revid": "2043609", "url": "https://it.wikipedia.org/wiki?curid=9140565", "title": "Shova del Nepal", "text": "Biografia.\nInfanzia.\nLa principessa Shova del Nepal \u00e8 nata nel Palazzo Reale di Narayanhiti a Katmandu, nel Regno del Nepal. \u00c8 la quinta figlia del re Mahendra del Nepal e della sua prima moglie, la principessa ereditaria Indra Rajya Lakshmi Devi, morta nel 1950.\nIl nome Shova significa \"grazia\" e \"splendore\".\nVenne educata nel Convento di Loreto a Darjeeling, e al Collegio Padma Kanya, a Katmandu.\nMatrimonio.\nNel 1970 si spos\u00f2 con \"Kumar\" Mohan Bahadur Shahi, un discendente delle famiglie regnanti di Rukum, Jajarkot e Jumla. La coppia non ha avuto figli.\nVita successiva.\nMassacro della famiglia Reale.\nIl 1\u00ba giugno 2001, dieci membri della famiglia reale nepalese furono assassinati dal Principe ereditario Dipendra. Dipendra punt\u00f2 un fucile contro il padre re Birendra e spar\u00f2. Il re ferito avrebbe voluto prendere l'arma che il principe ereditario aveva lasciato cadere per sparare a suo figlio e mettere fine al massacro, ma il re fu fermato dalla principessa Shova con la frase \u00abNo! C'\u00e8 stata gi\u00e0 abbastanza violenza!\u00bb, la principessa prese la pistola con l'intento di buttarla via. Shova deve aver pensato che fosse l'unica arma in possesso del principe ereditario. Tuttavia, il Principe ereditario aveva diverse altre armi in suo possesso. Il massacro provoc\u00f2 la morte di dieci reali (Re Birendra, Regina Aishwarya, Principessa Shruti etc, tra cui il principe ereditario, che si suicid\u00f2). Dopo aver preso la pistola, Shova fu ferita dal Principe Dipendra con un'altra pistola, fu colpita da diversi proiettili, ma sopravvisse.\nNuovo millennio.\nNel 2008, la monarchia in Nepal \u00e8 stata abolita. Ad oggi, Shova e fratello, l'ex Re Gyanendra, sono gli unici figli ancora vivi di re Mahendra"}
{"id": "9140567", "revid": "1318658", "url": "https://it.wikipedia.org/wiki?curid=9140567", "title": "Episodi di Lucy, the Daughter of the Devil", "text": "La prima stagione della serie animata Lucy, the Daughter of the Devil, composta da 11 episodi, \u00e8 stata trasmessa negli Stati Uniti, da Adult Swim, dal 30 ottobre 2005 all'11 novembre 2007.\n\"He's Not the Messiah, He's a DJ\".\nTrama.\nUna giovane ragazza di San Francisco di nome Lucy ora ha 21 anni e suo padre, il Diavolo, l'ha scelta per compiere il suo destino di Anticristo, che le piaccia o no. Il Diavolo manda quindi Lucy ad un appuntamento con il senatore Whitehead, durante il quale incontra DJ Jes\u00fas.\n\"Escapeoke\".\nTrama.\nIl Diavolo acquista un franchising di ristoranti messicani karaoke chiamato Tequila Sally's e invita Lucy a lavorare l\u00ec. Lucy offre volontario DJ Jesus per eseguire il karaoke quel marted\u00ec. Nel frattempo, i Padri Speciali e la Sorella Speciale cercano la ragazza usando l'Occhio di Vetro di Sant'Agostino.\n\"Dildo Factory\".\nTrama.\nSatana e Becky credono che se il mondo si masturbasse l'8% in pi\u00f9 la civilt\u00e0 crollerebbe. Nel tentativo di accelerare la caduta della civilt\u00e0 il Diavolo lancia la Sinspirations, un'azienda produttrice di giocattoli sessuali. Lucy mostra interesse per gli affari di suo padre e cerca di convincerlo a farsi aiutare. Nel frattempo, DJ Jes\u00fas tenta di battere il record mondiale di tenere le braccia aperte con un angolo di 90 gradi per tre giorni e chiede a Lucy di prendere un dildo speciale creato da lui nel tentativo di venderlo all'asta sul suo sito web.\n\"Temptasia\".\nTrama.\nLucy, Judas e il Clero Speciale attendono il profetizzato arrivo di DJ Jes\u00fas al Burning Man. Tuttavia, Satana lo abbandona nel deserto e cerca di impedirgli di mostrarsi al festival con l'aiuto di Becky.\n\"Terry the Teratoma\".\nTrama.\nA Satana viene rimosso un teratoma (un tumore con denti, capelli e capace di parlare) dall'ascella e lo tiene con s\u00e8 per un suo amico, chiamandolo Terry. Terry inizia a prendere il lavoro del Diavolo e dopo che Becky si innamora del tumore, insieme tramano di uccidere DJ Jes\u00fas. Nel frattempo, DJ Jes\u00fas lavora alla produzione del suo film \"Lacy\" basato sul libro che ha scritto sulla relazione tra lui e Lucy.\n\"Human Sacrifice\".\nTrama.\nSatana propone DJ Jesus per il sacrificio umano in onore dell'annuncio della candidatura alla presidenza degli Stati Uniti del senatore Whitehead all'annuale festival Bohemian Grove. Nel frattempo, il Clero Speciale, avendo saputo della festa, decide di intrufolarsi.\n\"The Busboy\".\nTrama.\nPer tenerlo lontano, il Diavolo assicura al figlio del senatore Whitehead, un molestatore sessuale di nome Tad, un lavoro come aiuto cameriere al Tequila Sally's. Mentre lavora l\u00ec, sviluppa un interesse per Lucy. Nel frattempo, DJ Jes\u00fas fa esperimenti con il \"foodigami\", l'origami con il cibo, mentre Satana diventa ossessionato dal registro dei reati sessuali.\n\"The Special Fathers vs. the Vampire Altar Boys\".\nTrama.\nI chierichetti dell'area di San Francisco sono diventati vampiri e stanno banchettando con i preti di tutta la citt\u00e0, spingendo l'arcivescovo locale a ricattare il Clero Speciale per aiutarlo a risolvere la minaccia.\n\"Dreamster\".\nTrama.\nIl Diavolo commercializza una macchina a rumore bianco chiamata Dreamster, che usa per addormentare le persone ed entrare con loro nei loro sogni. Nei loro sogni si finge uno psichiatra, il Dott. Weiner, per scoprire le loro peggiori paure e tentare di ucciderli, cosa che li ucciderebbe nella vita reale.\n\"Satan's School for Girls\".\nTrama.\nDJ Jes\u00fas e il suo entourage affittano un collegio cattolico per ragazze abbandonato, in modo che possa lavorare in un tranquillo isolamento. Pi\u00f9 tardi si scopre che trent'anni prima la scuola \u00e8 stata teatro di un macabro crimine, portando all'apparizione dei fantasmi delle ragazze, con in sottofondo una canzone da discoteca.\n\"Monster\".\nTrama.\nUn mostro gigante sta terrorizzando San Francisco. Il senatore Whitehead vuole ucciderlo sulla televisione nazionale per aiutare la sua candidatura presidenziale, tuttavia Satana vuole catturarlo per tenerselo. DJ Jes\u00fas pensa che il suo potere di beatboxing possa distruggerlo e tutti e tre si scontrano al Golden Gate Bridge."}
{"id": "9140568", "revid": "915690", "url": "https://it.wikipedia.org/wiki?curid=9140568", "title": "Campionati mondiali di maratona canoa/kayak 2021", "text": "I Campionati mondiali di maratona canoa/kayak 2021 sono stati la 28\u00aa edizione della manifestazione. Si sono svolti a Pite\u0219ti, in Romania tra il 30 settembre e il 3 ottobre 2021. "}
{"id": "9140574", "revid": "547034", "url": "https://it.wikipedia.org/wiki?curid=9140574", "title": "516 Arouca", "text": "Il 516 Arouca, chiamato anche Arouca 516, \u00e8 un ponte sospeso ad utilizzo pedonale situato a Arouca, nella regione del Nord e nel distretto di Aveiro in Portogallo.\nDescrizione e storia.\nIl ponte ha una lunghezza di 516 m. ed \u00e8 sospeso un'altezza di 175 m sopra il fiume Paiva. Il nome fa riferimento alla sua lunghezza in metri (516) e al comune in cui \u00e8 costruito (Arouca).\nLa lunghezza supera di 16 m quella del ponte sospeso Charles Kuonen inaugurato il 29 luglio 2017 e lungo 500 m che collega Gr\u00e4chen e Zermatt in Svizzera.\nLa costruzione del ponte \u00e8 iniziata nel maggio 2018. Si tratta di un ponte sostenuto da due piloni in cemento a forma di V. Il ponte \u00e8 stato aperto il 29 aprile 2021 ai residenti del comune e il 2 maggio 2021 al pubblico. L'accesso al ponte \u00e8 possibile sia da Canelas o Alvarenga.\n\u00c8 stato progettato dallo studio portoghese Itecons e costruito dalla Conduril Engenharia per un costo di circa 2,3 milioni di euro."}
{"id": "9140584", "revid": "33888", "url": "https://it.wikipedia.org/wiki?curid=9140584", "title": "Angelo Segr\u00e8", "text": "Biografia.\nFiglio dell'industriale Giuseppe e di Amelia Treves, deportata e morta ad Auschwitz, fratello di Emilio, studi\u00f2 a Firenze con Girolamo Vitelli e a Torino con Gaetano De Sanctis. Insegn\u00f2 nelle universit\u00e0 di Catania e Trieste fino al 1938, quando, in seguito all\u2019approvazione delle Leggi razziali fasciste, fu costretto a lasciare l\u2019insegnamento e a trasferirsi con la famiglia a New York, dove insegn\u00f2 presso la Columbia University. I suoi studi si applicarono prevalentemente alla storia economica dell'antico Egitto."}
{"id": "9140595", "revid": "110157", "url": "https://it.wikipedia.org/wiki?curid=9140595", "title": "Audi museum mobile", "text": "Audi museum mobile, chiamato anche museum mobile o Audi museum, \u00e8 un museo inaugurato nel 2000 e situato nei pressi di Ingolstadt nella Baviera in Germania.\nDescrizione e storia.\nIl museo, di stampo automobilistico, \u00e8 di propriet\u00e0 e gestito dalla Audi ed \u00e8 stato inaugurato 15 dicembre 2000. Esso \u00e8 dedicato alla storia dell'Audi.\nIl museo \u00e8 ospitato all'interno di un edificio circolare realizzato in vetro e acciaio alto 22 m. L'edificio \u00e8 stato progettato da Gunter Henn insieme alla KMS (sotto la direzione di Michael Keller e Christoph Rohrer).\nAll'interno dell'edificio \u00e8 allestita un'esposizione permanente di circa 50 auto e 30 tra moto e biciclette, oltre a numerosi altri manufatti e oggetti realitivi al mondo automobilistico come motori o fotografie storiche, inerenti la storia dei marchi Audi, DKW, Horch, Wanderer e NSU.\nUna particolarit\u00e0 presente nel museo \u00e8 l'ascensore\npaternoster, che mostra 14 auto in costante movimento."}
{"id": "9140596", "revid": "84184", "url": "https://it.wikipedia.org/wiki?curid=9140596", "title": "Adolfo Levi", "text": "Biografia.\nDocente di storia della filosofia all'Universit\u00e0 di Pavia dal 1922 fino al 1938, quando, in seguito all\u2019approvazione delle Leggi razziali fasciste, fu costretto a lasciare l\u2019insegnamento. Nell'Universit\u00e0 pavese \u00e8 apposta una lapide in sua memoria; la sua biblioteca privata \u00e8 conservata nella Biblioteca di filosofia dell'Universit\u00e0 degli Studi di Roma \"La Sapienza\". "}
{"id": "9140600", "revid": "238230", "url": "https://it.wikipedia.org/wiki?curid=9140600", "title": "Chiesa di Santa Maria Assunta (Trecate)", "text": "La chiesa di Santa Maria Assunta, o chiesa di Maria Vergine Assunta, \u00e8 la parrocchiale di Trecate, in provincia e diocesi di Novara; fa parte dell'unit\u00e0 pastorale di Trecate.\nStoria.\nLa primitiva pieve di Trecate, intitolata a san Cassiano e posta lungo la strada diretta verso il Ticino, sorse nel X secolo, menzionata per la prima volta nel 1014 e poi ancora nel 1027; \u00e8 incerto se la pieve sia stata eretta dal re Berengario II oppure dai vescovi milanesi.\nNel 1594 la parrocchialit\u00e0 venne trasferita dal vescovo Carlo Bascap\u00e8 nella chiesa di Santa Maria Assunta in paese, situata presso la Porta Nuova; questo edificio, dotato nel 1826 di una nuova facciata disegnata da Stefano Ignazio Melchioni, venne rimaneggiato e modificato nella seconda met\u00e0 dell'Ottocento, per poi essere ultimato nel 1901.\nDescrizione.\nEsterno.\nLa facciata a salienti della chiesa, rivolta a settentrione e preceduta dal portico, caratterizzato da colonne doriche sorreggenti sette archi a tutto sesto, presenta nell'ordine inferiore gli ingressi, mentre in quello superiore, affiancato da due volute e coronato dal timpano triangolare, una finestra semicircolare oppilata.\nSopra la facciata, sulla parte sinistra, si innalza il campanile a pianta quadrata, la cui cella presenta una bifora per lato ed \u00e8 coronata dalla guglia a base circolare.\nInterno.\nL'interno dell'edificio si compone di tre navate, separate da pilastri sorreggenti archi a tutto sesto, sopra i quali corre la cornice, su cui s'imposta la volta; al termine dell'aula si sviluppa il presbiterio, a sua volta chiuso dall'abside.\nQui sono conservate diverse opere di pregio, tra le quali l'affresco con soggetto \"Santa Caterina d'Alessandria\", risalente al XIV secolo, la statua lignea della \"Madonna Addolorata\", del 1742, posta sull'omonimo altare costruito nel 1776 da Giovanni de Meldironi, la pala con \"San Carlo Borromeo\", l'affresco ritraente \"Ges\u00f9 Cristo con la Madonna e i Santi Giovanni Battista ed Evangelista\", dipinto da Lorenzo Peracino nel 1769, la tela dell\"Apocalisse\", l'affresco del \"Battesimo di Ges\u00f9 Cristo\", la pala avente come soggetto la \"Resurrezione di Lazzaro\", e l'altare maggiore, costruito alla fine del XVII secolo da Carlo Gerolamo Calderari e Francesco Maria Giudice."}
{"id": "9140608", "revid": "123294701", "url": "https://it.wikipedia.org/wiki?curid=9140608", "title": "Epsilon Euskadi ee1", "text": "La Epsilon Euskadi ee1 \u00e8 una vettura sport-prototipo da competizione categoria LMP1 progettata e realizzata dalla Epsilon Euskadi in base ai regolamenti ACO, per gareggiare nella 24 Ore di Le Mans e nel campionato Le Mans Series. \nStoria.\nL'Epsilon Euskadi ee1 ha fatto il suo debutto agonistico alla 1000 km di Catalunya 2008. La Epsilon Euskadi ha partecipato con una sola vettura la numero #20 guidata da \u00c1ngel Burgueno e Miguel \u00c1ngel de Castro. In gara \u00e8 riuscito a finire solo al 32\u00b0 posto, dopo aver completato solo 167 giri nella gara di casa. Con la vettura la scuderia Euskadi ha raccolto solo due punti nei cinque round della stagione dalla 1000 km di Spa del 2008 quando si \u00e8 classificata undicesima assoluta e settima di classe completando 133 giri.\nLe Mans.\nPer la 24 Ore di Le Mans 2008 la Epsilon Euskadi ha iscritto due vetture per la gara, la vettura numero #20 guidata da \u00c1ngel Burgueno, Miguel \u00c1ngel de Castro e Adri\u00e1n Vall\u00e9s e la vettura numero #21 guidata da Shinji Nakano, Stefan Johansson e Jean-Marc Gounon. Nelle qualifiche la vettura #21 si \u00e8 qualificata 15\u00b0 e la vettura #20 si \u00e8 qualificata 17\u00b0. In gara entrambe le vetture hanno avuto problemi meccanici e si sono dovute ritirare. La vettura #21 \u00e8 stata la prima delle due a ritirarsi dopo aver completato 158 giri, per poi seguire la vettura #20 si \u00e8 ritirata dopo aver completato 189 giri. "}
{"id": "9140618", "revid": "827882", "url": "https://it.wikipedia.org/wiki?curid=9140618", "title": "Ajax Records", "text": ""}
{"id": "9140620", "revid": "2026952", "url": "https://it.wikipedia.org/wiki?curid=9140620", "title": "Governo Kishida I", "text": "Il Governo Kishida I \u00e8 stato il centesimo governo del Giappone in carica dal 4 ottobre 2021 al 31 ottobre, con a capo il primo ministro Fumio Kishida. Il governo era supportato dalla stessa coalizione tra il Partito Liberal Democratico e K\u014dmeit\u014d che aveva precedentemente supportato i governi: Abe II, III e IV, Suga. Poco prima delle successive elezioni generali, il governo si \u00e8 ufficialmente dimesso, per poi tuttavia essere riconfermato con un'ampia maggioranza confluita in quello successivo."}
{"id": "9140624", "revid": "599013", "url": "https://it.wikipedia.org/wiki?curid=9140624", "title": "Ajax (marchio)", "text": "Ajax (nel logo: AJAX) \u00e8 un marchio di prodotti per la pulizia della casa e detergenti dell'azienda statunitense Colgate-Palmolive. Oltre che negli USA, il marchio \u00e8 concesso in licenza dalla Colgate-Palmolive in Canada e a Porto Rico. I prodotti Ajax sono a base di alchilbenzene solfonato, carbonato di sodio e quarzo.\nStoria.\nAjax \"Powdered Cleanser\" venne introdotto nel 1947, e viene ricordato per essere uno dei primi e pi\u00f9 importanti marchi della Colgate-Palmolive. \nNel 2005, la Colgate-Palmolive concesse in licenza i diritti statunitensi e canadesi sul marchio Ajax per i prodotti per il bucato. Nel corso della stessa trattativa, l'azienda vendette il suo business di prodotti per la casa destinati al mercato statunitense, canadese e portoricano alla Phoenix Brands."}
{"id": "9140628", "revid": "31789", "url": "https://it.wikipedia.org/wiki?curid=9140628", "title": "Christian Peter Wilhelm Stolle", "text": "Biografia.\nNacque da Johann Wilhelm Stolle (1780-1838), pittore, e dalla sua prima moglie, Magdalena Catharina Henriette, nata Wulff (1787-1816). Frequent\u00f2 lo storico ginnasio \"Katharineum\" della sua citt\u00e0 dal 1824 al 1827, dove fu allievo di suo padre. Nel 1832 lavor\u00f2 nella bottega del padre, per apprendere l'arte della pittura. L'anno successivo, continu\u00f2 i suoi studi all'Accademia di Belle Arti di Dresda, dove fu allievo di Gustav Heinrich Naecke e Carl August Richter.\nAlla fine del 1834, Stolle torn\u00f2 a Lubecca e lavor\u00f2 nella bottega artistica del padre, che rilev\u00f2 quando questi si ammal\u00f2, nel 1837, e poi mor\u00ec, nel 1838. Fu quindi accettato come maestro nell'albo dei pittori di Lubecca.\nSi spos\u00f2 con Charlotte Wilhelmine Christine. La coppia ebbe un figlio e due figlie.\nOpere.\nStolle ha lavorato principalmente decorando interni di ville e palazzi. Inoltre, in alcuni edifici storici, dipinse imitando stili del passato, ad esempio nel 1866 nell'aula della chiesa dell'Ospedale Santo Spirito della sua citt\u00e0, oggi patrimonio dell'umanit\u00e0.\nDi particolare importanza documentaria per la storia di Lubecca sono i numerosi disegni e acquerelli in cui ha raffigurato i suoi dintorni a Lubecca. Ha tramandato edifici e costumi tradizionali di Lubecca, che sono cambiati notevolmente o sono scomparsi durante la sua vita.\nFu anche apprezzato ritrattista, ad esempio di Emanuel Geibel ed Ernst Deecke."}
{"id": "9140636", "revid": "2204257", "url": "https://it.wikipedia.org/wiki?curid=9140636", "title": "Breakbeat hardcore", "text": "Il breakbeat hardcore (noto anche come hardcore rave od oldskool hardcore) \u00e8 un genere musicale del breakbeat e del rave nato durante i primi anni 1990 nel Regno Unito. \nCaratteristiche.\nIl breakbeat hardcore combina ritmi \"four-on-the-floor\" e breakbeat ripresi dall'hip hop. Oltre ai breakbeat, il genere fa uso di pattern di drum machine, \"hoover sound\", \"bip\", voci, vivaci riff di pianoforte house. Due generi che hanno influenzato il breakbeat hardcore sono il new beat e all'acid house."}
{"id": "9140642", "revid": "339392", "url": "https://it.wikipedia.org/wiki?curid=9140642", "title": "BLT (gastronomia)", "text": ""}
{"id": "9140646", "revid": "1924342", "url": "https://it.wikipedia.org/wiki?curid=9140646", "title": "Sangiaccato di Seghedino", "text": "Il sangiaccato di Seghedino o di Szeged (; , ) era un'entit\u00e0 territoriale amministrativa dell'Impero ottomano formata nel XVI secolo, dopo la conquista turca del 1542. Si trovava nella regione di Ba\u010dka (B\u00e1cska). Inizialmente faceva parte dell'Eyalet di Budin, ma nel XVII secolo fu inclusa nell'Eyalet di E\u011fri. Il centro amministrativo del sangiaccato era Seghedino (o Szeged) Fu conquistato dall'Austria tra il 1686-1688 e da essa annesso secondo il Trattato di Carlowitz nel 1699.\nDivisioni amministrative.\nIl sangiaccato di Seghedino era diviso in diverse kaza (distretti):"}
{"id": "9140648", "revid": "2039387", "url": "https://it.wikipedia.org/wiki?curid=9140648", "title": "Collegio elettorale di Roma - Trieste (Camera dei deputati)", "text": "Il collegio di Roma - Trieste fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Roma - Trieste era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, comprendeva parte del comune di Roma, in particolare i seguenti quartieri: Parioli, Pinciano, Salario e Trieste."}
{"id": "9140650", "revid": "228587", "url": "https://it.wikipedia.org/wiki?curid=9140650", "title": "Modeste Demers", "text": "Biografia.\nModeste Demers nacque l'11 ottobre 1809 a Saint-Nicolas, nell'odierno comune di L\u00e9vis nel Qu\u00e9bec, da Michel e Rosalie Foucher.\nDemers aveva particolari capacit\u00e0 nell'apprendimento delle lingue dei nativi e dopo un anno di presenza sulla costa del Pacifico a Fort Vancouver aveva gi\u00e0 composto un dizionario, un catechismo, un libro di preghiere e degli inni religiosi nella lingua degli Tchinouks. Aveva anche una buona conoscenza dell'inglese, utile soprattutto per tenere i rapporti con la \"Hudson's Bay Company\", compagnia inglese che deteneva il controllo economico e politico dell'Oregon e il cui appoggio era essenziale ad ogni missionario che volesse muoversi nel territorio o spostarsi nei diversi posti di missione.\nMor\u00ec a Victoria due anni dopo, il 28 luglio 1871, e fu sepolto nella cattedrale di Sant'Andrea a Victoria.\nGenealogia episcopale.\nLa genealogia episcopale \u00e8:"}
{"id": "9140656", "revid": "547034", "url": "https://it.wikipedia.org/wiki?curid=9140656", "title": "Lettowia nyassae", "text": " Lettowia nyassae \u00e8 una pianta angiosperma dicotiledone della famiglia delle Asteraceae. \"Lettowia nyassae \" \u00e8 anche l'unica specie del genere Lettowia .\nEtimologia.\nIl nome generico (\"Lettowia\") \u00e8 stato dato in ricordo del colonnello Paul von Lettow-Vorbeck (1870\u20131964) combattente nell'Africa orientale tedesca nella prima guerra mondiale.\nIl nome scientifico della specie \u00e8 stato definito per la prima volta dai botanici Daniel Oliver (1830-1916) e Harold Ernest Robinson (1932-2020) nella pubblicazione \" PhytoKeys\" ( PhytoKeys 25: 50 ) del 2013 . Il nome scientifico del genere \u00e8 stato definito per la prima volta dai botanici Harold Ernest Robinson (1932-2020) e John Jerome Skvarla (1935-2014) nella pubblicazione \" PhytoKeys\" ( PhytoKeys 25: 48) del 2013 .\nDescrizione.\nLe specie di questa voce \u00e8 una erbacea con cicli biologici perenni con portamento da eretto a decombente (altezza massima da 6 a ). Sono presenti dei rizomi striscianti e radici legnose. Spesso sulla superficie di queste piante sono presenti peli irsuti oppure lunghi peli bianchi.\nLe foglie sono disposte in modo alterno in formazioni rosulate (disposizione a rosette basali sciolte) con piccioli stretti. La lamina in genere \u00e8 intera con forme da oblanceolate a obovate con apici ottusi e cuneata verso il picciolo; la consistenza pu\u00f2 essere membranacea. Le venature normalmente sono pennate. I margini sono continui, pi\u00f9 chiari (nella parte abassiale). La superficie pu\u00f2 essere pubescente (quasi tomentosa in quella abassiale); sulla parte adassiale sono presenti alcuni punti ghiandolari (di pi\u00f9 di sotto). Dimensione della lamina: larghezza ; lunghezza .\nL'infiorescenza \u00e8 formata da capolini irsuti solitari terminali sottesi da alcune piccole brattee. La struttura dei capolini \u00e8 quella tipica delle Asteraceae: un peduncolo sorregge un involucro a forma campanulata composto da 15 - 20 squame (o brattee) disposte su circa 2 - 3 serie embricate e scalate che fanno da protezione al ricettacolo sul quale s'inseriscono i fiori di tipo tubuloso. Le brattee dell'involucro, persistenti e con forme ovato-lanceolate e apici acuti (non spinosi), a volte sono divise in esterne e interne. Il ricettacolo normalmente \u00e8 sprovvisto di pagliette (ricettacolo nudo). Lunghezza dello scapo: . Dimensione dell'involucro: larghezza ; lunghezza . Lunghezza delle brattee: .\nI fiori, circa 40 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi.\nI frutti sono degli acheni con pappo. Gli acheni hanno 5 - 7 coste con superficie sericea e punti ghiandolari. All'interno si pu\u00f2 trovare in evidenza del tessuto di tipo idioblasto e rafidi di tipo lineare; non \u00e8 presente il tessuto fitomelanina. Il carpodium (carpoforo) \u00e8 strettamente anulare con piccole cellule quadrate. Il pappo \u00e8 formato da circa 40 setole persistenti e barbate su due serie: quella esterna ha le squame lunghe circa ; quella interna ha le squame lunghe .\nDistribuzione e habitat.\nLa specie di questa voce si trova solamente in Tanzania in preferenza su prati bruciati da a metri di quota.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre specie distribuite su generi, oppure specie e generi secondo altre fonti (una delle checklist pi\u00f9 aggiornata elenca fino a generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Erlangeinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di \"Erlangeinae\" appartengono al subclade relativo all'Africa tropicale e meridionale (l'altro subclade africano comprende anche specie delle Hawaii) frammisti ai generi di altre sottotrib\u00f9; si tratta quindi di un clade non ancora ben risolto filogeneticamente.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere (Erlangeinae), era descritta all'interno della sottofamiglia Cichorioideae. La specie di questa voce in precedenza era anche descritta come appartenente al genere \"Vernonia\" con il nome di \"Vernonia nyassae\" , ora un sinonimo (sempre nel gruppo delle Vernonieae)."}
{"id": "9140657", "revid": "2039387", "url": "https://it.wikipedia.org/wiki?curid=9140657", "title": "Collegio elettorale di Roma - Val Melaina (Camera dei deputati)", "text": "Il collegio di Roma - Val Melaina fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Roma - Val Melaina era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, comprendeva parte del comune di Roma, in particolare le seguenti zone: Castel Giubileo, Marcigliana, San Basilio, Settecamini, Tor San Giovanni e Val Melaina."}
{"id": "9140658", "revid": "199745", "url": "https://it.wikipedia.org/wiki?curid=9140658", "title": "Lettowia", "text": ""}
{"id": "9140682", "revid": "46291", "url": "https://it.wikipedia.org/wiki?curid=9140682", "title": "Muschleria angolensis", "text": " Muschleria angolensis \u00e8 una pianta angiosperma dicotiledone della famiglia delle Asteraceae. \"Muschleria angolensis\" \u00e8 anche l'unica specie del genere Muschleria &lt;smal&gt; S.Moore, 1914&lt;/small&gt;.\nEtimologia.\nIl nome scientifico della specie \u00e8 stato definito per la prima volta dal botanico Spencer Le Marchant Moore (1850-1931) nella pubblicazione \" Journal of Botany, British and Foreign. London\" ( J. Bot. 52: 89) del 1914. Il nome scientifico del genere \u00e8 stato definito per la prima nella stessa pubblicazione.\nDescrizione.\nLa specie di questa voce \u00e8 una erbacea arbustiva e rizomatosa con cicli biologici perenni. Spesso sulla superficie di queste piante sono presenti peli semplici multisettati.\nLe foglie sono disposte in modo alterno. Possono essere sia picciolate che sessili. La lamina in genere \u00e8 intera \u00e8 lineare; la consistenza pu\u00f2 essere membranacea. Le venature normalmente sono pennate. I margini sono continui o seghettati. La superficie inferiore \u00e8 tomentosa.\nL'infiorescenza \u00e8 formata da pochi capolini sessili spesso in formazioni globose ma anche solitari. La struttura dei capolini \u00e8 quella tipica delle Asteraceae: un peduncolo sorregge un involucro a forma spesso campanulata composto da circa 20 squame (o brattee) disposte su 4 - 5 serie embricate e scalate che fanno da protezione al ricettacolo sul quale s'inseriscono i fiori di tipo tubuloso. Le brattee dell'involucro, persistenti, a volte sono divise in esterne e interne. Il ricettacolo normalmente \u00e8 sprovvisto di pagliette (ricettacolo nudo).\nI fiori, da 4 a 6, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi.\nI frutti sono degli acheni con pappo. Gli acheni hanno 10 coste con delle ghiandole tra le coste. All'interno si pu\u00f2 trovare del tessuto di tipo idioblasto e rafidi di tipo subquadrato da corti a elongati; non \u00e8 presente il tessuto fitomelanina. Il pappo \u00e8 coroniforme\nDistribuzione e habitat.\nLa specie di questa voce si trova solamente in Angola.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre specie distribuite su generi, oppure specie e generi secondo altre fonti (una delle checklist pi\u00f9 aggiornata elenca fino a generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Erlangeinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di \"Erlangeinae\" appartengono al subclade relativo all'Africa tropicale e meridionale (l'altro subclade africano comprende anche specie delle Hawaii) frammisti ai generi di altre sottotrib\u00f9; si tratta quindi di un clade non ancora ben risolto filogeneticamente.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere (Erlangeinae), era descritta all'interno della sottofamiglia Cichorioideae.\nI caratteri distintivi per le specie di questo genere (\" Muschleria\")sono:\nIl numero cromosomico delle specie di questo genere \u00e8: 2n = 18."}
{"id": "9140686", "revid": "199745", "url": "https://it.wikipedia.org/wiki?curid=9140686", "title": "Muschleria", "text": ""}
{"id": "9140699", "revid": "827882", "url": "https://it.wikipedia.org/wiki?curid=9140699", "title": "Serranito", "text": "Il serranito \u00e8 un panino tradizionale a base di lonza di maiale, \"jam\u00f3n serrano\", pomodori e peperoni tradizionale dell'Andalusia, in Spagna.\nStoria.\nSi pensa che il \"serranito\" fosse stato ideato negli anni 1970 in due bar che prendevano il nome di \"\u00c9chate pa\u2019 ya\", che si trovavano nei quartieri di Cerro del \u00c1guila e Juan XXIII di Siviglia. Successivamente, Jos\u00e9 Luis Cabeza Hern\u00e1ndez, che, durante i suoi trascorsi da toreador, era conosciuto come Jos\u00e9 Luis del Serranito, registr\u00f2 il marchio \"Serranito\". I due stabilimenti che producevano il panino rimasero in attivit\u00e0 nel corso degli anni 1980. Oggi, oltre che un apprezzato cibo da strada, il \"serranito\" \u00e8 una \"tapa\" tipica di Siviglia."}
{"id": "9140706", "revid": "2730", "url": "https://it.wikipedia.org/wiki?curid=9140706", "title": "Michel-\u00c9tienne Turgot", "text": "Biografia.\nFu \"pr\u00e9v\u00f4t des marchands de Paris\" (\"Maestro dei mercanti di Parigi\", vale a dire sindaco di Parigi) dal 1729 al 1740. Il suo nome \u00e8 associato ad una delle mappe pi\u00f9 famose di Parigi, il \"Plan de Turgot\" (\"Mappa Turgot\"), una dettagliata veduta di Parigi a volo d'uccello realizzata da Louis Bretez dal 1734 al 1739. \nMichel-\u00c9tienne Turgot era il padre della famosa Anne Robert Jacques Turgot, economista e ministro di Luigi XVI e di \u00c9tienne-Fran\u00e7ois Turgot, naturalista, amministratore di Malta e governatore della Guyana francese. Figlio e padre furono sepolti nella Cappella dell'H\u00f4pital La\u00ebnnec a Parigi."}
{"id": "9140707", "revid": "71155", "url": "https://it.wikipedia.org/wiki?curid=9140707", "title": "Jerzy Topolski", "text": "Jerzy Topolski era specializzato in storia economica, storia della cultura materiale, storia moderna, teoria e metodologia della storia. Membro dell'Accademia polacca delle scienze e professore all'Universit\u00e0 Adam Mickiewicz di Pozna\u0144, ha scritto oltre 1100 lavori, fra cui 30 libri."}
{"id": "9140710", "revid": "827882", "url": "https://it.wikipedia.org/wiki?curid=9140710", "title": "Bocadillo", "text": "Bocadillo (\"panino\", \"sandwich\", \"merenda\", \"spuntino\" in lingua spagnola) pu\u00f2 indicare:"}
{"id": "9140716", "revid": "102839", "url": "https://it.wikipedia.org/wiki?curid=9140716", "title": "Benjamin Labatut", "text": ""}
{"id": "9140718", "revid": "486946", "url": "https://it.wikipedia.org/wiki?curid=9140718", "title": "Pietro di Marsan", "text": "Origine.\nSecondo il \"De Origine et Incremento vill\u00e6 Montis-Marsani seu Marciani in capite Wasconi\u00e6\", Pietro era figlio del visconte di Marsan, Lupo Anario e della moglie di cui non si conoscono n\u00e9 il nome n\u00e9 gli ascendenti.\n&lt;br&gt;Secondo la \"La Vasconie. Tables G\u00e9n\u00e9alogiques\", Lupo Anario era figlio del visconte di Marsan Anario II e della moglie di cui non si conoscono n\u00e9 il nome n\u00e9 gli ascendenti.\nBiografia.\nIl padre di Pietro, Lupo Anario (\"Lupo Anario de Marzan\"), viene citato, assieme ad altri nobili, nel documento n\u00b0 LXXXVIII, datato 1103, del \"Cartulaire de l'\u00e9glise Saint-Pierre de La R\u00e9ole\" (non consultato); l'avvenimento viene riportato anche dalla \"La Vasconie. Tables G\u00e9n\u00e9alogiques\".\n&lt;br&gt;Non si conosce l'anno esatto in cui Pietro succedette al padre nella viscontea di Marsan.\nSecondo la \"La Vasconie. Tables G\u00e9n\u00e9alogiques\", Pietro, nel 1125, spos\u00f2 Beatrice, erede della contea di Bigorre, che sempre secondo la \"La Vasconie. Tables G\u00e9n\u00e9alogiques\", era l'unica figlia del conte di Bigorre, Centullo II, e della sua prima moglie, Amabile di Beziers, figlia del visconte di Beziers e Carcassonne, Bernardo Atone IV Trencavel e di Cecilia di Provenza.\nIl suocero di Pietro, Centullo II, mor\u00ec verso il 1129, poco dopo aver contratto il suo secondo matrimonio con Stefania di Barcellona, figlia del conte di Barcellona, Gerona, Osona e Cerdagna, Raimondo Berengario III e della contessa di Provenza e G\u00e9vaudan, Dolce I.&lt;br&gt;Sua moglie, Beatrice gli succedette come Beatrice II, assieme a Pietro (Pietro I).\nNel 1141, Beatrice ed il marito, Pietro I, iniziarono la costruzione di un castello a Marsan.\nSecondo la \"La Vasconie. Tables G\u00e9n\u00e9alogiques\", Beatrice ed il marito, dopo il loro matrimonio, fecero diverse donazioni.\nSua moglie, Beatrice II, era ancora in vita, nel 1155, quando assieme a Pietro ed al figlio, Centullo, fece una donazione.&lt;br&gt;Probabilmente Beatrice I mor\u00ec prima di Pietro che continu\u00f2 a governare da solo la contea di Bigorre.\nPietro, dopo aver fatto restaurare il monastero di Saint-Jean de la Castelle, detto la Gr\u00e2ce-Die, ancora secondo la \"La Vasconie. Tables G\u00e9n\u00e9alogiques\", mor\u00ec tra il 30 ed il 31 agosto del 1163.&lt;br&gt;Gli succedette il figlio, Centullo, come Centullo III.\nDiscendenza.\nBeatrice a Pietro I diede due figli:"}
{"id": "9140719", "revid": "933835", "url": "https://it.wikipedia.org/wiki?curid=9140719", "title": "Governo Abe", "text": "Governo Abe pu\u00f2 riferirsi a quattro governi del Giappone guidati da Shinz\u014d Abe:"}
{"id": "9140720", "revid": "599013", "url": "https://it.wikipedia.org/wiki?curid=9140720", "title": "Paul Hayes", "text": "Biografia.\nSuo fratello maggiore Martin \u00e8 a sua volta stato un calciatore professionista (ha anche giocato pi\u00f9 di 100 partite nella prima divisione inglese, oltre a rappresentare l'Inghilterra a livello di nazionale Under-21).\nCarriera.\nHayes inizia a giocare nelle giovanili del nel 1986, all'et\u00e0 di 13 anni, rimanendovi fino al 2001, quando viene aggregato alla prima squadra. Nella stagione 2001-2002, tuttavia, gioca solamente in partite amichevoli e siede saltuariamente in panchina in partite ufficiali, senza mai riuscire ad esordire: anche per questo motivo, non trovando spazio ai \"Canaries\", nell'ottobre del 2002 in accordo con la societ\u00e0 sostiene un provino con il , club della quarta divisione inglese, che per\u00f2 non si concretizza in un trasferimento. Il 3 dicembre del 2002 viene tuttavia ceduto a titolo definitivo allo , club di quarta divisione: fa il suo esordio con gli \"Irons\" (e di fatto anche tra i professionisti) subentrando dalla panchina in una partita di campionato contro il ; alla sua prima partita da titolare, contro l', segna poi il suo primo gol tra i professionisti. Il 19 marzo 2003 segna invece la sua prima doppietta in carriera, contro il . Nel corso della stagione, che per il club si conclude con un quinto posto in classifica e con l'eliminazione nella semifinale play-off, Hayes segna 8 gol in 18 partite di campionato, giocando inoltre anche entrambe le partite dei play-off contro il . Nella stagione successiva si guadagna invece un posto da titolare, giocando 35 partite di campionato, nelle quali segna per\u00f2 solamente 2 reti; nella stagione 2004-2005 va invece a segno con grande regolarit\u00e0: gioca infatti tutte e 46 le partite di campionato e mette a segno 18 reti, dando cos\u00ec un contributo importante alla promozione del club in terza divisione.\nIl 2 giugno 2005 lascia lo Scunthorpe United per firmare un contratto con il , club di terza divisione: la sua prima stagione con i \"Tykes\" si conclude con un'altra promozione, questa volta in seconda divisione; Hayes segna in particolare 6 gol in 35 partite di campionato, a cui aggiunge per\u00f2 2 reti in 3 presenze nei play-off, uno dei quali \u00e8 il momentaneo 1-0 nella vittoriosa finale play-off contro i gallesi dello , nella quale realizza peraltro anche uno dei calci di rigore che decidono l'incontro. L'anno seguente esordisce quindi in seconda divisione, segnando 5 reti in 30 partite di campionato: nella seconda parte della stagione perde per\u00f2 il posto da titolare in favore dei due compagni di reparto ungheresi Istv\u00e1n Ferenczi e P\u00e9ter Rajczi, e cos\u00ec il 23 febbraio 2007 viene ceduto in prestito all', club di terza divisione, con cui realizza una rete in 4 partite di campionato. Nell'estate del 2007 fa ritorno allo Scunthorpe United, nel frattempo salito in seconda divisione, con cui firma un contratto triennale; la sua prima stagione \u00e8 discreta a livello individuale (8 gol in 40 partite di campionato) ma si conclude con la retrocessione del club in terza divisione, categoria nella quale la permanenza dura per\u00f2 soltanto un anno: nella stagione 2008-2009, infatti, gli \"Irons\" vincono i play-off e fanno cos\u00ec ritorno in seconda divisione, anche grazie alle 16 reti in 47 partite (44 di campionato e 3 nei play-off) di Hayes, che con 3 reti in 7 presenze contribuisce anche al raggiungimento della finale (poi persa) del Football League Trophy. Nella stagione successiva Hayes realizza 9 reti in 45 presenze in seconda divisione, e nell'estate del 2010 firma un contratto di tre anni con il , altro club della medesima categoria. La sua permanenza ai \"Lilywhites\", che avevano forti problemi economici ed a fine anno sarebbero retrocessi in terza divisione, non \u00e8 per\u00f2 fortunata: dopo 2 reti in 23 presenze viene infatti ceduto in prestito a stagione in corso al Barnsley come parziale contropartita tecnica nel trasferimento del canadese Iain Hume, e dopo aver giocato ulteriori 7 partite in seconda divisione con i \"Tykes\" fa ritorno al Preston, con cui il 17 giugno 2011 rescinde consensualmente il contratto. Il 21 giugno, solo quattro giorni dopo la rescissione con il Preston, firma un contratto triennale con il , club di terza divisione; a causa del successivo arrivo in squadra del francese Yann Kermorgant Hayes finisce per\u00f2 per non essere titolare, segnando 4 reti in 26 partite di campionato. Il 26 febbraio viene cos\u00ec ceduto in prestito insieme al compagno di squadra Gary Doherty al , altro club di terza divisione, con cui realizza 6 reti in altrettante partite di campionato.\nIl 20 agosto 2012 il Charlton, nel frattempo promosso in seconda divisione, cede Hayes gratuitamente al , in terza divisione; l'attaccante firma un contratto triennale con le \"Bees\", con cui esordisce gi\u00e0 il 21 agosto subentrando dalla panchina nella partita di campionato persa per 3-1 in casa contro lo , nella quale fallisce anche un calcio di rigore. Il 28 marzo 2013, dopo complessive 4 reti in 23 partite di campionato, viene ceduto in prestito al , altro club di terza divisione, con cui conclude la stagione segnando 2 reti in 23 presenze; fa poi ritorno al Brentford per i play-off della stagione 2012-2013, che si concludono con una sconfitta per 2-1 nella finale contro lo : Hayes gioca tra l'altro in 2 partite dei play-off disputate dalle \"Bees\", senza per\u00f2 mai segnare. L'anno seguente rimane inizialmente in rosa al Brentford, con cui non gioca per\u00f2 nessuna partita ufficiale, salvo poi il 4 ottobre 2013 passare in prestito per un mese al , con cui gioca 6 partite in quarta divisione senza mai segnare, tornando poi al Brentford al termine del prestito, dove rimane in rosa per un altro mese e mezzo senza di fatto mai giocare. Il 17 dicembre 2013 firma un contratto fino al termine della stagione 2013-2014 con lo Scunthorpe United, club in cui torna quindi per la terza volta in carriera: questa nuova esperienza nel club si conclude con 4 reti in 16 presenze in quarta divisione e con la conquista di una promozione in terza divisione, ma a fine anno il suo contratto in scadenza non viene rinnovato, e cos\u00ec Hayes lascia, questa volta definitivamente, lo Scunthorpe United, club con cui in carriera ha totalizzato complessivamente 282 presenze e 78 reti fra tutte le competizioni ufficiali.\nNel maggio del 2014 firma un contratto biennale con il Wycombe, in quarta divisione; la sua permanenza nel club, che grazie ad un rinnovo contrattuale dura pi\u00f9 dei due anni del suo contratto originale, si conclude con 19 reti in 101 partite di campionato, tutte in quarta divisione, alle quali si aggiungono 3 presenze nei play-off della Football League Two 2014-2015, nei quali i \"Chairboys\" vengono sconfitti in finale ai calci di rigore dal . Il 22 settembre 2017, all'et\u00e0 di 34 anni, dopo aver giocato in stagione le sue ultime 2 partite nel Wycombe, Hayes esce per la prima volta in carriera dai campionati della Football League, firmando un contratto con l', club di National League South (sesta divisione). Dopo sole tre settimane, nelle quali peraltro non gioca nessuna partita ufficiale, lascia per\u00f2 il club, ed il successivo 17 ottobre firma un contratto fino a fine stagione con i gallesi del , club della quarta divisione inglese: nel corso dell'annata segna in totale 3 gol in 13 partite di campionato, ed a fine anno il suo contratto in scadenza non viene rinnovato.\nNella stagione 2018-2019 gioca invece stabilmente da titolare con i semiprofessionisti dell'AFC Sudbury, club di Isthmian League North Division (ottava divisione); si ritira infine all'inizio della stagione 2020-2021 (dopo l'interruzione di quest'ultima per i club non professionistici per via della pandemia di COVID-19), dopo aver giocato per quattro diversi club (tutti tra l'ottava e la nona divisione) nell'arco di poco pi\u00f9 di un anno solare.\nIn carriera ha totalizzato complessivamente 532 presenze (pi\u00f9 ulteriori 14 nei play-off) e 116 reti nei campionati della Football League, nell'arco di 17 stagioni."}
{"id": "9140723", "revid": "400694", "url": "https://it.wikipedia.org/wiki?curid=9140723", "title": "Pandora Internet Radio", "text": ""}
{"id": "9140728", "revid": "84184", "url": "https://it.wikipedia.org/wiki?curid=9140728", "title": "Neuroradiologia dell'ischemia", "text": "La neuroradiologia dell'ischemia si avvale della tomografia computerizzata e dell'imaging a risonanza magnetica in aiuto alla diagnosi, che \u00e8 per\u00f2 clinica (comparsa di un deficit neurologico in acuto della durata superiore a 24 ore e con prognosi infausta).\nEssendo l'ictus un processo a rapida evoluzione si distinguono anche radiologicamente diverse fasi: \"iperacuta\", \"acuta\", \"subacuta\" e \"cronica\". La radiologia \u00e8 spesso interpellata per la diagnosi differenziale con l'ictus emorragico, per valutare l'estensione, la causa e la sede del processo morboso e per formulare una valutazione prognostica. In fase subacuta \u00e8 possibile inoltre evidenziare le possibile complicanze emorragiche e l'edema.\nFase acuta.\nValutazione TC.\nLa TC senza mezzo di contrasto \u00e8 l'esame di prima istanza da eseguire in un paziente con sospetto ictus in fase acuta in quanto permette la diagnosi differenziale fra ictus ischemico ed ictus emorragico, oltre ad essere una metodica disponibile praticamente ovunque. L'emorragia cerebrale \u00e8 ben visibile con questa metodica, tuttavia l'edema da lesione ischemica \u00e8 invece poco distinguibile anche per un neuroradiologo esperto. L'utilizzo di scansioni angio-TC o dopo mezzo di contrasto \u00e8 demandata a casi specifici e non sono citate in Linea Guida.\nL'edema cerebrale da ischemia alla TC \u00e8 caratterizzato da lieve ipodensit\u00e0 locale che ricalca il territorio di afferenza dei vasi coinvolti, con perdita della distinzione fra la sostanza grigia e la sostanza bianca (specie a livello dei nuclei profondi, che possono non essere visualizzabili), e da rigonfiamento dei tessuti colpiti con spianamento delle circonvoluzioni. L'ipodensit\u00e0 \u00e8 meglio apprezzabile utilizzando nella visualizzazione delle immagini una finestra stretta intorno alle 35 HU. L'iperdensit\u00e0 a carico dei vasi coinvolti dovuta a trombosi \u00e8 un segno molto specifico per ictus ischemico, ma \u00e8 gravato da una bassa sensibilit\u00e0, che assume tuttavia valori pi\u00f9 elevati se \u00e8 coinvolta l'arteria cerebrale media (in tal caso tale segno \u00e8 anche un fattore prognostico sfavorevole, la densit\u00e0 in HU del vaso correla con la prognosi e la probabilit\u00e0 di successo delle procedure di rivascolarizzazione). Estese aree di ipodensit\u00e0 rilevate alla TC sono controindicazioni per la terapia fibrinolitica; tale estensione \u00e8 valutabile utilizzando il punteggio ASPECTS (\"Alberta Stroke Program Early CT Score\") che prevede massimo 10 punti per il territorio dell'arteria cerebrale media calcolati osservando il coinvolgimento di 10 segmenti su due slice; una a livello dei nuclei della base e l'altra a livello delle celle medie della porzione superiore dei ventricoli laterali. Uno score pari almeno a 2 indica un coinvolgimento fino al 33% del territorio di irrorazione del vaso. In particolare vanno valutate 3 sedi profonde (nuclei caudato, capsula interna, nuclei lenticolari) e 7 sedi superficiali (corteccia insulare e 3 sedi corticali per ogni sezione).\nLe scansioni Angio-TC, eseguite con sequenze veloci e strati sottili che includano un campo fra il vertice e l'arco aortico, permettono di valutare agevolmente in acuto la presenza di trombi o stenosi causa della patologia. L'utilizzo di ricostruzioni volumetriche \u00e8 utile per valutare i pi\u00f9 piccoli vasi corticali e l'accuratezza della tecnica nel rilevare occlusioni dei grossi vasi \u00e8 molto elevata. La lunghezza del trombo cos\u00ec misurata correla con la prognosi del paziente. L'angio-TC permette inoltre di rilevare eventuali circoli collaterali di compenso.\n\u00c8 possibile ottenere anche immagini della perfusione cerebrale utilizzando la TC dopo mezzo di contrasto, tuttavia tale metodica \u00e8 gravata dalla dosimetria del paziente con ottimale, specie se si utilizzano tomografi vecchi. La valutazione PBV (\"Perfusion Blood Volume\") ottenibile tramite immagini angio-TC eseguite con le macchine pi\u00f9 moderne appare promettente nello studio delle ischemie, tuttavia i dati a riguardo sono al momento ancora scarsi.\nNei casi dubbi, vista la bassa sensibilit\u00e0 della TC nello studio delle ischemie, \u00e8 spesso utile eseguire un'indagine RM in acuto.\nValutazione RM.\nLa RM \u00e8 difficilmente eseguibile in acuto sia perch\u00e9 i pazienti sono spesso poco collaboranti e sia perch\u00e9 \u00e8 difficile stabilire in urgenza l'assenza delle controindicazioni generiche all'esecuzione dell'esame. Le sequenze T2 e FLAIR forniscono risultati con accuratezza sovrapponibile a quella dell'esame TC, evidenziando iperintensit\u00e0 a carico delle zone colpite con riduzione del contrasto sostanza grigia/bianca. Le sequenze di perfusione e quelle pesate in diffusione sono invece molto pi\u00f9 accurate della TC, consentendo di visualizzare le aree ischemiche anche a pochi minuti dall'esordio del quadro clinico (le sequenze DWI sono \" gold standard\" per la diagnosi di ictus ischemico, ove tali aree appaiono iperintense alle sequenze DWI ed ipointense nelle mappe ADC). Le sequenze Angio-RM forniscono dati sovrapponibili a quelli dell' Angio-TC gi\u00e0 descritta. Dopo somministrazione di mezzo di contrasto \u00e8 possibile osservare un potenziamento in aree distali alla stenosi nel caso siano presenti dei circoli di compenso. L'acquisizione di un tipico esame RM che comprende sequenze T2, FLAIR e DWI dura circa 10 minuti contro i pochi secondi necessari per un esame TC. \nLa maggior parte delle affezioni che presentano quadri simili all'ictus ischemico in RM sono facilmente distinguibili dalla clinica in quanto di solito non ad esordio acuto, tuttavia \u00e8 possibile che l'encefalite erpetica, uno stato di male epilettico o l'attivazione di una placca di sclerosi multipla entrino in diagnosi differenziale.\nIl recupero della lesione ischemica dopo trattamento pu\u00f2 essere previsto quantificando il valore di ADC, che consente di delimitare il \"core\" ischemico in maniera accurata (un valore inferiore all' 85% rispetto all'emisfero controlaterale indica l'area corrispondente al \"core\" dell'ischemia). \nIn alcuni casi le mappe di diffusione non sono in grado di rilevare l'area ischemica entro le 24 ore dall'esordio clinico (secondo alcuni Autori fino al 20% delle diagnosi non sono correttamente rilevate, specie nel caso l'infarto sia molto precoce e sia coinvolta la fossa cranica posteriore. Tale dato \u00e8 da riferire a una minor entit\u00e0 dell'ischemia, a fenomeni riperfusivi in acuto ed ad artefatti delle immagini spesso presenti in questa sede). Le procedure di riperfusione nel 20% dei casi correlano con una normalizzazione del quadro RM. Anche in alcuni pazienti affetti da TIA \u00e8 possibile osservare alterazione delle mappe DWI dopo alcuni giorni dall'evento, specie se questo \u00e8 stato di durata maggiore alle 6 ore. Le lesioni ischemiche spesso aumentano di dimensione alle mappe DWI nelle prime 48 ore, inoltre le mappe di perfusione possono mostrare un'estensione dell'ischemia pi\u00f9 estesa delle DWI in quanto oltre al \"core\" includono la zona di \"penombra ischemica\"; tale aree di mismatch correla con la prognosi dopo riperfusione, tuttavia nessuno studio \u00e8 riuscito a dimostrare che la RM possa guidare in modo accurato la selezione dei pazienti da trattare, in quanto essendo la perfusione un processo dinamico le mappe di perfusione possono cambiare molto velocemente, oltre a non esserci standard di riferimento; per tali motivi gli studi di perfusione tuttora non sono raccomandati in Linea Guida.\nFase subacuta.\nDopo 2-14 giorni dall'evento ischemico possono insorgere complicanze come l'emorragia o l'edema secondarie a danno della barriera emato-encefalica (BEE). Le metodiche neuroradiologiche sono in tali casi dirimenti nella diagnosi.\nValutazione TC.\nAlla TC la lesione ischemica, ipodensa, in questa fase \u00e8 molto pi\u00f9 evidente ed estesa che in acuto, presenta inoltre margini pi\u00f9 definiti. \nLa comparsa di aree emorragiche \u00e8 ben evidente alla TC come nette iperdensit\u00e0 che possono essere di tipo petecchiale (isolate o confluenti) o anche manifestarsi come un grosso ematoma cerebrale che pu\u00f2 non avere \"effetto massa\" sul tessuto circostante oppure presentarlo (lesioni con un'estensione dell'emorragia oltre il 30% del volume lesionale correlano con una prognosi sfavorevole e con un vistoso effetto massa).\nLe aree ove la BEE \u00e8 danneggiata presentano potenziamento (patologico) dopo somministrazione di mezzo di contrasto. Tali aree spesso interessano i nuclei della base e le circonvoluzioni (potenziamento \"girale\"). L'utilizzo del mezzo di contrasto nell'ictus ischemico subacuto andrebbe tuttavia evitato in quanto pu\u00f2 essere tossico per il tessuto cerebrale danneggiato a causa della sua osmolarit\u00e0. \nDopo 3-4 settimane dall'evento la lesione ischemica pu\u00f2 apparentemente scomparire all'esame TC (\"effetto nebbia\" o \"fogging effect\") a causa della neoangiogenesi e della presenza in sede di macrofagi; in questi casi \u00e8 bene ripetere l'esame dopo 7-10 giorni.\nValutazione RM.\nAlla RM la lesione appare iperintensa nelle sequenze T2 e FLAIR, oltre a presentare potenziameto dopo somministrazione di mezzo di contrasto nelle sequenze T1 pesate come gi\u00e0 visto per la TC. Le aree emorragiche appaiono invece ipointense nelle sequenze T2 pesate ed iperintense in quelle T1 pesate a causa della presenza di deossiemoglobina e metaemoglobina che sono paramagnetiche.\nLe mappe ADC possono risultare ipointense fino a 5 giorni dopo l'evento acuto per poi \"pseudonormalizzarsi\"; fra 5 e 10 giorni tale segnale diventa iperintenso (consentendo un' agevole diagnosi con le lesioni in fase acuta). \nIl fenomeno dell\"effetto nebbia\" \u00e8 di pi\u00f9 rara osservazione negli esami RM rispetto a quelli TC.\nFase cronica.\nSuccessivamente all'evento acuto si assiste alla riduzione del volume del \u00ec parenchima cerebrale colpito con evoluzione verso la gliosi e l'encefalomalacia. La lesione ischemica col tempo ha un'evoluzione cavitaria e questa nuova struttura viene riempita dal liquor. Gli infarti di dimensioni minori di 15 mm sono detti esiti \"lacunari\".\nAlla TC la lesione appare fortemente ipodensa (con densit\u00e0 identica a quella del liquor), presenta margini ben definiti e interessa il territorio a valle dell'ischemia in modo preciso. A tale dato si associa atrofia del tessuto cerebrale circostante, con allargamento di solchi e circonvoluzioni. Si pu\u00f2 osservare potenziamento dopo somministrazione di mezzo di contrasto fino a due mesi dopo l'evento acuto. Nel caso il danno non sia cos\u00ec esteso da formare una cavit\u00e0 si pu\u00f2 osservare comunque sfumata ipodensit\u00e0 della sostanza bianca sottocorticale e corteccia assottigliata.\nAlla RM l'area colpita cronicamente si presenta nettamente ipointensa nelle sequenze T1 pesate ed iperintensa in quelle T2 pesate. Le sequenze FLAIR si mostrano ipointense a livello della cavit\u00e0 piena di liquor ed iperintense a livello del parechima residuo danneggiato. Il comportamento dopo mezzo di contrasto \u00e8 analogo a quanto descritto per la TC nelle sequenze T1 pesate. Alle sequenze pesate in diffusione solo le lesioni di nuova insorgenza sono iperintense, mentre in presenza di residuo infarcimento emorragico \u00e8 possibile osservare aree iperintense nelle sequenze T2 pesate (specie gradient-echo). Degenerazione walleriana si pu\u00f2 tipicamente osservare a carico dei fasci corticospinali e delle fibre ponto-cerebellari.\nInfarto venoso.\nL'infarto cerebrale causato da un'ostruzione venosa (pi\u00f9 raro rispetto a quello di origine arteriosa) clinicamente \u00e8 caratterizzato da sintomatologia pi\u00f9 aspecifica in cui prevalgono gli episodi critici sui deficit neurologici e dal punto di vista anatomopatologico si osserva spesso emorragia. L'infarto venoso non segue la vascolarizzazione di uno specifico territorio.\nAlla TC l'infarto venoso appare come un'area ipodensa non correlata alla vascolarizzazione arteriosa che nel suo contesto presenta regioni iperdense da esiti emorragici.\nAlla RM l'area colpita appare iperintensa nelle sequenze T2 pesate e con segnale disomogeneo dovuto alla presenza delle componenti emorragiche (in tali sedi il segnale T2 appare ipointenso). \nLa presenza del trombo nel seno venoso pu\u00f2 essere ben documentata dalle tecniche angio-RM ed angio-TC."}
{"id": "9140731", "revid": "71155", "url": "https://it.wikipedia.org/wiki?curid=9140731", "title": "Veleno per l'87\u00ba Distretto", "text": "Veleno per l'87 Distretto \u00e8 una romanzo del 1987 di Ed McBain, appartenente alla serie dedicata all'87\u00ba Distretto.\nTrama.\nSteve Carella, e Hal Willis indagando sulla morte per avvelenamento da nicotina si imbattono in Marylin Hollis una giovane bionda molto bella e molto intraprendente che non si fa problemi ad avere contemporaneamente molti amichetti, uno dei quali era la vittima. Durante l'indagine ne muoiono altri due. Carella la sospetta ma non Willis che nel frattempo ha iniziato, ricambiato, una relazione con lei. Marylin racconta dapprima un sacco di bugie ma poi confessa a Willis il suo passato di prostituta, costretta praticamente da una serie di circostanze prima in Messico poi in Argentina, create da uomini che brutalmente la sfruttano. Willis le crede ma la confessione anche di un omicidio di un magnaccia, lo spiazza lasciando la loro storia in sospeso. L'indagine si conclude scoprendo che l'assassino era un geloso dentista che era stato scaricato dopo una breve relazione avuta con Marylin.\nBibliografia.\nEdizioni Italiane:\nIl Giallo Mondadori 1987\nI classici del Giallo 2006 (n 1110)"}
{"id": "9140733", "revid": "1711941", "url": "https://it.wikipedia.org/wiki?curid=9140733", "title": "Carta di Agadir", "text": "La Carta di Agadir fu un documento stilato da un gruppo di associazioni berberiste il 5 agosto 1991 che rivendicava diritti linguistici e culturali per la componente berbera del Marocco. Il documento, redatto inizialmente da sei associazioni (l'AMREC, Tamaynut, l'AUEA, Tilelli, Ilmas e l'Association Culturelle de Sous), ottenne poi il sostegno di cinque altri gruppi. L'iniziativa segn\u00f2 la rinascita del berberismo in Marocco dopo la repressione subita dallo Stato nel corso degli anni 1980. La carta rivendic\u00f2 l'indigenit\u00e0 della cultura berbera in Nordafrica, in contrapposizione all'egemonia culturale esclusivamente arabo-islamica. Il documento condann\u00f2 la marginalizzazione sociale, politica e d economica vissuta dalle popolazioni rurali berbere in Marocco malgrado il contributo dato da queste nella lotta anticoloniale, criticando l'\u00e9lite politica arabofona e la sua opera di accentramento politico e culturale. Tra i principali obiettivi individuati dalla Carta di Agadir vi furono il riconoscimento ufficiale della lingua berbera, il ripristino dell'Istituto Nazionale per gli Studi e le Ricerche Berberi obiettivo alla standardizzazione della lingua e la sua l'integrazione del berbero in ambito educativo, culturale, accademico e mediatico."}
{"id": "9140734", "revid": "767487", "url": "https://it.wikipedia.org/wiki?curid=9140734", "title": "T-Connection", "text": "I T-Connection erano un gruppo musicale bahamense noto per aver scritto vari successi, fra cui \"Do What You Wanna Do\" (1977) e \"At Midnight\" (1979).\nStoria.\nNati a Nassau nel 1975, i T-Connection firmarono cinque brani che vennero inseriti nella Hot Dance Club Play statunitense, fra cui \"Do What You Wanna Do\", che venne inserita alla posizione numero 1. I T-Connection pubblicarono anche il singolo \"Everything is Cool\", che raggiunse la decima posizione delle classifiche R&amp;B. Inoltre, cinque loro tracce riuscirono a ottenere un piazzamento nella britannica Singles Chart, compresa \"Do What You Wanna Do\", che fu quella di maggior successo (posizione numero 11). Il brano \"Groove to Get Down\" dei T-Connection venne inserito in una compilation della serie \"Ultimate Breaks and Beats\" del 1986."}
{"id": "9140736", "revid": "1149807", "url": "https://it.wikipedia.org/wiki?curid=9140736", "title": "Il vento nei salici (film 1995)", "text": "Il vento nei salici (\"The Wind in the Willows\"), talvolta conosciuto in Italia come Il vento tra i salici, \u00e8 un film d'animazione e live action del 1995 prodotto dalle case produttrici TVC London, Carlton UK Productions, HIT Entertainment, The Family Channel; e distribuito dalla ITV Studios e GoodTimes Entertainment. \u00c8 ispirato al romanzo \"Il vento nei salici\" di Kenneth Grahame.\nDistribuzione.\nIl film \u00e8 stato distribuito il 25 dicembre 1995."}
{"id": "9140737", "revid": "4193", "url": "https://it.wikipedia.org/wiki?curid=9140737", "title": "Powerlifting ai XVI Giochi paralimpici estivi - 65 kg maschile", "text": "Le gare di powerlifting della categoria fino a 65\u00a0kg maschile ai XVI Giochi paralimpici estivi si sono svolte il 27 agosto 2021 presso il Tokyo International Forum.\nIl vincitore \u00e8 stato Liu Lei."}
{"id": "9140738", "revid": "61051", "url": "https://it.wikipedia.org/wiki?curid=9140738", "title": "Societ\u00e0 Sportiva Dilettantistica Roma Calcio Femminile", "text": ""}
{"id": "9140761", "revid": "827882", "url": "https://it.wikipedia.org/wiki?curid=9140761", "title": "Big O", "text": ""}
{"id": "9140764", "revid": "61051", "url": "https://it.wikipedia.org/wiki?curid=9140764", "title": "Societ\u00e0 Sportiva Dilettantistica Roma Calcio Femminile 2020-2021", "text": ""}
{"id": "9140767", "revid": "1318658", "url": "https://it.wikipedia.org/wiki?curid=9140767", "title": "Italie 13", "text": "Italie 13 (o Italie XIII ) \u00e8 il nome di una vasta operazione urbanistica iniziata a Parigi negli anni Sessanta e interrotta a met\u00e0 degli anni Settanta. Il suo obiettivo era trasformare radicalmente i quartieri del XIII \"arrondissement\", intorno all'Avenue d'Italie da cui il progetto prese il nome. A questa operazione, in parte attuata, risalgono le numerose torri a sud del quartiere ed in particolare il Les Olympiades.\nLa politica della tabula rasa.\nL'operazione \"Italie 13\" fu una delle risposte proposte dagli urbanisti a una diagnosi spesso formulata da architetti e politici fin dall'inizio del XX secolo. I quartieri periferici di Parigi e soprattutto il XIII \"arrondissement\" comprendevano numerosi isolati ritenuti malsani o semplicemente \"mal costruiti\". La ristrutturazione di questi isolati, accuratamente elencati da Raymond Lopez (architetto consulente per la citt\u00e0 di Parigi) e dal suo assistente Michel Holley, doveva essere fatta non da una semplice bonifica degli edifici, ma da una riorganizzazione complessiva di questi quartieri nello spirito della Carta di Atene di Le Corbusier:\nAltri principi di Le Corbusier, come quello dei parchi che circondano le torri, vennero per\u00f2 accantonati.\nIl \"Plan d'urbanisme directeur\" (PUD), redatto nel 1959 e applicato nel 1961, riassumeva in poche parole la nuova concezione della citt\u00e0: \"Il tessuto urbano non \u00e8 pi\u00f9 definito dalle strade, ma dall'ordine delle costruzioni, esse stesse guidate da considerazioni funzionali.\". Il quartiere \"Les Olympiades\" illustrer\u00e0 perfettamente questo programma.\nGrazie al sostegno di un forte potere politico costituito dall'avvento della Quinta Repubblica, l'Operazione Italie 13 pot\u00e9 essere lanciata. Il Consiglio di Parigi la approv\u00f2 il 13 gennaio 1966 e la affid\u00f2 al settore privato. Avrebbe dovuto coprire un'area di 87 ettari tra Place d'Italie, Avenue de Choisy, rue de Tolbiac e rue Nationale, Boulevard des Mar\u00e9chaux e parte dei quartieri Maison-Blanche e Butte-aux-Cailles su entrambi i lati dell'Avenue d'Italie. Si trattava di realizzare 16\u00a0400 unit\u00e0 abitative e 150\u00a0000 m\u00b2 di spazi commerciali e uffici, oltre a scuole e piccoli giardini.\nI numerosi relatori si riunirono nell' \"Atelier de Renovation Urbaine d'Italie 13\" sotto la guida di Albert Ascher e Michel Holley. Le torri avrebbero dovuto essere tutte pi\u00f9 o meno della stessa altezza: una trentina di piani. Holley riteneva che l'urbanistica delle torri, lungi dal creare una rottura traumatica con il passato, dovesse estendere l'antica tradizione parigina dell'unit\u00e0 di altezza dell'edificio. Dalla Place des Vosges ai principali viali haussmanniani, l'uniformit\u00e0 delle dimensioni era infatti un elemento essenziale del paesaggio parigino. Nel 2012 Michel Holley ha pubblicato le sue memorie e ha fornito una delle ragioni del suo contributo a questa nuova urbanistica:\nDelle 55 torri inizialmente previste, circa 30 vennero costruite tra il 1969 e il 1977. La prima ad essere costruita nel settore, la torre \"Le P\u00e9riscope\" (1965-69, architetto Maurice Novarina) fu un successo ancor prima dell'avvio dell'operazione. Le tredici torri del complesso Mass\u00e9na vennero costruite sul terreno dell'ex stabilimento Panhard &amp; Levassor, il cui unico edificio da conservare oggi ospita la sede di Gares &amp; Connections (SNCF) e l'agenzia di architettura AREP. Le otto torri di \"Les Olymiades\" si trovano allo scalo merci di Gobelins. Mentre la torre per uffici \"Apog\u00e9e\" ebbe la licenza edilizia annullata, l'isolato \"Galaxie\", vicino a Place d'Italie, comprendeva quattro torri residenziali private. Le torri \"Antoine &amp; Cl\u00e9op\u00e2tre\", \"Super-Italie\" e \"Chambord\" rimasero isolate, a differenza dei progetti originali.\nLe Olimpiadi.\nLes Olympiades (1969-1977) fu l'operazione immobiliare pi\u00f9 emblematica delle teorie urbanistiche applicate al rinnovamento urbano nel settore Italie. Progettata dal capo architetto Michel Holley coadiuvato da Andr\u00e9 Martinat, questa \"citt\u00e0 nella citt\u00e0\" comprendeva sei torri residenziali private (Sapporo, Messico, Atene, Helsinki, Cortina e Tokyo), due torri residenziali ILN (Londra e Anversa) e tre condomini rettangolari (Roma, Grenoble e Squaw Valley). In sette anni vennero costruite 3.400 abitazioni, oltre a negozi (galleria Mercure e centro commerciale di Oslo) e uffici. Tutti gli edifici portavano il nome di citt\u00e0 che avevano ospitato le Olimpiadi invernali o estive, un'idea della societ\u00e0 di promozione SGII, che aveva beneficiato dell'organizzazione delle Olimpiadi invernali nello stesso anno a Grenoble. Lo stadio, complesso polisportivo per consentire la pratica di una ventina di discipline, aveva infatti preso il posto del principale argomento di marketing durante la vendita di appartamenti in torri residenziali private, come testimoniano i d\u00e9pliant pubblicitari. Ma il complesso, costituito da piscina e pista di pattinaggio, fu presto chiuso e rimase a lungo abbandonato, in tutto o in parte, con disappunto degli abitanti. Questa zona dello \"Stadio\" venne poi occupata da varie attrezzature: un bowling, una sala da squash, una sinagoga e una palestra privata. Ristrutturata e riabilitata, quest'area ospita oggi una palestra comunale polivalente.\nIl complesso edilizio venne realizzato sul terreno dell'ex stazione merci di Gobelins (1903), collegata alla piccola circonvallazione ferroviaria di Parigi. In cambio della consegna di una nuova stazione interrata su due livelli, la SNCF cedette i diritti di costruire all'ufficio Public HLM di Parigi e alla Soci\u00e9t\u00e9 de Nationale de Construction (SNC). Acquistata dalla banca Rothschild, questa societ\u00e0 di opere strutturali cedette poi tutti i diritti edificatori corrispondenti alla parte privata dell'operazione alla SAGO (Soci\u00e9t\u00e9 d'am\u00e9nagement de l'\u00eelot Gobelins Nord), soggetto giuridico dedito all'esercizio e controllato da Banca Rothschild. Solo il livello superiore della nuova stazione ospitava la ferrovia, mentre quello inferiore fungeva da magazzino. Venduta da SNCF a RFF nel 2005, la stazione, la cui attivit\u00e0 ferroviaria era cessata nel 1992, \u00e8 stata trasformata in una piattaforma logistica per il commercio asiatico. Ai due piani interrati della stazione si sovrappone un livello stradale sotterraneo (rue du Disque e rue du Javelot) che consente l'accesso ai vari edifici e parcheggi.\nL'isola Galaxie di fronte a Place d'Italie.\nPrimo intervento avviato nell'ambito della ristrutturazione del settore Italie, il complesso Galaxie comprende 1.100 unit\u00e0 abitative dislocate su quattro torri che portano il lusinghiero nome di pietre semipreziose (Onice, Giada, Rubino e Berillo) e progettate dagli architetti Albert Ascher, Michel Holley, G\u00e9rald Brown-Sarda e Daniel Mikol) tra il 1970 e il 1977. Tra questi condomini e i vecchi quartieri di Place d'Italie, il complesso comprende anche un centro commerciale chiamato Galaxie, che \u00e8 diventato Italie 2. Sopra questo centro commerciale doveva inizialmente sorgere un grattacielo, chiamato \"Tour Apog\u00e9e\", che si suppone dovesse essere l'edificio pi\u00f9 alto di Parigi. Quest'ultimo elemento fu oggetto di numerose polemiche e progetti alternativi nella forma (ad esempio, la versione dell'agenzia americana Skidmore, Owings &amp; Merril che culminava a 230 metri di altezza) o nella collocazione (era un tempo previsto all'altro punto finale dell'avenue d'Italie), prima di essere completamente abbandonato per decisione del Presidente della Repubblica, Val\u00e9ry Giscard d'Estaing, che dopo l'inaugurazione della Tour Montparnasse pose fine a tutti i progetti di grattacieli di Parigi.\nDopo questi importanti progetti, bisogner\u00e0 attendere l'inizio degli anni 1990 per vedere questo isolotto trasformarsi nuovamente con l'edificazione del complesso cinematografico \"Grand \u00c9cran Italie\", allora il pi\u00f9 grande schermo d'Europa, deciso dal sindaco della citt\u00e0 Jacques Chirac nel 1986. Inaugurato il 12 giugno 1992, l'imponente edificio progettato dall'architetto giapponese Kenz\u014d Tange, incoronato del Premio Pritzker (1987), si apre sulla Place d'Italie, di fronte al municipio del quartiere, con una monumentale facciata a cortina curva in vetro incorniciata da un arco in cemento e decorata con un campanile esterno multicolore che ospita diversi ascensori che collegano i 12 piani degli uffici al piazzale, mentre lungo l'avenue d'Italie corrono, su 3 livelli, dei centri commerciali.\nL'ensemble Mass\u00e9na (Italie 1).\nQuesto distretto, che occupa l'ex sito delle fabbriche Panhard-Levassor, da Porte d'Ivry a rue Gandon, comprende da est a ovest:\nLe torri di questo quartiere si affacciano sulla strada e si integrano meglio nel tessuto urbano. Portano nomi di compositori o citt\u00e0 italiane: Puccini, Palermo, Rimini...\nAltre costruzioni.\nA questo elenco vanno aggiunti alcuni edifici e operazioni isolate:\nLa fine dell'Italie 13 e il ritorno a una concezione pi\u00f9 tradizionale della citt\u00e0.\nL'emergere delle torri fu accompagnato da un cambiamento nello stato d'animo della popolazione, che trov\u00f2 eco tra i professionisti (indagini del Paris Urban Planning Workshop) e i politici. Nel 1974, il nuovo Presidente della Repubblica, Val\u00e9ry Giscard d'Estaing, segn\u00f2 la tappa di importanti interventi urbanistici nelle torri. L'operazione \"Italie 13\" fu quindi attuata solo in parte. Le cause di questo relativo fallimento furono molteplici:\nDifficile negare che la costruzione delle torri, un tempo vista come uno decisivo progresso, abbia difficilmente giovato all'immagine del XIII \"arrondissement\", tanto pi\u00f9 che edificate su un'altura, erano molto pi\u00f9 visibili dal resto di Parigi delle torri del Front-de-Seine. Esteticamente, l'uniformit\u00e0 dei parallelepipedi parigini era sicuramente meno attraente, per i parigini, dell'esuberanza di Manhattan per i newyorkesi. Gli abitanti, dal canto loro, diedero un giudizio molto contrastante a seconda della torre in cui vivevano, perch\u00e9 la situazione variava notevolmente da un edificio all'altro in termini di attrezzature fornite, stato di manutenzione e organizzazione generale.\nTuttavia, il blocco di Les Olympiades aveva conservato le sue botteghe e non aveva l'aspetto di una spianata semideserta come il Front-de-Seine. L'arrivo di popolazioni asiatiche consent\u00ec probabilmente di preservare il dinamismo del distretto.\nA causa del semi-fallimento di questo tipo di operazione, l'urbanistica decoll\u00f2 in Francia, e a Parigi in particolare, in una direzione molto pi\u00f9 modesta.\nLa costruzione del quartiere \"Hautes-Formes\", su un terreno inizialmente destinato ad ospitare grattacieli situati vicino a Les Olympiades, ad opera dell'architetto Christian de Portzamparc, \u00e8 un esempio spesso citato di questa \"cucitura\" tra la citt\u00e0 verticale e la citt\u00e0 pi\u00f9 tradizionale .\nL'operazione Paris Rive Gauche, a poche centinaia di metri da Les Olympiades, l'unica grande operazione urbana realizzata a Parigi dall'Italie 13, segn\u00f2 su Avenue Pierre-Mend\u00e8s-France il ritorno all'allineamento stradale e alla dimensione uniforme: la pietra da taglio di epoca haussmaniana aveva semplicemente lasciato il posto alla parete di vetro. Il patrimonio urbano, che il PUD riteneva di poter trascurare al di fuori del \u201cperimetro sacro\" dei primi sei \"arrondissement\", era ora al centro dell'attenzione: mentre gli architetti degli anni 1960 progettavano di distruggere una stazione d'Orsay divenuta superflua, i loro successori degli anni 2000 hanno incorporato la maggior parte delle ultime vestigia del passato industriale (Grands Moulins de Paris, SUDAC e Les Frigos) nei nuovi quartieri del XXI secolo."}
{"id": "9140770", "revid": "827882", "url": "https://it.wikipedia.org/wiki?curid=9140770", "title": "Khaliji", "text": ""}
{"id": "9140772", "revid": "827882", "url": "https://it.wikipedia.org/wiki?curid=9140772", "title": "Khal\u012bj\u012b", "text": ""}
{"id": "9140775", "revid": "827882", "url": "https://it.wikipedia.org/wiki?curid=9140775", "title": "Khaliji (moneta)", "text": ""}
{"id": "9140778", "revid": "827882", "url": "https://it.wikipedia.org/wiki?curid=9140778", "title": "Khal\u012bj\u012b (lingua)", "text": ""}
{"id": "9140779", "revid": "1320609", "url": "https://it.wikipedia.org/wiki?curid=9140779", "title": "Roberto Pertici", "text": "Biografia.\nAllievo di Giorgio Candeloro all'Universit\u00e0 di Pisa, \u00e8 stato borsista dell\u2019Istituto italiano per gli studi storici e della Fondazione Luigi Einaudi di Torino. Dopo aver lavorato negli Archivi di Stato, ha insegnato alla Scuola Normale Superiore di Pisa e nelle Universit\u00e0 di Camerino e Bergamo. Studioso del Novecento, ha collaborato a riviste quali \"Belfagor\" e \"Rivista storica italiana\", ha curato il \"Carteggio Croce-Amendola\" (Napoli, Istituto italiano per gli studi storici, 1982), le \"Note autobiografiche\" di Giuseppe Mazzini (Milano, Biblioteca universale Rizzoli, 1986), le \"Memorie e soliloqui: diario 1922-1923\" di Gaetano Salvemini (Bologna, Il mulino, 2001)."}
{"id": "9140785", "revid": "1711941", "url": "https://it.wikipedia.org/wiki?curid=9140785", "title": "Manifesto berbero", "text": "Il Manifesto Berbero fu un documento di 22 pagine redatto l'1 marzo 2000 in Marocco da un gruppo di 229 intellettuali, burocrati e attivisti berberisti guidati da Mohamed Chafik. La redazione del documento rappresent\u00f2 l'apice dell'attivismo berberista in seguito alla sua rinascita negli anni 1990. Le richieste del manifesto furono simili a quelle della Carta di Agadir redatta nel 1991 e condann\u00f2 il dominio esclusivo dell'identit\u00e0 arabo-islamica e l'emarginazione vissuta dalla componente berbera in Marocco, rivendicando il riconoscimento ufficiale della lingua berbera e la sua integrazione in campo educativo e amministrativo. Il manifesto, pur muovendo accuse nei confronti dello Stato e del \"makhzen\", evit\u00f2 di esprimere retoriche contro la monarchia, presentata come vittima della politica, o contro l'Islam, esaltando le affinit\u00e0 tra le tradizionali assemblee politiche berbere e quelle del profeta Maometto e includendo vari riferimenti a Dio e al Corano. Una copia del manifesto fu mandata al palazzo reale e due mesi dopo i firmatari si riunirono a Bouznika, dove elessero un consiglio. L'iniziativa e le dimostrazioni che ne conseguirono, incoraggiate anche dagli eventi della primavera nera nella vicina Algeria, portarono il re Muhammad VI a stabilire l'IRCAM, ente incaricato alla salvaguardia della cultura berbera."}
{"id": "9140787", "revid": "61051", "url": "https://it.wikipedia.org/wiki?curid=9140787", "title": "Societ\u00e0 Sportiva Dilettantistica Roma Calcio Femminile 2019-2020", "text": ""}
{"id": "9140792", "revid": "61051", "url": "https://it.wikipedia.org/wiki?curid=9140792", "title": "Societ\u00e0 Sportiva Dilettantistica Roma Calcio Femminile 2018-2019", "text": ""}
{"id": "9140794", "revid": "770020", "url": "https://it.wikipedia.org/wiki?curid=9140794", "title": "Alleanza Liberaldemocratica per l'Italia", "text": ""}
{"id": "9140796", "revid": "61051", "url": "https://it.wikipedia.org/wiki?curid=9140796", "title": "Ravenna Women Football Club Societ\u00e0 Sportiva Dilettantistica 2018-2019", "text": ""}
{"id": "9140798", "revid": "61051", "url": "https://it.wikipedia.org/wiki?curid=9140798", "title": "Associazione Sportiva Dilettantistica Roma Calcio Femminile 2014-2015", "text": ""}
{"id": "9140799", "revid": "61051", "url": "https://it.wikipedia.org/wiki?curid=9140799", "title": "Associazione Sportiva Dilettantistica Roma Calcio Femminile 2015-2016", "text": ""}
{"id": "9140804", "revid": "1711941", "url": "https://it.wikipedia.org/wiki?curid=9140804", "title": "Movimento Culturale Berbero", "text": "Il Movimento Culturale Berbero fu un movimento politico berberista sorto in Algeria in seguito alla primavera berbera del 1980 obiettivo alla rivendicazione di diritti culturali e linguistici per la componente berbera. Il movimento raccolse gli attivisti del Fronte delle Forze Socialiste e la componente liberale del movimento si raccolse successivamente nel Raggruppamento per la Cultura e la Democrazia. Il movimento, basato in Cabilia, si caratterizz\u00f2 per una ferma difesa della laicit\u00e0, in contrapposizione all'islamismo sempre pi\u00f9 popolare nel resto dell'Algeria tra gli anni 1980 e 1990, veicolato dal Fronte Islamico di Salvezza."}
{"id": "9140809", "revid": "363629", "url": "https://it.wikipedia.org/wiki?curid=9140809", "title": "Ardem Patapoutian", "text": "\u00c8 conosciuto per i suoi studi sui meccanocettori PIEZO1, PIEZO2 e sul TRPM8 (o recettore del freddo e del mentolo).\nBiografia.\nNato a Beirut nel 1967 da una famiglia di origine armena, ha studiato per un anno presso l'Universit\u00e0 americana di Beirut ed \u00e8 emigrato negli Stati Uniti fuggendo dalla guerra del 1982. \nHa conseguito una laurea in scienze presso l'Universit\u00e0 della California a Los Angeles e ha conseguito il Dottorato in Biologia presso il California Institute of Technology nel 1996. \nDopo un post-dottorato presso l'Universit\u00e0 della California, San Francisco ha lavorato per alcuni anni presso il \"Novartis Institute of Genomics\"; in seguito \u00e8 entrato a far parte dello Scripps Research Institute."}
{"id": "9140837", "revid": "1924342", "url": "https://it.wikipedia.org/wiki?curid=9140837", "title": "Yebba", "text": "Biografia.\nSalita alla ribalta con la sua vittoria ai Grammy Award nella categoria Miglior interpretazione R&amp;B tradizionale per \"How Deep Is Your Love\", ha visto la svolta commerciale nel 2019 dopo aver collaborato con Mark Ronson nel singolo \"Don't Leave Me Lonely\", incluso nel suo album in studio \"Late Nights Feelings\", che le ha valso il suo primo ingresso nella Official Singles Chart.\nSempre nello stesso anno ha inciso come artista ospite \"Best Part of Me\", che ha esordito nella Hot 100 statunitense, oltre a ricevere una certificazione d'argento dalla British Phonographic Industry e una d'oro sia dalla Music Canada, IFPI Danmark che dalla Zwi\u0105zek Producent\u00f3w Audio-Video.\n\"Distance\" ha conseguito una nomination ai Grammy Award annuali come Miglior interpretazione R&amp;B tradizionale. Si tratta del singolo apripista dell'album in studio di debutto \"Dawn\", reso disponibile dalla RCA Records nel 2021. \"How Much Can a Heart Take\", una collaborazione con Lucky Daye, \u00e8 stata candidata dalla National Academy of Recording Arts and Sciences in occasione della 64\u00aa edizione dei Grammy Award."}
{"id": "9140851", "revid": "550667", "url": "https://it.wikipedia.org/wiki?curid=9140851", "title": "David Julius", "text": "Biografia.\nNato nel 1955 a Brighton Beach, quartiere di Brooklyn, si \u00e8 laureato in Biologia nel 1977 al MIT di Boston. Nel 1984 ha conseguito il dottorato in Biochimica presso l'Universit\u00e0 di Berkeley. \u00c8 docente all'Universit\u00e0 della California, San Francisco.\n\u00c8 membro di numerosi istituti come la Accademia nazionale delle scienze o la National Academy of Arts and Sciences.\nHa vinto il \"Shaw Prize in Life Science and Medicine\" nel 2010 e il \"Breakthrough Prize in Life Sciences\" nel 2020."}
{"id": "9140852", "revid": "324090", "url": "https://it.wikipedia.org/wiki?curid=9140852", "title": "Siamo fuori", "text": "Siamo Fuori \u00e8 un programma televisivo in onda dal luned\u00ec al venerd\u00ec sulla rete televisiva svizzera RSI LA1, condotto da Carlotta Gallino con la partecipazione di Davide Riva e Christian Frapolli.\nIl programma.\nIl programma \u00e8 nato in sostituzione del programma \"Filo Diretto\" andato in onda fino a giugno 2021, sulla stessa rete. \nLa missione del programma \u00e8 quella di raccontare tutti i giorni il territorio della Svizzera Italiana, le persone che la vivono raccontando le loro storie, scoprire e riscoprire storia e tradizioni del Paese, anche enogastronomiche."}
{"id": "9140853", "revid": "899609", "url": "https://it.wikipedia.org/wiki?curid=9140853", "title": "The Silence of December", "text": "The Silence of December \u00e8 il primo album in studio del gruppo musicale olandese Deinonychus, pubblicato nel 1995 dalla Cacophonous Records."}
{"id": "9140855", "revid": "1318658", "url": "https://it.wikipedia.org/wiki?curid=9140855", "title": "Spermophilus xanthoprymnus", "text": "Il citello dell'Asia Minore (Spermophilus xanthoprymnus (, 1835)) \u00e8 un roditore terricolo delle dimensioni di un ratto appartenente alla famiglia degli Sciuridi (Sciuridae) che vive prevalentemente nelle aree steppiche e nelle praterie. Il nucleo principale del suo areale \u00e8 in Turchia, ma \u00e8 presente anche in Armenia e in Iran. Il suo habitat \u00e8 costituito soprattutto da steppe aperte con vegetazione bassa.\nNon esistono informazioni affidabili riguardo al numero di esemplari o all'andamento della popolazione, ma secondo le stime la popolazione \u00e8 diminuita dal 20 al 25% negli ultimi anni, soprattutto a causa della conversione dell'habitat in terreni agricoli. A causa di questo declino, l'Unione internazionale per la conservazione della natura (IUCN) lo classifica come \u00abspecie prossima alla minaccia\u00bb (\"Near Threatened\").\nDescrizione.\nCaratteristiche generali.\nIl citello dell'Asia Minore \u00e8 una specie di citello di medie dimensioni con il corpo paffuto, le zampe corte e una coda corta e arrotondata. Le dimensioni variano sia a seconda della regione che da un esemplare all'altro, con i maschi di solito leggermente pi\u00f9 grandi e pi\u00f9 pesanti delle femmine. La lunghezza totale degli esemplari adulti nella regione intorno a Erzurum nel nord-est della Turchia va da 26,5 a 28,9 centimetri per i maschi, con una media di 27,3 centimetri, e da 23,1 a 26,0 centimetri per le femmine, con una media di 25,5 centimetri. Nella regione intorno ad Aksaray nella Turchia centrale, invece, la lunghezza totale dei maschi \u00e8 solo di 24,8-28,1 centimetri, con una media di 26 centimetri, e quella delle femmine di 24,5-27,5 centimetri, con una media, come a Erzurum, di 25,5 centimetri. Il peso dei maschi varia da 235 a 490 grammi e quello delle femmine da 170 a 410 grammi. La coda \u00e8 lunga da 4,2 a 5,6 centimetri, il piede posteriore da 3,8 a 4,5 centimetri e l'orecchio da 0,8 a 1,2 centimetri.\nVista di profilo, la testa appare convessa (inarcata verso l'esterno) con occhi grandi e orecchie piccole. Il colore del dorso \u00e8 uniformemente rosso-marrone, anche se pu\u00f2 variare dal grigiastro al marrone scuro. Non c'\u00e8 presenza di macchie. Gli occhi sono circondati da un anello bianco e sia la gola che il mento sono solitamente bianchi. L'addome e le zampe sono di colore da giallastro chiaro a biancastro. Anche la coda \u00e8 generalmente dello stesso colore dell'addome.\nOltre al citello dell'Asia Minore, in Turchia vivono anche il citello comune (\"Spermophilus citellus\") e \"Spermophilus taurensis\", descritto solo nel 2007 e precedentemente considerato appartenente alla stessa specie del citello dell'Asia Minore; tuttavia, il citello comune \u00e8 limitato alla parte europea del paese, a ovest del Bosforo. \"S. taurensis\", al contrario, \u00e8 diffuso nella parte orientale dei monti del Tauro, per cui il suo areale si sovrappone solo nella parte settentrionale a quello del citello dell'Asia Minore, dove entrambe le specie sono parapatriche. Il citello dell'Asia Minore differisce dalle altre due specie per la coda pi\u00f9 corta e alcune caratteristiche del cranio. Pertanto, una determinazione affidabile della specie \u00e8 possibile solo attraverso misurazioni comparative del cranio o analisi genetiche.\nCaratteristiche del cranio e dello scheletro.\nIl cranio ha una lunghezza totale di 39-47 millimetri nei maschi e di 38-45 millimetri nelle femmine. Nell'area delle arcate zigomatiche raggiunge una larghezza di 28-33 millimetri. La mandibola \u00e8 lunga 27-33 millimetri, con la parte occupata dai denti lunga 8-10 millimetri.\nLa specie ha un incisivo, nessun canino, due premolari e tre molari su ogni met\u00e0 della mascella, mentre nella mandibola \u00e8 presente un solo premolare su ciascuna met\u00e0. Complessivamente vi sono 22 denti.\nDistribuzione e habitat.\nIl citello dell'Asia Minore \u00e8 particolarmente comune nella parte asiatica della Turchia. Da qui l'areale si estende fino all'Armenia e all'estremo nord dell'Iran. La distribuzione altitudinale \u00e8 compresa tra 800 e metri.\nBiologia.\nIl citello dell'Asia Minore vive principalmente nella steppa aperta con vegetazione bassa, ma si trova anche sui pendii sassosi delle montagne e ai margini dei campi. Questi animali vanno in letargo tra la fine di agosto e la met\u00e0 di febbraio e il letargo pu\u00f2 durare dai 21 ai 100 giorni. Durante uno studio triennale condotto tra il 1999 e il 2001 vicino ad Ankara si \u00e8 potuto osservare che i maschi terminano l'ibernazione a marzo prima delle femmine, periodo in cui le femmine e i piccoli dell'anno precedente avevano raggiunto il loro peso minimo; i maschi, invece, erano significativamente pi\u00f9 pesanti delle femmine (139-205%) e raggiungevano il peso minimo solamente alla fine della stagione degli amori.\nLa stagione degli amori inizia dopo il risveglio a febbraio; i piccoli nascono tra aprile e luglio e la femmina ha un'unica cucciolata all'anno. Nel periodo dello studio sul campo gli accoppiamenti iniziarono subito dopo l'uscita delle femmine dalla tana e le nascite ebbero luogo ad aprile. Ogni figliata pu\u00f2 essere composta da un numero di piccoli variabile da uno a sei. I piccoli sono stati osservati per la prima volta al di fuori delle loro tane tra la met\u00e0 e la fine di maggio, dimostrandosi gi\u00e0 pienamente attivi. I giovani raggiungono la maturit\u00e0 sessuale dopo il primo letargo e si accoppiano di conseguenza nel primo anno dopo la nascita.\nTassonomia.\nIl citello dell'Asia Minore viene classificato come specie indipendente all'interno del genere \"Spermophilus\", attualmente costituito da 15 specie. La prima descrizione scientifica venne effettuata nel 1835 da Edward Turner Bennett, che descrisse la specie come \"Citellus xanthoprymna\" a partire da un esemplare tipo proveniente da Erzurum nella Turchia orientale, classificandola quindi nel genere \"Citellus\" , 1816, oggi non pi\u00f9 valido. Nel 1845, il naturalista svizzero Heinrich Rudolf Schinz assegn\u00f2 la specie al genere \"Spermophilus\" , 1825 nel suo libro \"Systematisches Verzeichnis aller bis jetzt bekannten S\u00e4ugethiere oder Synopsis Mammalium, nach dem Cuvier' schen System\" (\u00abIndice sistematico di tutti i mammiferi conosciuti fino ad oggi o \"Synopsis Mammalium\", secondo il sistema di Cuvier\u00bb), nel quale \u00e8 inserito ancora oggi.\nIl nome del genere \"Spermophilus\" significa \u00abamante dei semi\u00bb e deriva dalle parole greche \"spermatos\" per \u00abseme\u00bb e \"philos\" per \u00abamante\u00bb. L'epiteto specifico \"xanthoprymnus\" significa \u00abparte inferiore gialla\u00bb e si riferisce alla sua colorazione. Deriva dai termini greci \"xanthos\", con cui venivano indicate varie sfumature di giallo, e \"prymnos\", che indica la parte inferiore.\nConservazione.\n\"Spermophilus xanthoprymnus\" viene classificato dall'Unione internazionale per la conservazione della natura (IUCN) come \u00abspecie prossima alla minaccia\u00bb (\"Near Threatened\"). Le popolazioni sono diminuite in modo significativo negli ultimi anni, principalmente a causa delle modiche ambientali e della conversione delle aree steppiche in aree agricole; secondo le stime, negli ultimi dieci anni \u00e8 stato ipotizzato un calo dal 20 al 25% della popolazione, soprattutto nell'Asia Minore. Nelle aree agricole il citello viene considerato un animale nocivo e pertanto tenuto sotto controllo; tuttavia, la diminuzione della popolazione giustifica gi\u00e0 l'inserimento a livello regionale della specie tra quelle in via di estinzione."}
{"id": "9140857", "revid": "277947", "url": "https://it.wikipedia.org/wiki?curid=9140857", "title": "Anthony Glaser", "text": "Biografia.\nAnthony Glaser fu un pittore di vetrate svizzero, attivo a Basilea tra il 1517 e il 1520.\nAlcuni documenti storici della citt\u00e0 elvetica descrivono i lavori di Glaser, assieme a quelli di suo colleghi, come Urs Graf e Hans Holbein il Giovane, che ebbero qualche influenza nello stile di Glaser, come \u00e8 possibile vedere nella serie di vetrate che esegu\u00ec per il palazzo comunale di Basilea."}
{"id": "9140859", "revid": "4193", "url": "https://it.wikipedia.org/wiki?curid=9140859", "title": "Powerlifting ai XVI Giochi paralimpici estivi - 72 kg maschile", "text": "Le gare di powerlifting della categoria fino a 72\u00a0kg maschile ai XVI Giochi paralimpici estivi si sono svolte il 28 agosto 2021 presso il Tokyo International Forum.\nIl vincitore \u00e8 stato Bonnie Bunyau Gustin che ha anche stabilito il nuovo record paralimpico sollevando ."}
{"id": "9140868", "revid": "61051", "url": "https://it.wikipedia.org/wiki?curid=9140868", "title": "Klubi i futbollit Vllaznia femrave", "text": ""}
{"id": "9140871", "revid": "61051", "url": "https://it.wikipedia.org/wiki?curid=9140871", "title": "Klubi Sportiv Vllaznia", "text": ""}
{"id": "9140874", "revid": "72396", "url": "https://it.wikipedia.org/wiki?curid=9140874", "title": "Chris Connelly (musicista)", "text": "Biografia.\nConnelly \u00e8 nato ad Edimburgo, in Scozia, da Michael e Sadie (nata King) Connelly, che originariamente provenivano dall'Irlanda alla Scozia. Sua madre, i King e i McCulloch, provenivano dalle Highlands e emigrarono in Scozia in cerca di lavoro.\nCarriera.\nHa cominciato la sua attivit\u00e0 nei primi anni '80, ed \u00e8 divenuto celebre con i Ministry. Nel 2008, Connelly ha pubblicato un libro di memorie dei suoi primi anni nell'industria musicale, \"Concrete, Bulletproof, Invisible, and Fried: My Life As A Revolting Cock\". Descrive il suo debutto professionale, l'incontro con Al Jourgensen a Londra, il suo coinvolgimento con le varie band, e lo sviluppo della sua carriera da solista."}
{"id": "9140876", "revid": "110157", "url": "https://it.wikipedia.org/wiki?curid=9140876", "title": "Pandemia di COVID-19 a Palau", "text": "Il primo caso della pandemia di COVID-19 a Palau \u00e8 stato confermato il 31 maggio 2021.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto.\nCronologia.\n2020.\nPalau ha iniziato presto ad attuare i controlli alle frontiere. Il presidente di Palau Thomas Remengesau Jr. ha emesso un ordine esecutivo che sospendeva tutti i voli charter da Cina, Macao e Hong Kong dall'1 al 29 febbraio 2020. A marzo 2020, i confini del Paese sono stati chiusi. Anche le scuole sono state chiuse a partire da aprile 2020. Remengesau ha poi sospeso complessivamente i viaggi a Palau, mettendo in quarantena per 14 giorni tutti i non cittadini che erano recentemente entrati nel Paese.\n2021.\nCome membro del Trattato di Libera Associazione con gli Stati Uniti d'America, Palau ha ricevuto vaccini anti COVID-19 dall'Operazione Warp Speed e ha iniziato le vaccinazioni il 3 gennaio 2021, arrivando all'85% circa della popolazione vaccinata a fine agosto 2021.\nIl 1\u00b0 aprile 2021 Palau e Taiwan hanno istituito una \"bolla di viaggio\", consentendo alle persone di viaggiare tra i due Paesi, con restrizioni.\nPalau ha registrato il suo primo caso di COVID-19 il 31 maggio 2021. Il presidente Surangel Whipps Jr. ha affermato che il paziente era a basso rischio di infettare gli altri e che i contatti stretti del paziente avevano restituito risultati negativi del test. Il presidente Surangel Whipps Jr. ha anche sottolineato che la maggior parte della popolazione era stata vaccinata contro la SARS-CoV-2.\nL'11 giugno 2021 \u00e8 stato segnalato un secondo caso, e nel mese di settembre si sono registrati altri 3 casi, tutti guariti."}
{"id": "9140877", "revid": "709565", "url": "https://it.wikipedia.org/wiki?curid=9140877", "title": "Episodi di Fleabag (prima stagione)", "text": "La prima stagione di Fleabag \u00e8 stata trasmessa nel Regno Unito su BBC Three dal 21 luglio al 25 agosto 2016. In Italia \u00e8 stata pubblicata su Prime Video il 10 febbraio 2017.\n\"Episodio 1\".\nDopo una nottata di fuoco con un ragazzo attraente (Ben Aldridge), Fleabag (Phoebe Waller-Bridge) incontra un ragazzo con i denti sporgenti (Jamie Demetriou) sull\u2019autobus, che sembra molto interessato a lei. Congedato in fretta, si reca ad un appuntamento con un manager (Hugh Dennis) per ottenere un prestito, che per\u00f2 non va a buon fine. Pi\u00f9 tardi si vede con la sorella Claire (Sian Clifford), con cui ha un rapporto altalenante, e vanno insieme ad una conferenza femminista. A fine giornata, rimasta sola ed esausta, Fleabag va a casa del padre (Bill Paterson), dove davanti a lui sfoga tutta la sua frustrazione per la situazione. Nell\u2019attesa di un taxi per tornare a casa va a curiosare nello studio della madrina (Olivia Colman), compagna del padre vedovo, dove si intasca una statuetta dorata raffigurante un busto femminile. Sulla via del ritorno Fleabag racconta al tassista della sua amica Boo (Jenny Rainsford), del caff\u00e8 che hanno aperto assieme, e di come si \u00e8 suicidata.\n\"Episodio 2\".\nFleabag va a casa di Claire per provare a vendere a suo marito Martin (Brett Gelman) la scultura trafugata dallo studio della madrina. In seguito ad un imbarazzante appuntamento di sesso con il ragazzo attraente ritorna dal compagno storico, Harry (Hugh Skinner). I due sembrano di nuovo in sintonia, ma dopo uno scherzo di cattivo gusto e una promessa non mantenuta Harry decide di lasciare Fleabag definitivamente.\n\"Episodio 3\".\nMartin si presenta a sorpresa nel caff\u00e8 di Fleabag, disperato perch\u00e9 non riesce a trovare un regalo per il compleanno di Claire, e lei acconsente ad aiutarlo. Mentre sono in un negozio di scarpe per\u00f2, Fleabag incrocia lo sguardo del ragazzo per cui Boo si \u00e8 suicidata e inizia a sentirsi male. Ormai lasciata sola da Harry, decide di andare al compleanno della sorella in compagnia del ragazzo con i denti sporgenti incontrato sul bus qualche giorno prima. Alla festa, scopre che Martin non ha regalato alla moglie un paio di scarpe, bens\u00ec la scultura trafugata da Fleabag. Pi\u00f9 tardi Martin, ubriaco fradicio, prova a baciare Fleabag, ma lei lo rifiuta schifata.\n\"Episodio 4\".\nFleabag e Claire prendono parte ad un ritiro spirituale lungo un weekend, regalo del padre. Qui Fleabag viene incuriosita da un corso di gestione della rabbia per soli uomini che si svolge nel giardino adiacente: tra i partecipanti c\u2019\u00e8 anche il manager che le ha negato il prestito. Claire le rivela che ha ottenuto una promozione per un lavoro in Finlandia, ma che \u00e8 restia ad accettare per via di Martin e del figliastro Jake. Claire lascia il ritiro prima del tempo, mentre Fleabag lo conclude condividendo una sigaretta con il manager ed ascoltando le sue riflessioni.\n\"Episodio 5\".\nIl giorno dell\u2019anniversario della morte della madre, Fleabag e Claire sono ospiti a pranzo dal padre. A loro si aggiunge anche il ragazzo attraente in qualit\u00e0 di accompagnatore di Fleabag, che suscita da subito l\u2019interesse indiscreto della madrina, la quale coglie l\u2019occasione per presentare la sua prossima mostra artistica a tema sessuale. Nonostante Claire le avesse chiesto di non farne parola, Fleabag si congratula con lei per la promozione in Finlandia, scatenando l\u2019ira della sorella, che prontamente annuncia di volerla rifiutare per il bene della famiglia.\n\"Episodio 6\".\nFleabag ed il ragazzo attraente, reduci dall'ennesima notte di sesso, vanno assieme alla mostra della madrina, dove Fleabag viene immediatamente relegata al ruolo di cameriera. Qui la ragazza ha una serie di docce fredde: incontra Harry, ora felicemente fidanzato con una collega; il ragazzo attraente le rivela che \u00e8 innamorato di un\u2019altra donna e che sia stata proprio Fleabag a convincerlo di questo sentimento; infine si ribella alla sbruffonaggine della madrina facendo cadere il vassoio con i bicchieri colmi di champagne davanti a tutti. Tuttavia il colpo di grazia lo infligge Claire, tornata in compagnia di Martin, che la accusa di aver tentato di baciare il marito al suo compleanno e ricordandole il motivo per cui Boo si \u00e8 suicidata: era Fleabag la donna con cui il suo ragazzo l\u2019aveva tradita. Fleabag fugge in lacrime e vaga per la citt\u00e0, fino a quando non si trova suo padre davanti, che prova a consolarla. Il giorno seguente, quando Fleabag torna al suo caff\u00e8, ormai sull\u2019orlo del fallimento, trova il manager, che decide di darle una seconda possibilit\u00e0 con il prestito."}
{"id": "9140882", "revid": "709565", "url": "https://it.wikipedia.org/wiki?curid=9140882", "title": "Episodi di Fleabag (seconda stagione)", "text": "La seconda stagione della serie televisiva Fleabag \u00e8 stata trasmessa da BBC Three dal 4 marzo all'8 aprile 2019. In Italia \u00e8 stata pubblicata su Prime Video il 17 maggio 2019.\n\"Episodio 1\".\nDopo mesi di gelo Fleabag ha ripreso i contatti con la sua famiglia: il padre e la madrina si stanno per sposare e hanno organizzato una cena con il prete cattolico che celebrer\u00e0 il loro matrimonio (Andrew Scott). Tutto sembra andare per il meglio: Fleabag \u00e8 riuscita a salvare il suo caff\u00e8, Claire \u00e8 spesso in trasferta in Finlandia e sta cercando di avere un bambino insieme a Martin. Ad un certo punto Claire si assenta per andare in bagno, ma dopo un po\u2019, non vedendola tornare, Fleabag va a cercarla: la sorella ha appena avuto un aborto spontaneo. Nonostante questo, Claire torna al tavolo come se nulla fosse successo. Non riuscendo a tenersi il peso della vicenda, Fleabag si accolla l\u2019aborto, dichiarando che \u00e8 stata lei a perdere il bambino. Tutti i commensali si preoccupano, eccetto Martin, che si lancia in commenti di pessimo gusto, scatenando l\u2019ira di Fleabag, che lo colpisce con un pugno in viso, ricambiato a sua volta da Martin. Uscita dal bagno, con il naso sanguinante, l\u2019unico rimasto ad accertarsi delle condizioni di Fleabag \u00e8 il prete, che le offre anche un biglietto da visita in caso avesse bisogno di una guida spirituale. Sulla via di casa, Fleabag viene affiancata da Claire in taxi e le due sorelle vanno insieme in ospedale.\n\"Episodio 2\".\nFleabag inizia a frequentare la chiesa del prete che ha incontrato alla cena con la famiglia: oltre ad essere un uomo affascinante \u00e8 la sua visione del mondo ad intrigarla, profondamente diversa dalla sua. A questo si accompagnano anche brutte notizie: Claire le rivela che Martin ha intenzione di farle causa per il pugno al ristorante e le fa conoscere in segreto il suo avvocato (Ray Fearon) per tutelarla. Fleabag ha occasione di confrontarsi con Martin durante un evento di beneficenza organizzato dal prete. Sebbene Martin sia irremovibile, a stupirla \u00e8 la reazione di Jake (Angus Imrie), che approfittando della distrazione del padre chiede a Fleabag di dire a Claire di lasciare il marito. Nel frattempo Fleabag inizia una sessione di counselling con una psicologa (Fiona Shaw), regalo di compleanno del padre, con cui si ritrova a riflettere sul suo rapporto con il sesso e con l\u2019eventualit\u00e0 di essere attratta da un prete.\n\"Episodio 3\".\nFleabag si occupa del catering per una premiazione organizzata da Claire nell\u2019azienda in cui lavora. Claire \u00e8 ossessionata dall\u2019idea di fare una bella figura davanti a Klare (Christian Hillborg), collega finlandese di cui \u00e8 invaghita, perci\u00f2 istruisce la sorella su ogni minimo dettaglio. Fleabag riesce comunque a fare danni, distruggendo il premio per sbaglio e sostituendolo con la statuetta dorata della madrina. Conclusa la premiazione, Claire \u00e8 furibonda e ordina alla sorella di rintracciare la vincitrice, Belinda (Kristin Scott Thomas), per farsi restituire la statuetta. Fortunatamente Belinda si dimostra essere una persona disponibile, oltre che interessante, tanto che le due donne si ritrovano al bancone di un bar a riflettere sull\u2019importanza delle relazioni e sull\u2019essere donna. Stimolata da questa conversazione, Fleabag si presenta a sorpresa a casa del prete: nonostante le chiacchierate innocue (e la presunta incursione di una volpe, di cui il prete ha una paura folle) lui capisce che lei vorrebbe avere un rapporto sessuale, ma le ricorda la sua scelta di celibato, e i due acconsentono di rimanere amici.\n\"Episodio 4\".\nFleabag passa sempre pi\u00f9 tempo in compagnia del prete, assistendolo durante lo shopping e durante peculiari sessioni di preghiera. Tuttavia, nel momento in cui lui viene a farle visita nel caff\u00e8 lei non riesce a fare a meno di pensare a Boo e il silenzio e il senso di colpa fanno s\u00ec che il prete si allontani. Tormentata dai ricordi di Boo e della madre, Fleabag sente il bisogno di andare in chiesa per pregare davvero e non per incontrare il prete, tanto che quando lui la vede ne rimane sorpreso. I due bevono del whisky e si confrontano, ma Fleabag resta titubante nel dire cosa davvero la tormenta, cos\u00ec lui le propone di confessarsi. Giunti nel confessionale, Fleabag si lascia andare in uno sfogo liberatorio, dove vomita tutti i suoi pensieri riguardo a s\u00e9 stessa. Al termine, il prete viene colto da un impeto di passione e la bacia con forza, ma prima che la libidine prenda il sopravvento un quadro all\u2019interno della chiesa si stacca e cade a terra, riportando il prete al senno.\n\"Episodio 5\".\nChiusi i rapporti con il prete, Fleabag torna alla sua dipendenza dal sesso occasionale, sfogandolo questa volta con il suo avvocato. Tuttavia si ritrova a dover far subito i conti con il prete: lui si presenta a casa del padre e della madrina all\u2019indomani delle nozze, per annunciare di non poter celebrare il matrimonio per via di un imprevisto, lasciando per\u00f2 intendere a Fleabag che \u00e8 lei il vero motivo di questo passo indietro. Il pomeriggio Fleabag viene interrotta al lavoro da una chiamata urgente della sorella: trova Claire disperata su una panchina con un taglio di capelli di dubbio gusto. Dopo una spedizione punitiva dal parrucchiere, Claire si calma e chiede alla sorella come sta: Fleabag le rivela del suo trascorso con il prete e del suo ruolo nella scelta di non celebrare il matrimonio, causando l\u2019ilarit\u00e0 della sorella. In quel momento passa Klare con alcuni colleghi, che si complimenta con Claire per il nuovo taglio e la invita ad uscire. Per coprire la sorella, Fleabag porta con s\u00e9 il fagotto di Jake. Martin viene a prendere il fagotto direttamente al caff\u00e8 di Fleabag subodorando che la moglie fosse con qualcun altro e minacciandola. La sera Fleabag ha un nuovo appuntamento con l\u2019avvocato, ma con sorpresa si trova davanti alla porta di casa il prete, che ha deciso di celebrare il matrimonio ed \u00e8 desideroso di chiarirsi con lei. I due finiscono per fare sesso.\n\"Episodio 6\".\nFleabag ed il prete hanno passato la notte assieme e si apprestano ad andare al matrimonio del padre e della madrina. L\u2019atmosfera \u00e8 tesa, Claire finalmente trova la forza di mollare Martin, intanto Fleabag ed il prete si lasciano andare a baci clandestini mentre lui prepara l\u2019omelia. Anche il padre ha un attimo di titubanza prima della cerimonia, ma viene prontamente ritrovato da Fleabag, che lo convince a farsi avanti. L\u2019omelia del prete si rivela intensa ed ispirata, tanto da convincere Claire a fare la pazzia di correre all\u2019aeroporto per dichiarare i suoi sentimenti a Klare. Finito il matrimonio Fleabag e il prete si ritrovano alla fermata dell\u2019autobus, dove lui ammette a malincuore di aver scelto Dio, pur confessandole il suo amore. Una volta congedatosi, appare una volpe davanti alla fermata, a cui Fleabag indica la direzione in cui \u00e8 andato il prete, prima di alzarsi ed incamminarsi nella direzione opposta."}
{"id": "9140885", "revid": "155613", "url": "https://it.wikipedia.org/wiki?curid=9140885", "title": "Livorno delle Nazioni", "text": ""}
{"id": "9140911", "revid": "1603714", "url": "https://it.wikipedia.org/wiki?curid=9140911", "title": "Glaucite", "text": "Biografia.\nGlaucite fu attivo intorno alla met\u00e0 del VI secolo a. C. ed \u00e8 da assegnare al gruppo di maestri miniaturisti.\nCi restiano di lui tre coppe firmate e decorate a figure nere: la prima (al British Museum) con due scene di combattimento; la seconda (al Museo di Monaco di Baviera), con le raffigurazioni del cinghiale calidonio e di Teseo e il Minotauro; la terza (ai Musei di Berlino), decorata con sole palmette.\nLavor\u00f2 spesso in collaborazione con il ceramista Archicle."}
{"id": "9140912", "revid": "1498232", "url": "https://it.wikipedia.org/wiki?curid=9140912", "title": "IPhone 12 Mini", "text": ""}
{"id": "9140913", "revid": "125408646", "url": "https://it.wikipedia.org/wiki?curid=9140913", "title": "Danmei", "text": "Il d\u0101nm\u011bi (cinese: \u803d\u7f8e; pinyin: d\u0101nm\u011bi; lett. 'indulgere alla bellezza') \u00e8 un genere letterario (presente anche in altri media) nato in Cina che presenta relazioni romantiche tra personaggi maschili ed \u00e8 tipicamente creato da e per un pubblico femminile. Mentre le opere d\u0101nm\u011bi e i loro adattamenti hanno raggiunto una grande popolarit\u00e0 in Cina e nel mondo, il loro status legale rimane ambiguo a causa delle politiche di censura cinese.\nStoria.\nLa letteratura omoerotica con personaggi maschili conosciuta anche come Boys\u2019 Love (o BL) ha avuto origine dai manga giapponesi dei primi anni '70 ed \u00e8 stata introdotta nella Cina continentale attraverso traduzioni pirata nei primi anni '90. Il termine d\u0101nm\u011bi \u00e8 un calco dalla parola giapponese tanbi (\u803d\u7f8e, \"la ricerca della bellezza\"). I fan cinesi spesso usano d\u0101nm\u011bi e BL in modo intercambiabile.\nDal 1999 sono stati fondati diversi forum d\u0101nm\u011bi. Questi siti nacquero come comunit\u00e0 per i fan cinesi del BL giapponese, ma presto iniziarono ad ospitare fanwork e storie originali prodotte da giovani donne cinesi. Il 1999 ha visto anche la fondazione della prima rivista cartacea dedicata al d\u0101nm\u011bi, D\u0101nm\u011bi Season, pubblicata fino al 2013 nonostante non avesse un permesso ufficiale.\nLe prime comunit\u00e0 di d\u0101nm\u011bi online erano in gran parte gestite da fan del genere, ma vennero gradualmente soppiantate da una serie di siti di narrativa online pi\u00f9 strutturati fondati nei primi anni 2000. Il pi\u00f9 grande di questi, \"J\u00ecnji\u0101ng W\u00e9nxu\u00e9ch\u00e9ng\" (\u664b\u6c5f\u6587\u5b66\u57ce), \u00e8 stato fondato nel 2003 e da allora ha accumulato 7 milioni di utenti registrati e oltre 500.000 titoli. Le opere pubblicate su \"J\u00ecnji\u0101ng W\u00e9nxu\u00e9ch\u00e9ng\" spaziano dalle opere originali alle fanfiction, dalle storie d'amore eterosessuali, gay e lesbiche alle storie di altri generi, ma \u00e8 conosciuto prevalentemente come piattaforma per romanzi originali d\u0101nm\u011bi.\nIl d\u0101nm\u011bi ha raggiunto il grande pubblico in Cina e altrove alla fine del 2010, con adattamenti censurati come Guardian (2018) e The Untamed (2019) che hanno ricevuto miliardi di visualizzazioni e ampia distribuzione internazionale. Nel 2020, i produttori cinematografici e televisivi hanno acquistato i diritti di 59 titoli d\u0101nm\u011bi.\nCaratteristiche del genere.\nLe opere d\u0101nm\u011bi presentano sempre una storia d'amore tra uomini, ma per il resto i temi variano ampiamente. Molte presentano aspetti e ambientazioni w\u01d4xi\u00e1 e xi\u0101nxi\u00e1, o incorporano elementi di altri generi come fantascienza e sport.\n\u00c8 comune, ma non obbligatorio, che i due protagonisti maschili di un'opera d\u0101nm\u011bi siano divisi in g\u014dng (zh: \u653b, attivo) e sh\u00f2u (zh: \u53d7, passivo), che sono analoghi ai giapponesi seme e uke. In alcuni casi per\u00f2 i protagonisti non rispettano questi ruoli e sono presentati come h\u00f9g\u014dng (zh: \u4e92\u653b; lett. \"attaccare reciprocamente\"). Il d\u0101nm\u011bi \u00e8 stato criticato per la sua aderenza ai ruoli di genere eteronormativi all'interno delle relazioni omosessuali, ma negli ultimi anni il genere \u00e8 cresciuto fino a rappresentare una grande variet\u00e0 di dinamiche di relazione diverse.\nLa letteratura omoerotica con personaggi femminili contrapposta al d\u0101nm\u011bi \u00e8 conosciuta come b\u01ceih\u00e9 (zh: \u767e\u5408; lett. \"giglio\"), che \u00e8 un calco della parola giapponese yuri. Anche il b\u01ceih\u00e9 \u00e8 in gran parte creato da e per le donne, ma non \u00e8 cos\u00ec noto o popolare come il d\u0101nm\u011bi.\nPubblico.\nUn sondaggio sui lettori cinesi di questo genere realizzato dal 2015 al 2018 ha rilevato che circa l'87% si identifica come donna e il 67-80% si identifica come eterosessuale.\nA causa del fatto che il d\u0101nm\u011bi \u00e8 principalmente creato e consumato da donne eterosessuali, questo genere \u00e8 considerato avere una prospettiva femminile e una cornice eteronormativa. Si ritiene che questo genere attragga un pubblico costituito prevalentemente da donne eterosessuali proprio per la mancanza di una donna nella relazione, allontanando cos\u00ec l\u2019esperienza dal corpo femminile. Un\u2019altra motivazione addotta dai fan \u00e8 la parit\u00e0 tra i partner rappresentata nelle opere di questo genere, specialmente in confronto alle dinamiche riportate in opere cinesi che rappresentato rapporti eterosessuali.\nLe fan del d\u0101nm\u011bi spesso si riferiscono a s\u00e9 stesse come f\u01d4n\u01da (\u8150\u5973; lett. \"donna marcia\"), calco del termine giapponese fujoshi.\nMedia.\nLa maggior parte delle opere d\u0101nm\u011bi pi\u00f9 popolari nascono come romanzi web, pubblicati in serie su siti come \"J\u00ecnji\u0101ng W\u00e9nxu\u00e9ch\u00e9ng\" e \"D\u0101nm\u011bi Chinese Web\". Per poter leggere, i lettori devono pagare man mano che i nuovi capitoli vengono pubblicati.\nI romanzi completi possono anche essere pubblicati come edizioni cartacee in Cina (auto-pubblicati o tramite Taiwan) e all'estero. Il 4 agosto 2021, Seven Seas Entertainment ha annunciato la pubblicazione del corpo di opere della popolare autrice di d\u0101nm\u011bi M\u00f2 Xi\u0101ng T\u00f3ng Xi\u00f9, realizzando la prima pubblicazione ufficiale in lingua inglese di romanzi d\u0101nm\u011bi. Tuttavia, la traduzione amatoriale da parte dei fan dei romanzi web cinesi, in particolare dei d\u0101nm\u011bi, \u00e8 molto diffusa.\nI romanzi d\u0101nm\u011bi sono spesso adattati come m\u00e0nhu\u00e0, d\u00f2nghu\u00e0, radiodrammi e serie televisive live action che possono o meno mantenere elementi testuali queer. Gli adattamenti in serie web live action di opere d\u0101nm\u011bi hanno ottenuto un grande successo commerciale, conformandosi alle richieste del governo cinese e della pi\u00f9 ampia cultura di consumo.\nI fumetti originali rimangono poco comuni nel d\u0101nm\u011bi rispetto al BL giapponese, dove il manga \u00e8 il mezzo dominante.\nCensura.\nNonostante la sua massiccia popolarit\u00e0, i media d\u0101nm\u011bi sono costantemente a rischio di azioni legali da parte del governo cinese in quanto \"rompe due tab\u00f9 sociali in un colpo solo: la pornografia e l'omosessualit\u00e0.\"\nLa pornografia \u00e8 illegale in Cina, anche se le leggi esatte riguardanti il suo possesso e la distribuzione sono ambigue, e la letteratura d\u0101nm\u011bi con scene di sesso esplicito \u00e8 inequivocabilmente classificata come pornografia. L'omosessualit\u00e0 stessa \u00e8 stata depenalizzata in Cina dal 1997, ma a causa delle vaghe definizioni legali di \"oscenit\u00e0\" e \"comportamento sessuale anormale\", anche la letteratura queer non esplicita pu\u00f2 essere soggetta a censura.\nLe repressioni anti-pornografia del 2004, 2010 e 2014 hanno portato alla chiusura di molti siti e forum di opere d\u0101nm\u011bi. Nel 2011, le autorit\u00e0 cinesi hanno chiuso un sito che ospitava 1.200 opere e il suo fondatore \u00e8 stato multato e incarcerato per 18 mesi. Nell'ottobre 2018, un'autrice di d\u0101nm\u011bi che scriveva con lo pseudonimo Tianyi \u00e8 stata condannata a pi\u00f9 di 10 anni di prigione dopo che il suo romanzo omoerotico auto-pubblicato con stupri e storie d'amore insegnante-studente ha venduto oltre 7.000 copie.\nLe rigide politiche di censura inducono alcune comunit\u00e0 d\u0101nm\u011bi ad auto-monitorarsi, con siti come \"J\u00ecnji\u0101ng W\u00e9nxu\u00e9ch\u00e9ng\" che chiedono ai propri lettori di segnalare opere esplicite per la cancellazione. Alcuni autori d\u0101nm\u011bi della Cina continentale aggirano le restrizioni sulla pornografia pubblicando le parti esplicite delle loro opere su siti web di letteratura taiwanese.\nAll'inizio del 2016, la serie web Addicted (basato su un romanzo d'amore taiwanese) \u00e8 stata rimossa da tutte le piattaforme di streaming della Cina continentale prima che finisse di andare in onda su ordine dell'Amministrazione statale della stampa, della pubblicazione, della radio, del cinema e della televisione (SAPPRFT). La settimana successiva, la China Television Drama Production Industry Association ha reso pubbliche delle linee guida datate 31 dicembre 2015 che vietavano le rappresentazioni televisive di \"relazioni e comportamenti sessuali anormali\", comprese le relazioni omosessuali. Queste nuove linee guida hanno avuto un impatto sulle serie web, che in passato avevano meno restrizioni rispetto alla televisione broadcast. Il SAPPRFT ha emesso regolamenti ancora pi\u00f9 severi riguardanti gli spettacoli online nel giugno 2017.\nDal 2017, diversi romanzi d\u0101nm\u011bi sono stati comunque adattati come serie web live action, aggirando i regolamenti e rimuovendo elementi di romanticismo queer pur mantenendone il sottotesto. Nel 2018, poco dopo aver rilasciato il suo episodio finale, l'adattamento live action di Guardian \u00e8 stato eliminato dalle piattaforme di streaming per \"aggiustamenti dei contenuti\" a seguito di una direttiva del SAPPRFT per \"ripulire i programmi televisivi dai contenuti dannosi e volgari\". \u00c8 stato successivamente ripubblicato con alcune scene modificate o eliminate."}
{"id": "9140916", "revid": "88740", "url": "https://it.wikipedia.org/wiki?curid=9140916", "title": "Schinin\u00e0", "text": ""}
{"id": "9140922", "revid": "827882", "url": "https://it.wikipedia.org/wiki?curid=9140922", "title": "Hot Brown", "text": "L'Hot Brown, anche noto come Louisville Hot Brown o Kentucky Hot Brown, \u00e8 un piatto statunitense.\nStoria.\nL'Hot Brown venne ideato nel 1926 presso il Brown Hotel di Louisville (Kentucky) da Fred K. Schmidt, che aveva fondato tale albergo tre anni prima. Esso era un pane da toast contenente fette di tacchino (un alimento all'epoca raro nelle tavole americane all'infuori delle festivit\u00e0), salsa Mornay, una spolverata di \"Parmesan cheese\", peperoncino, e strisce di pancetta che veniva infine cotto al forno. Secondo le intenzioni di Schmidt, l'Hot Brown doveva essere una valida alternativa ai pasti notturni a base di pancetta e uova che vengono consumati negli USA. L'Hot Brown ebbe grande successo presso l'hotel, e il 95% dei clienti che giungevano sul posto lo ordinavano. Il panino non venne servito fra il 1971 e il 1985 presso il suo luogo d'origine in quanto, durante quel periodo, l'albergo fu temporaneamente inattivo. L'Hot Brown \u00e8 la pi\u00f9 apprezzata specialit\u00e0 di Louisville, ed \u00e8 popolare in tutto il Kentucky.\nCaratteristiche.\nL'Hot Brown \u00e8 una tartina con petto di tacchino, salsa Mornay di cheddar, formaggio fuso a fette o crema di formaggio, e altri ingredienti che possono essere prosciutto, pancetta, pomodori, e funghi a fette. Il piatto viene generalmente cotto al forno o alla griglia fino a quando il pane diviene croccante e la salsa inizia a rosolare.\nVarianti.\nUn piatto simile all'Hot Brown \u00e8 il \"Welsh rarebit\" gallese, che \u00e8 insaporito con il formaggio cheshire e la birra.\nIl raro cold brown \u00e8 un simile alimento di pane di segale con pollo o tacchino, uova sode, lattuga, pomodoro, e salsa Thousand Island.\nIl Prosperity Sandwich \u00e8 un piatto nato nel Mayfair Hotel di Saint Louis durante gli anni 1920. A causa della sua somiglianza con il sandwich di Louisville, il Prosperity Sandwich viene anch'esso chiamato \"Hot Brown\".\nAltro cibo simile all'Hot Brown \u00e8 il Turkey Devonshire, originario di Pittsburgh, in Pennsylvania. Le prime testimonianze di questo alimento risalgono agli anni 1930."}
{"id": "9140952", "revid": "1318658", "url": "https://it.wikipedia.org/wiki?curid=9140952", "title": "Raymond Lopez", "text": "Biografia.\nDopo aver studiato all'\u00c9cole nationale sup\u00e9rieure des beaux-arts, fu nominato capo architetto di edifici civili e palazzi nazionali. Nel 1958 fu incaricato di lavorare al piano urbanistico generale di Parigi, ispirato al Plan Voisin. La sua visione dell'urbanistica era quella di demolire gli edifici esistenti e sostituirli con edifici nuovi, razionali e strutturati, basati principalmente sulla distribuzione verticale.\nFu sua l'idea di costruire la Tour Montparnasse e di demolire edifici storici nel XIII \"arrondissement\", sul Front-de-Seine e a Les Halles.\nPartecip\u00f2 a molti piani di sviluppo per citt\u00e0 come Dakar, Nevers, Sainte-Menehould, Saint-Valery-en-Caux e per la regione di Nantes. Inizi\u00f2 a sviluppare i progetti urbani di Les Halles e Maine-Montparnasse. \u00c8 noto soprattutto per il piano di sviluppo dello ZUP di Val Fourr\u00e9 a Mantes-la-Jolie.\n\u00c8 stato professore all'\u00c9cole Sp\u00e9ciale d'Architecture, all'\u00c9cole des Ponts ParisTech e poi all'\u00c9cole polytechnique."}
{"id": "9140954", "revid": "1849681", "url": "https://it.wikipedia.org/wiki?curid=9140954", "title": "Bromance (singolo)", "text": "Bromance \u00e8 un singolo dei rapper italiani Mecna e CoCo, pubblicato il 29 settembre 2021 come primo estratto dall'album \"Bromance\".\nDescrizione.\n\"Bromance\" annuncia l'uscita dell'omonimo album collaborativo dei due artisti. Nella prima parte del brano Mecna e CoCo ricordano le volte in cui cercavano di mettersi d'accordo per incontrarsi e realizzare un disco; nella seconda parte, invece, annunciano finalmente il progetto, che uscir\u00e0 il 22 ottobre 2021.\nVideo musicale.\nIl videoclip del brano, diretto da Giorgio Cassano, \u00e8 stato pubblicato in concomitanza con l'uscita del singolo sul canale YouTube di Mecna."}
{"id": "9140963", "revid": "793215", "url": "https://it.wikipedia.org/wiki?curid=9140963", "title": "Movimento per l'autodeterminazione della Cabilia", "text": "Il Movimento per l'autodeterminazione della Cabilia (in francese: \"Mouvement pour l'autod\u00e9termination de la Kabylie\"; in berbero: \"Amussu i ufraniman n tmurt n iqbayliyen\"), noto fino al 2013 come \"Movimento per l'autonomia della Cabilia\", \u00e8 un movimento politico nato in Algeria obiettivo all'ottenimento dell'autonomia per la Cabilia.\nStoria.\nIl movimento nacque in seno al movimento berberista algerino nell'ambito degli eventi della primavera nera del 2001. Il fondatore Ferhat Mehenni cit\u00f2 l'inefficienza delle Fronte delle Forze Socialiste e del Raggruppamento per la Cultura e la Democrazia, i principali partiti berberisti, caratterizzati da una visione nazionale, nell'espandere la propria influenza politica riformista alle regioni di lingua araba dell'Algeria; il cantante individu\u00f2 quindi come necessit\u00e0 la concentrazione dell'impegno politico nella sola Cabilia e lo sviluppo di un'agenda regionalista. L'iniziativa venne sostenuta anche dal linguista Salem Chaker. Il movimento conobbe maggiore popolarit\u00e0 tra la vasta comunit\u00e0 cabila residente in Francia, mentre in patria il suo sostegno fu molto pi\u00f9 limitato.\nA partire dal 2021 vari esponenti dello Stato marocchino cominciarono ad esprimere il loro appoggio al movimento, in opposizione al sostegno algerino al Fronte Polisario e alla Repubblica Democratica Araba dei Sahrawi. Nel settembre dello stesso anno decine di membri del movimento furono arrestati in Algeria."}
{"id": "9140964", "revid": "1711941", "url": "https://it.wikipedia.org/wiki?curid=9140964", "title": "Movimento per l'autonomia della Cabilia", "text": ""}
{"id": "9140966", "revid": "2018934", "url": "https://it.wikipedia.org/wiki?curid=9140966", "title": "New Zealand Football Championship 2010-2011", "text": "Il campionato neozelandese di calcio 2010-2011 \u00e8 stato il settimo a disputarsi con questa formula (\"New Zealand Football Championship\"). \nIl ha conquistato il campionato per la terza volta nella sua storia."}
{"id": "9140971", "revid": "599013", "url": "https://it.wikipedia.org/wiki?curid=9140971", "title": "Alan Riou", "text": ""}
{"id": "9140974", "revid": "61051", "url": "https://it.wikipedia.org/wiki?curid=9140974", "title": "Campionato europeo di calcio femminile Under-19 2022", "text": "Il Campionato europeo di calcio femminile Under-19 2022 \u00e8 la 23\u00aa edizione, comprese le prime quattro giocate da formazioni Under-18, del torneo che, organizzato con cadenza annuale dall'Union of European Football Associations (UEFA), \u00e8 riservato alle rappresentative nazionali di calcio femminile giovanili dell'Europa le cui squadre sono formate da atlete al di sotto dei 19 anni d'et\u00e0, in questa edizione dopo il 1\u00ba gennaio 2003.\nLa fase finale si disputer\u00e0 in Repubblica Ceca dal 26 giugno al 9 luglio 2022, riproponendo la formula della precedente edizione che, pur con un diverso sistema di qualificazione, vedeva ammesse otto squadre, con la nazionale del paese organizzatore qualificata direttamente.\nQualificazioni.\nIl Comitato Esecutivo UEFA ha approvato il 18 giugno 2020 un nuovo formato di qualificazione per il Campionato Femminile Under-17 e Under-19 a partire dal 2022. La competizione di qualificazione si giocher\u00e0 in due turni, con squadre divise in due leghe, e promozione e retrocessione tra le leghe dopo ogni turno simile alla UEFA Nations League.\nUn totale record di 52 (su 55) nazioni UEFA ha partecipato alla competizione di qualificazione, con i padroni di casa della Repubblica Ceca in gara nonostante si fossero gi\u00e0 qualificati automaticamente, e sette squadre si qualificheranno per il torneo finale al termine del girone 2 per unirsi ai padroni di casa. Il sorteggio del girone 1 si \u00e8 tenuto l'11 marzo 2021, alle 15:00 CET (), presso la sede UEFA a Nyon, Svizzera.\nSquadre qualificate.\nLa seguente tabella riporta le otto nazionali qualificate per la fase finale del torneo:\nFase a gironi.\nSi qualificano alla fase ad eliminazione diretta le prime due classificate di ciascuno dei due gruppi.\nIn caso di parit\u00e0 di punti tra due o pi\u00f9 squadre di uno stesso gruppo, le posizioni in classifica verranno determinate prendendo in considerazione, nell'ordine, i seguenti criteri:"}
{"id": "9140975", "revid": "2039387", "url": "https://it.wikipedia.org/wiki?curid=9140975", "title": "Collegio elettorale di Roma - Monte Sacro (Camera dei deputati)", "text": "Il collegio di Roma - Monte Sacro fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Roma - Monte Sacro era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, comprendeva parte del comune di Roma, in particolare i seguenti quartieri: Monte Sacro e Nomentano."}
{"id": "9140978", "revid": "4193", "url": "https://it.wikipedia.org/wiki?curid=9140978", "title": "Powerlifting ai XVI Giochi paralimpici estivi - 80 kg maschile", "text": "Le gare di powerlifting della categoria fino a 80\u00a0kg maschile ai XVI Giochi paralimpici estivi si sono svolte il 28 agosto 2021 presso il Tokyo International Forum.\nIl vincitore \u00e8 stato Rouhollah Rostami."}
{"id": "9140979", "revid": "1100311", "url": "https://it.wikipedia.org/wiki?curid=9140979", "title": "Fulham Football Club 2021-2022", "text": "Questa voce raccoglie tutte le informazioni riguardanti il Fulham Football Club nelle competizioni ufficiali della stagione 2021-2022.\nStagione.\nLa stagione 2021-22 \u00e8 il 124\u00ba campionato professionistico per il club londinese, la prima stagione in Championship, il secondo livello del calcio inglese, dopo la retrocessione della stagione precedente dalla Premier League 2020-2021. Questa stagione vede il Fulham impegnato, oltre che in campionato, anche in FA Cup ed in League Cup.\nLa stagione del Fulham inizia subito in salita, con l'eliminazione al terzo turno di League Cup, denominata Carabao Cup per motivi di sponsorizzazione, perdendo 5-6 ai calci di rigore contro il , dopo che al primo turno aveva vinto per 2-0 sul campo del .\nPer quanto riguarda la FA Cup, dopo aver vinto 1-0 ai supplementari contro il al terzo turno, viene eliminato nel turno successivo dal , subendo una sonora sconfitta per 4-1 all'Etihad Stadium.\nMaglie e sponsor.\nLo sponsor tecnico del Fulham per la stagione 2021-2022 \u00e8 l'azienda tedesca, Adidas. Lo sponsor che compare sulle maglie \u00e8 \"World Mobile\", societ\u00e0 di rete mobile inglese. \nRosa.\n\"Rosa aggiornata al 8 febbraio 2022.\"\nStaff tecnico.\nDal sito Internet ufficiale della societ\u00e0.\nStatistiche.\nStatistiche di squadra.\n\"Statistiche aggiornate al 13 febbraio 2022\"."}
{"id": "9140981", "revid": "124154617", "url": "https://it.wikipedia.org/wiki?curid=9140981", "title": "Chiesa della Beata Vergine del Rosario (Fiumefreddo di Sicilia)", "text": "La chiesa di Maria Santissima del Rosario \u00e8 un tempio sacro cattolico, ubicato a Fiumefreddo di Sicilia. Al suo interno si perpetua il culto in onore della Madonna del Rosario e della Madonna della Catena, festeggiata la prima domenica di Settembre.\nStoria e descrizione.\nLa Chiesa \u00e8 popolarmente conosciuta come la \"Chiesa del Castello\" perch\u00e9 il piccolo edificio originale seicentesco era annesso ad una torre cinquecentesca eretta a difesa delle campagne e delle acque. Fu presso questa chiesetta che si costitu\u00ec la prima parrocchia e il primo nucleo abitato di Fiumefreddo, da cui deriv\u00f2 la nuova cittadina. Alla fine del secolo all'interno della chiesetta si custodivano gi\u00e0 gli altari della Madonna del Rosario, di san Giuseppe e di santa Lucia nonch\u00e9 un quadro della Madonna della Catena (oggi non pi\u00f9 presente); ad essi, tuttavia, agli inizi del secolo XX, il popolo volle aggiungere un nuovo altare dedicato proprio alla Vergine della Catena, con una statua che la raffigura. Dopo i bombardamenti del secondo conflitto mondiale, che fecero crollare gran parte dell'edificio (danneggiando enormemente anche il simulacro della Madonna del Rosario, di cui si ritrov\u00f2 intatto solo il Bambinello) si costru\u00ec sullo stesso luogo una nuova e pi\u00f9 grande chiesa, inaugurata soltanto nel 1969. Durante i venti anni di costruzione della nuova chiesa, le statue della Madonna della Catena e gli altri simulacri furono ospitati nelle case di alcuni fedeli mentre un salone rustico appositamente realizzato ospitava le azioni cultuali e le altre attivit\u00e0 della parrocchia.\nLa nuova chiesa.\nAll'interno della nuova chiesa si conservano i simulacri presenti nel vecchio edificio e la particolare via Crucis (in tavole di grosse dimensioni) dello scultore Salvatore Incorpora di Linguaglossa. Il tempio \u00e8 sede ogni anno della sontuosa festa in onore della Madonna della Catena, con cui il legame dei fiumefreddesi \u00e8 davvero forte; si celebra con la solenne processione la prima domenica di Settembre, giorno della festa."}
{"id": "9140982", "revid": "2039387", "url": "https://it.wikipedia.org/wiki?curid=9140982", "title": "Collegio elettorale di Roma - Pietralata (Camera dei deputati)", "text": "Il collegio di Roma - Pietralata fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Roma - Pietralata era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, comprendeva parte del comune di Roma, in particolare i seguenti quartieri: Casal Boccone, Monte Sacro Alto, Pietralata e Ponte Mammolo."}
{"id": "9141001", "revid": "757396", "url": "https://it.wikipedia.org/wiki?curid=9141001", "title": "Serie A 2021-2022 (pallacanestro in carrozzina)", "text": "La Serie A 2021-2022 \u00e8 stata la 45\u00aa edizione del massimo campionato italiano di pallacanestro in carrozzina.\nLe squadre partecipanti sono 10 e contendono alla Briantea 84 Cant\u00f9 il titolo.\nAlle 8 squadre rimaste in serie A si aggiungono la Wheelchair Sport Firenze e la PDM Treviso provenienti dalla serie B 2020-2021.\nRegolamento.\nFormula.\nLe 10 squadre partecipanti vengono divise in base al ranking della stagione passata in due gironi all'italiana, dove si incontrano con partite d'andata e ritorno. Al termine della stagione regolare le prime due classificate di ogni girone sono ammesse ai play-off scudetto, da giocarsi con un doppio confronto in semifinale e con una finale alla meglio delle tre gare, mentre le squadre classificate tra il terzo e il quinto posto disputano i play-off posizionamento per l'assegnamento del ranking 2020-21, da giocarsi in partite di andata e ritorno. Come la stagione precedente non ci sono retrocessioni e di conseguenza neanche play-out.\nPer la stagione viene confermata la regola degli abbattimenti di punteggio per Under 22 e giocatrici donne, strutturati in questo modo:\nInoltre ogni squadra potr\u00e0 al massimo tesserare due giocatori extracomunitari e viene confermata la regola dell'obbligo di giocatori italiani in campo: per tutta la gara le squadre devono schierare nel quintetto sempre in campo 2 giocatori eleggibili per la Nazionale Italiana.\nPlay-off.\nSemifinali.\nOgni serie si gioca con la formula del doppio confronto su andata e ritorno e con la differenza canestri come discriminante in caso di parit\u00e0.\nFinale.\nOgni serie \u00e8 al meglio delle 3 partite, con l'eventuale gara-3, attribuita secondo sorteggio."}
{"id": "9141005", "revid": "2138421", "url": "https://it.wikipedia.org/wiki?curid=9141005", "title": "Leone I di Ravenna", "text": ", detentore della sede di Ravenna dal 770, a seguito di una contestata elezione, fino alla sua morte nel 777.\nUn'elezione contestata.\nDopo la morte di Sergio, arcivescovo di Ravenna, l'8 agosto 769, Leone, allora arcidiacono, fu eletto al trono dell'arcidiocesi con l'approvazione ufficiale del papa. La sua elezione fu per\u00f2 contestata da un laico di nome Michele, spalleggiato dal duca Maurizio di Rimini con l'appoggio di Desiderio, re dei Longobardi. L'arcivescovo Sergio, come sostenuto da Thomas F. X. Noble, era stato leale o quantomeno si era trattenuto dall'essere sleale nei confronti del papato nel suo conflitto coi Longobardi. La morte di Sergio fu per Desiderio un'occasione per esercitare la sua influenza sulla diocesi. Louis Marie DeCormenin scrisse nella sua storia che Leone fu imprigionato a Rimini dai soldati longobardi mentre Michele si impossessava della sua sede a Ravenna. Il racconto di Noble non include invece questo dettaglio. I sostenitori di Michele nella citt\u00e0 di Ravenna inviarono a papa Stefano III numerose richieste affinch\u00e9 riconoscesse la sua consacrazione ad arcivescovo, offrendo anche doni in cambio nel tentativo di corromperlo. Stefano tuttavia rifiut\u00f2 e anzi, secondo DeCormenin, scomunic\u00f2 Michele.\nLa sorte di Leone prese una svolta fortunata quando, durante una missione diplomatica a Roma nel 770, la madre di Carlo Magno, Bertrada di Laon, concord\u00f2 con Stefano che suo figlio lo avrebbe aiutato a risolvere la disputa sulla sede di Ravenna. Carlo Magno invi\u00f2 il suo \"missus\" Ugobaldo ad arrestare Michele per poi portarlo a Roma. Ci\u00f2 permise a Leone di prendere finalmente il suo posto a Ravenna come arcivescovo.\nL'arresto di Paolo Afiarta.\nNel 772, in seguito alla sua elezione, papa Adriano I si adoper\u00f2 per rimuovere l'influenza di Paolo Afiarta che, durante il pontificato di Stefano III, aveva iniziato perseguire i sostenitori dell'assassinato Cristoforo e di suo figlio Sergio. Adriano ristabil\u00ec coloro che erano stati epurati da Afiarta e lo allontan\u00f2, mandandolo in missione diplomatica a Pavia. Adriano intendeva cos\u00ec guadagnare tempo sufficiente per organizzare un processo contro di lui, tuttavia la missione non riusc\u00ec a raggiungere Pavia prima che Desiderio lanciasse un attacco contro i territori papali e si impadronisse di Faenza, Ferrara e Comacchio. Leone, in seguito a questo attacco, aveva scritto ad Adriano per chiedere supporto, poich\u00e9 le forze longobarde cominciavano a rappresentare una minaccia per la stessa Ravenna.\nDurante questo caos Adriano decise di agire contro Afiarta e ordin\u00f2, tramite un tribuno di nome Giuliano, all'arcivescovo Leone di farlo catturare a Ravenna nel suo viaggio di ritorno a Roma. In un'ulteriore lettera di Adriano forn\u00ec a Leone maggiori dettagli su come avrebbe dovuto trattare Afiarta, ordinando che il prigioniero fosse mandato in esilio; Leone tuttavia, avendo gi\u00e0 avuto a che fare con emissari di Desiderio dalle idee simili a quelle di Afiarta, voleva che fosse giustiziato. Quando gli inviati papali raggiunsero la Romagna per trattare con Afiarta scoprirono che era gi\u00e0 morto.\nSecondo DeCormenin, Afiarta fu decapitato.\nIl conflitto con papa Adriano I.\nLeone era stato per due volte ai ferri corti con gli emissari di Desiderio e quando il regno longobardo cadde nelle mani di Carlo Magno, nel 774, fu finalmente libero da minacce imminenti. Sembra che da allora Leone abbia iniziato a gestire personalmente il territorio della sua diocesi come una sorta di nuovo esarcato. Ci\u00f2 spinse Adriano I ad inviare, tra il 774 e il 776, quattro lettere a Carlo (raccolte nel \"Codex Carolinus\"), nelle quali il papa accusava Leone di aver posto sotto il suo pieno controllo le citt\u00e0 dell'Emilia e della Pentapoli, escludendo da esse e dal resto della sua diocesi i funzionari pontifici, e addirittura di aver accentrato su di s\u00e9 ogni aspetto del governo di Ravenna. Leone si difese sostenendo che fosse stato il papa stesso ad autorizzare queste azioni. Un'altra accusa che Adriano mosse contro Leone fu quella di aver mantenuto contatti diretti con Carlo Magno senza la mediazione di Roma. La lettera n. 53 del \"Codex Carolinus\" del 775 sembra suggerire che l'arcivescovo Leone si fosse recato personalmente alla corte dei Franchi per incontrare lo stesso Carlo Magno.\nNella corrispondenza tra Adriano e Carlo Magno del 775 riguardante la questione di Leone, Adriano aveva sperato di ottenere dal re franco un incontro a Roma nello stesso anno, ma quando giunse novembre divenne chiaro che questo incontro non sarebbe avvenuto. Il ruolo ricoperto dall'arcivescovo Leone nella nascita di una spaccatura tra il re franco e il papa \u00e8 stato messo in dubbio da alcuni storici specializzati. Janet Nelson, per esempio, ha scritto nella sua biografia di Carlo Magno che fu proprio Carlo a supportare la presa di posizione di Leone contro il papato per assicurarsi un maggiore controllo sulla diocesi ravennate. Al contrario, Thomas Noble scrive che anche se Carlo Magno era davvero disposto a buoni rapporti con Leone, non era in alcun modo un suo vero sostenitore contro Roma. Noble ritiene che questa disposizione amichevole fosse un risultato naturale dell'intervento iniziale di Carlo Magno a Ravenna per far sedere Leone sul suo trono episcopale."}
{"id": "9141008", "revid": "599013", "url": "https://it.wikipedia.org/wiki?curid=9141008", "title": "Miki Ora\u010dev", "text": "Carriera.\nHa giocato nella massima serie bulgara.\nStatistiche.\nPresenze e reti nei club.\n\"Statistiche aggiornate al 4 ottobre 2021.\""}
{"id": "9141015", "revid": "125822570", "url": "https://it.wikipedia.org/wiki?curid=9141015", "title": "Carter (serie televisiva)", "text": "Carter \u00e8 una serie televisiva canadese creata da Garry Campbell e trasmessa dal 15 maggio 2018 su CTV Drama Channel.\nTrama.\nHarley Carter, \u00e8 una star canadese di una serie poliziesca televisiva americana di successo che torna nella sua citt\u00e0 natale per ripensare alla sua vita dopo aver avuto un crollo pubblico sul tappeto rosso a uno spettacolo di premiazione, ma scopre che i suoi vecchi amici e i vicini non possono pi\u00f9 separarlo dal suo personaggio televisivo e continuano a chiedergli di indagare su casi reali.\nDistribuzione.\nIn Canada, la serie ha debuttato il 15 maggio 2018 su CTV Drama Channel. Nel gennaio 2019, la serie venne rinnovata per una seconda stagione.\nNel giugno 2018 WGN America ha acquistato i diritti di trasmissione per gli Stati Uniti.\nIn Italia \u00e8 trasmessa su Sky Investigation dal 21 settembre 2021."}
{"id": "9141020", "revid": "797136", "url": "https://it.wikipedia.org/wiki?curid=9141020", "title": "Rahim Ali", "text": ""}
{"id": "9141024", "revid": "124058272", "url": "https://it.wikipedia.org/wiki?curid=9141024", "title": "Miracolo dell'acqua che sgorga dall'arca dei santi Fermo, Rustico e Procolo", "text": "Il Miracolo dell'acqua che sgorga dall'arca dei santi Fermo, Rustico e Procolo \u00e8 un dipinto olio su tela di Gian Paolo Cavagna eseguito per la chiesa di San Fermo della localit\u00e0 di Polzano poi conservato nella chiesa di San Benedetto di Bergamo, via Sant'Alessandro.\nStoria.\nIl culto dei santi Fermo e Rustico, ha una storia molto antica a Bergamo. Si tramanda che fossero d'origine bergamasca, anche se fonti non lo confermano, anzi potrebbero invece essere di origine nordafricana. Si narra che furono catturati a Verona ai tempi dell'imperatore Massimiano, insieme al vescovo Procolo, dove subirono il martirio e la decapitazione. Le salme furono portate a Cartagine per essere poi riportate in Italia e riscattate dal vescovo Annone di Verona durante il regno longobardo di Desiderio e Adelchi nell'VIII secolo. La tradizione racconta che alcuni mercanti bergamaschi, di ritorno da Venezia, il 4 gennaio 855 riuscirono a trafugare le reliquie dei tre martiri, portarle a Bergamo dove furono nascoste in un terreno fuori dalla citt\u00e0. L'edificazione di una chiesa dove poter conservare l'urna con le reliquie fu ordinata l'11 maggio 1155 dal vescovo Gerardo, dopo che furono segnalati fatti ritenuti miracolosi, era infatti stata sanata una donna di nome Selvatica che era ritenuta indemoniata. L'arca con le reliquie che risultava essere anche piena d'acqua, fu poi posta sull'altare del duomo di Bergamo a loro dedicato costruito nel 1731. \nIl miracolo dell'acqua che viene rappresentato nel dipinto era stato raccontato da fra Celestino Colleoni: \u201c[\u2026] la gente alzava il coperchio il giorno della festa dei Santi, che \u00e8 il 9 Agosto, e vi trovava molta di quell'acqua! A volte anche durante l'anno\u201d.\nLa relazione della visita pastorale alla chiesa del 14 settembre 1575 di san Carlo Borromeo non racconta questo evento, ma conferma la presenza delle reliquie di tre persone: Il miracolo dell'acqua pare si fosse ripetuto nell'estate del 1604, che fu particolarmente poco piovosa e asciutta, tanto da bruciare tutto il raccolto, ma l'urna continuava ad avere quest'acqua limpidissima. A ricordo del ripetersi di questo evento fu commissionato il dipinto al Cavagna.\nSan Carlo Borromeo nella visita pastorale, chiese di chiudere il convento femminile dell'ordine di San Benedetto, e che le suore si unissero al monastero benedettino di via Sant'Alessandro.\nNel 2016 la tela fu oggetto di un restauro da parte dei restauratori Alberto Sangalli e Minerva Tramonti Maggi, e a spese della Fondazione Credito Bergamasco.\nDescrizione.\nIl dipinto \u00e8 conservato come pala d'altare del presbiterio della chiesa benedettina. Il racconto che presenta la tela si sviluppa su tre ordini. In quello superiore vi \u00e8 una sacra conversazione: la Madonna col Bambino e accanto a loro san Benedetto e santa Scolastica. la Madonna volge lo sguardo di preghiera verso il figlio mentre con le mano indica in santi martiri Fermo e Rustico e il vescovo Procolo che sono posti nell'ordine inferiore. Tra i due ordini vi \u00e8 la raffigurazione in lontananza di un convento e della chiesa, cos\u00ec come doveva presentarsi l'edificio religioso prima dell'ammodernamento settecentesco, dove si svolge un esorcismo, riprendendo il miracolo che si tramandava per tradizione. Vi \u00e8 rappresentata una processione di persone festanti, sicuramente indicando il giorno dedicato ai santi. Tra la folla vi sono anche animali e una donna che regge una brocca sulla testa, che avrebbe dovuto raccogliere l'acqua benedetta. \nNell'ordine inferiore vi \u00e8 raffigurata una balaustra marmorea con personaggi posti nella parte frontale che attendono di ricevere l'acqua miracolosa dai chierici che sono posti oltre la balaustra, ad un livello inferiore in prossimit\u00e0 dell'arca piena di acqua miracolosa."}
{"id": "9141042", "revid": "1711941", "url": "https://it.wikipedia.org/wiki?curid=9141042", "title": "Movimento del 20 febbraio", "text": "Il Movimento del 20 febbraio (; in berbero: \"Amussu n 20 sinyur\"; in francese: \"Mouvement du 20 F\u00e9vrier\") \u00e8 un movimento di contestazione politica emerso in Marocco nell'ambito delle proteste del 2011-2012.\nStoria.\nIl movimento cominci\u00f2 a organizzarsi a partire dal febbraio 2011 in reazione alla Rivoluzione dei Gelsomini scoppiata in Tunisia, rivendicando riforme politiche e sociali. La formazione politica raccolse attivisti dalle matrici ideologiche pi\u00f9 disparate, ma i principali gruppi attivi in seno al movimento furono il Partito Socialista Unificato, i marxisti della Via Democratica e gli islamisti dell'Al-Adl wa l-Ihsan, caratterizzati da prospettive pi\u00f9 radicali, obiettive all'abolizione della monarchia attraverso il voto popolare. Il movimento accolse inoltre numerosi attivisti berberisti, i quali resero la richiesta del riconoscimento ufficiale della lingua berbera una delle sette principali rivendicazioni del movimento. Al-Adl wa l-Ihsan costitu\u00ec la struttura principale della formazione, affermandosi a livello locale nelle strade, adottando per\u00f2 un approccio prudente per evitare la repressione del governo, preferendo dare maggiore spazio e visibilit\u00e0 alle componenti laiche del movimento. Gli islamisti decisero successivamente di ritirarsi dal movimento a causa di attriti con le altre componenti e per timore di repressioni governative; con l'abbandono di questi ultimi, a partire dal mese di dicembre del 2011 le attivit\u00e0 del movimento divennero molto pi\u00f9 limitate."}
{"id": "9141047", "revid": "15756", "url": "https://it.wikipedia.org/wiki?curid=9141047", "title": "Namibithamnus", "text": " Namibithamnus \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dai botanici Harold Ernest Robinson (1932-2020), John Jerome Skvarla (1935-2014) e Vicki Ann Funk (1947-2019) nella pubblicazione \" PhytoKeys\" (PhytoKeys 60: 93) del 2016.\nDescrizione.\nLe specie di questo genere sono dei piccoli arbusti aromatici alti fino 1,5 metri. Tutta la pianta \u00e8 ricoperta da un denso tomento grigio-giallastro; i peli sono sericei o caratteristicamente a forma di \"T\".\nLe foglie sono disposte in modo alterno brevemente picciolate. Possono essere sia picciolate che sessili. La lamina in genere \u00e8 intera da oblunga o obovata; la consistenza pu\u00f2 essere membranacea. Le venature normalmente sono pennate. I margini variano da interi a ondulati o grossolanamente dentati. La superficie, di entrambe le facce, si presenta con densi punti ghiandolari. Lunghezza delle foglie: .\nL'infiorescenza \u00e8 formata da numerosi capolini poco scaposi e peduncolati spesso in formazioni corimbose. La struttura dei capolini \u00e8 quella tipica delle Asteraceae: un peduncolo sorregge un involucro a forma campanulata composto da circa 60 squame (o brattee) disposte su circa 6 serie embricate e scalate che fanno da protezione al ricettacolo sul quale s'inseriscono i fiori di tipo tubuloso. Le brattee dell'involucro, persistenti con forme da oblunghe a ovate, con stretti apici colorate di giallastro con macchie rossastre e margini interi, a volte sono divise in esterne e interne. Il ricettacolo convesso \u00e8 sprovvisto di pagliette (ricettacolo nudo). Dimensione dei capolini: .\nI fiori, da 35 a 40 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi.\nI frutti sono degli acheni con pappo. Gli acheni hanno 5 coste setolose. All'interno si pu\u00f2 trovare del tessuto di tipo idioblasto non raggruppato e rafidi di tipo allungato; non \u00e8 presente il tessuto fitomelanina. Il pappo \u00e8 formato da 35 persistenti sottili setole a forma lanceolata.\nDistribuzione e habitat.\nLe specie di questo gruppo si trovano in Namibia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre specie distribuite su generi, oppure specie e generi secondo altre fonti (una delle checklist pi\u00f9 aggiornata elenca fino a generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Erlangeinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di \"Erlangeinae\" appartengono al subclade relativo all'Africa tropicale e meridionale (l'altro subclade africano comprende anche specie delle Hawaii) frammisti ai generi di altre sottotrib\u00f9; si tratta quindi di un clade non ancora ben risolto filogeneticamente.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere (Erlangeinae), era descritta all'interno della sottofamiglia Cichorioideae.\nI caratteri distintivi per le specie di questo genere (\" Namibithamnus\")sono:\nElenco delle specie.\nQuesto genere ha 2 specie:"}
{"id": "9141048", "revid": "2166030", "url": "https://it.wikipedia.org/wiki?curid=9141048", "title": "Sangiaccato di Monastir", "text": "Il sangiaccato di Monastir o Manastir () o Bitola, era un sangiaccato all'interno dell'Eyalet di Rumelia (1465-1867) e poi del Vilayet di Monastir (1874-1912). La sede amministrativa era a Manastir (Bitola).\nKaza.\n1880.\nI sotto-distretti detti \"kaza\", del sangiaccato di Manastir comprendevano (nel 1880):\nE il mudurluk di:\nPrima del 1908.\nLe kaza del sangiaccato di Manastir prima del 1908 erano:\nDati demografici.\n1897.\nSecondo il console russo nel Vilayet di Manastir, A. Rostkovski, terminando la voce statistica nel 1897, la popolazione totale del sangiaccato era di 308.996 e raggrupp\u00f2 la popolazione nei seguenti gruppi:"}
{"id": "9141056", "revid": "228587", "url": "https://it.wikipedia.org/wiki?curid=9141056", "title": "John Guest", "text": ""}
{"id": "9141060", "revid": "663330", "url": "https://it.wikipedia.org/wiki?curid=9141060", "title": "Episodi di Carter (serie televisiva) (prima stagione)", "text": "La prima stagione della serie televisiva Carter, composta da 10 episodi, \u00e8 stata trasmessa in prima visione assoluta in Canada su CTV Drama Channel dal 15 maggio 2018 al 17 luglio 2018.\nIn Italia la stagione \u00e8 andata in onda su Sky Investigation, canale a pagamento della piattaforma satellitare Sky, dal 21 settembre al 19 ottobre 2021."}
{"id": "9141095", "revid": "4193", "url": "https://it.wikipedia.org/wiki?curid=9141095", "title": "Powerlifting ai XVI Giochi paralimpici estivi - 88 kg maschile", "text": "Le gare di powerlifting della categoria fino a 88\u00a0kg maschile ai XVI Giochi paralimpici estivi si sono svolte il 29 agosto 2021 presso il Tokyo International Forum.\nIl vincitore \u00e8 stato Abdelkareem Khattab, che ha stabilito il record paralimpico sollevando ."}
{"id": "9141103", "revid": "125852761", "url": "https://it.wikipedia.org/wiki?curid=9141103", "title": "Episodi di Magnum P.I. (serie televisiva 2018) (quarta stagione)", "text": "La quarta stagione della serie televisiva Magnum P.I., viene trasmessa negli Stati Uniti in prima visione dall'emittente CBS dal 1\u00ba ottobre 2021.\nIn Italia la stagione sar\u00e0 trasmessa in prima visione satellitare su Fox, canale a pagamento della piattaforma satellitare Sky, dal 6 marzo 2022."}
{"id": "9141109", "revid": "228587", "url": "https://it.wikipedia.org/wiki?curid=9141109", "title": "John Guest (azienda)", "text": "La John Guest \u00e8 un'azienda britannica di raccorderie idropneumatiche. Si occupa della produzione e commercializzazione di raccordi per idraulica e pneumatica principalmente nei settori industriale e automotive. \nStoria.\nL'azienda venne fondata da John Guest nel 1961. Guest lavor\u00f2 originariamente come attrezzista alla Royal Ordnance Factory di Hayes. \nNel 1950, Guest svilupp\u00f2 un prototipo di macchina di pressofusione a vuoto. Fond\u00f2 cos\u00ec la John Guest Engineering. La John Guest Engineering si fuse con la Guest Castings Ltd, specializzata nella pressofusione di zinco. Lavorarono entrambe per il settore automotive fino agli anni '70.\nLa societ\u00e0 cambi\u00f2 denominazione in John Guest Ltd nei primi anni '70, e inizi\u00f2 a occuparsi di valvole per pneumatici, tipo la valvola Schrader. Gli affari si svilupparono costantemente con espansioni della fabbrica e della rete di vendita. Nel 1974, Guest invent\u00f2 il connettore rapido \"speed fit\".\nJohn Guest Ltd. venne premiata con il Queen's Awards for Export Achievement nel 1990 e nel 1995. Nel 2010, quando John Guest mor\u00ec all'et\u00e0 di 83 anni, i tre figli Robert, Barry e Tim rilevarono l'azienda.\nLa sede \u00e8 a Yiewsley, Regno Unito. Venne fondata nel 1961 da John Guest.\nNel giugno 2018 \u00e8 stata acquisita dalla Reliance Worldwide Corporation.\nL'azienda fa parte della \"Underfloor Heating Manufacturers Association\" UK, come costruttore di sistemi per riscaldamento a pavimento."}
{"id": "9141123", "revid": "124924682", "url": "https://it.wikipedia.org/wiki?curid=9141123", "title": "Palais de la Cit\u00e9", "text": "Il Palais de la Cit\u00e9\u00a0(), situato sull'\u00cele de la Cit\u00e9, nella Senna, nel centro di Parigi, fu la residenza dei re di Francia dal VI fino al XIV secolo. Dal XIV secolo fino alla Rivoluzione francese, fu la sede del tesoro francese, del sistema giudiziario e del Parlamento di Parigi, un'assemblea di nobili. Durante la Rivoluzione serv\u00ec come tribunale e prigione, dove Maria Antonietta e altri prigionieri furono tenuti e processati dal Tribunale rivoluzionario. Il palazzo fu costruito e ricostruito nel corso di sei secoli; il sito \u00e8 ora in gran parte occupato dagli edifici del Palazzo di Giustizia dal XIX secolo, ma rimangono alcune importanti vestigia: la sala inferiore medievale della Conciergerie, quattro torri lungo la Senna e, soprattutto, la Sainte-Chapelle, la ex cappella del Palazzo, capolavoro dell'architettura gotica. Entrambe le parti della Conciergerie e della Saint-Chapelle sono classificate come monumenti storici nazionali e possono essere visitate, sebbene la maggior parte del Palazzo di Giustizia sia un tribunale funzionante ed \u00e8 quindi chiuso al pubblico.\nStoria.\nIl Palazzo romano e merovingio.\nGli scavi archeologici hanno trovato tracce di insediamenti umani sull'\u00cele de la Cit\u00e9 dal 5000 a.C. fino all'inizio dell'et\u00e0 del ferro, ma nessuna prova che gli abitanti celtici, i Parisii, usassero l'isola come loro capitale. Giulio Cesare registr\u00f2 un incontro con i capi dei Parisii e di altre trib\u00f9 celtiche sull'isola nel 53 a.C., ma non sono state trovate prove archeologiche dei Parisii. Tuttavia, dopo che i Romani scacciarono i Parisii nel I secolo a.C., l'isola si svilupp\u00f2 rapidamente. Mentre il foro e la maggior parte della citt\u00e0 romana, chiamata Lutezia, si trovava sulla riva sinistra, un grande tempio era situato all'estremit\u00e0 orientale dell'isola, dove oggi si trova la Cattedrale di Notre-Dame. L'estremit\u00e0 occidentale dell'isola era residenziale, ed era il sito del palazzo dei prefetti romani, o governatori. Il palazzo era una fortezza gallo-romana circondata da bastioni. Nell'anno 360, il prefetto romano Giuliano l'Apostata fu dichiarato imperatore di Roma dai suoi soldati mentre risiedeva in citt\u00e0.\nA partire dal VI secolo, i re merovingi usarono il palazzo come loro residenza quando erano a Parigi. Clodoveo, il re dei Franchi, visse nel palazzo dal 508 fino alla sua morte nel 511. I re che lo seguirono, i Carolingi, trasferirono la loro capitale nella parte orientale del loro impero e prestarono poca attenzione a Parigi. Alla fine del IX secolo, dopo che una serie di invasioni da parte dei Vichinghi che minacciarono la citt\u00e0, il re Carlo il Calvo fece ricostruire e rafforzare le mura. Ugo Capeto (941-996), conte di Parigi, fu eletto re dei francesi il 3 luglio 987 e risiedeva nella fortezza quando era a Parigi, ma lui e gli altri re capetingi trascorsero poco tempo in citt\u00e0, e ebbe altre residenze reali a Vincennes, Compi\u00e8gne e Orl\u00e9ans. L'amministrazione e gli archivi del regno viaggiavano ovunque andasse il re.\nIl palazzo dei capetingi.\nAll'inizio della dinastia dei Capetingi, i re di Francia governavano poco pi\u00f9 di quella che oggi \u00e8 l'\u00cele-de-France, ma attraverso una politica di conquista e di matrimoni misti, cominciarono ad espandere il loro regno e a trasformare l'antica fortezza gallo-romana in un vero e proprio palazzo. Roberto il Pio, figlio di Ugo Capeto, che regn\u00f2 dal 972 al 1031, soggiorn\u00f2 a Parigi pi\u00f9 spesso dei suoi predecessori. Ricostru\u00ec la fortezza in particolare per soddisfare le richieste della sua terza moglie, Costanza d'Arles, per un maggiore comfort. Roberto rafforz\u00f2 le vecchie mura e aggiunse porte fortificate; l'ingresso principale, molto probabilmente, era sul lato nord. Le mura circondavano un rettangolo lungo 130 metri e largo 110. All'interno delle mura Roberto aveva costruito la \"Salle de Roi\", la sala delle riunioni per la \"Curia Regis\", l'assemblea dei nobili e per il consiglio reale. A ovest di questo edificio costru\u00ec la sua residenza, la \"chambre de Roi\". Infine fece costruire una cappella dedicata a San Nicola.\nUlteriori aggiunte furono fatte da Luigi VI, con l'aiuto del suo amico e alleato, Sugerio, l'abate della Basilica di Saint-Denis. Luigi VI termin\u00f2 la cappella di San Nicola, demol\u00ec la vecchia torre o \"mastio\" al centro e costru\u00ec un nuovo massiccio \"mastio\", o torre, la \"Grosse Tour\", largo 11,7 metri alla base, con mura spesse tre metri. Questa torre \u00e8 esistita fino al 1776.\nSuo figlio, Luigi VII (1120\u20131180) ampli\u00f2 la residenza reale e vi aggiunse un oratorio; il piano inferiore dell'oratorio divenne poi la cappella dell'attuale Conciergerie. L'ingresso al palazzo in quel momento era sul lato orientale, sulla \"Cour du Mai\", dove fu costruita una grande scalinata cerimoniale. La punta occidentale dell'isola fu trasformata in un giardino recintato e un frutteto.\nFilippo-Augusto.\nFilippo-Augusto (1180-1223) modernizz\u00f2 l'amministrazione reale e colloc\u00f2 gli archivi reali, il tesoro e le corti all'interno del Palais de la Cit\u00e9, e da allora in poi la citt\u00e0 funzion\u00f2, tranne per brevi periodi, come capitale del regno. Nel 1187 accolse nel suo palazzo il re inglese Riccardo Cuor di Leone, Gli atti della corte mostrano la creazione di una nuova posizione ufficiale, il Concierge, che era responsabile dell'amministrazione dei tribunali di grado inferiore e medio all'interno del Palazzo. Il palazzo prese poi il nome da questa posizione. Filippo miglior\u00f2 anche notevolmente la salubrit\u00e0 dell'aria intorno al palazzo facendo lastricare di pietra le strade fangose. Queste furono le prime strade lastricate di Parigi.\nLuigi IX e la Sainte-Chapelle.\nIl nipote di Filippo Augusto, Luigi IX (1214-1270), in seguito noto come San Luigi, costru\u00ec un nuovo santuario all'interno delle mura del palazzo per dimostrare che non era solo re di Francia, ma anche il capo del mondo cristiano. Tra il 1242 e il 1248, sul sito dell'antica cappella, costru\u00ec la Sainte-Chapelle per custodire le sacre reliquie che aveva acquistato, nel 1238, dal governatore di Costantinopoli, tra cui la presunta corona di spine e il legno della croce della Crocifissione di Cristo. La cappella aveva due livelli; il livello inferiore per i normali servitori del re e il livello superiore per il re e la famiglia reale. La cappella superiore era collegata direttamente alla residenza del re da un passaggio coperto, chiamato \"Galerie Merci\u00e9re\". Solo il Re poteva toccare la corona di spine, che ogni anno tirava fuori il Venerd\u00ec santo.\nLuigi IX cre\u00f2 anche diversi nuovi uffici per gestire le finanze, l'amministrazione e il sistema giudiziario del suo regno in crescita. Questa nuova burocrazia, ospitata all'interno del palazzo, alla fine port\u00f2 a un conflitto tra il governo reale e i nobili, che avevano la loro alta corte, il Parlement de Paris. Per fare spazio alla sua crescente burocrazia e per creare residenze per i \"Canoini\" o Canonici, che gestivano l'istituzione religiosa, fece demolire la parete meridionale del Palazzo per sostituirla con abitazioni. Sul lato nord del palazzo, appena fuori le mura della \"Tour Bonbec\", costru\u00ec una nuova sala cerimoniale, la \"Salle sur l'eau\".\nFilippo IV.\nFilippo IV (1285-1314) e il suo ciambellano, Enguerrand de Marigny, ricostruirono, ampliarono e abbellirono il palazzo. Sul lato nord espropriarono i terreni dei Conti di Bretagna e costruirono nuovi edifici per la \"Chambre des Enquetes\", che sovrintendeva alla pubblica amministrazione, la \"Grand'Chambre\", altra corte suprema e due nuove torri, la \"Tour Cesar\" e la \"Tour d'Argent\", oltre a una galleria che collegava il palazzo alla \"Tour Bombec\". Gli uffici reali presero i loro nomi dalle diverse camere, o stanze, del palazzo; la \"Chambre des Comptes\", camera dei conti, era il tesoro del regno, e le corti erano divise tra la \"Chambre civile\" e la \"Chambre criminelle\".\nSul sito dell'antica \"Salle de Roi\" costru\u00ec una sala riunioni molto pi\u00f9 grande e riccamente decorata, la Grand-Salle, a doppia navata, ciascuna delle quali coperta da un alto tetto in legno ad arco. Una fila di otto colonne, al centro della sala, sosteneva l'intelaiatura lignea del tetto. Su ciascuno dei pilastri, e sulle colonne intorno alle pareti, erano collocate le statue policrome dei Re di Francia. Al centro della sala c'era un enorme tavolo in marmo nero di Germania, utilizzato per banchetti, giuramenti, riunioni delle alte corti militari e altre funzioni ufficiali. Un frammento della tavola esiste ancora ed \u00e8 esposto alla Conciergerie. La \"Grand-Salle\" era utilizzata per banchetti reali, procedimenti giudiziari e rappresentazioni teatrali.\nAll'estremit\u00e0 occidentale dell'isola, doveoggi si trova Place Dauphine, c'era un giardino privato recintato, un bagno pubblico dove il re poteva fare il bagno nell'acqua del fiume e un molo, dal quale il re poteva viaggiare in barca verso le altre sue residenze, la fortezza del Louvre sulla riva destra e la Tour de Nesle sulla riva sinistra.\nIl piano inferiore sotto la \"Grand-Salle\" conteneva la \"Salle des Gardes\" per i soldati che proteggevano il re, oltre che la sala da pranzo per la famiglia del re, inclusi ufficiali, impiegati, ufficiali di corte e servitori. I funzionari dell'alta corte avevano le loro case in citt\u00e0, mentre i funzionari e i servi inferiori vivevano all'interno del palazzo. La famiglia del re al tempo di Filippo IV contava circa trecento persone; contando i servi della regina e dei figli del re, il numero crebbe fino a circa seicento.\nFilippo apport\u00f2 diverse ulteriori importanti modifiche al palazzo. Ricostru\u00ec il muro sud e spost\u00f2 il muro sul lato est per allargare il cortile cerimoniale, Il nuovo muro, pi\u00f9 quello di un palazzo che di una fortezza, aveva due grandi porte ed \"echauguette\", o piccoli posti sopraelevati per le sentinelle agli angoli. Restaur\u00f2 la \"Salle d'Eau\", ampli\u00f2 il \"logos de Roi\", o residenza reale pi\u00f9 a sud, costru\u00ec un nuovo edificio per la \"Chambre des comptes\", o tesoro reale, e ampli\u00f2 il giardino. I lavori erano quasi completati quando il re mor\u00ec nel 1314. I successori di Filippo fecero alcune ulteriori aggiunte; Giovanni II (1319-1364) costru\u00ec nuove cucine su due livelli a nord-ovest della \"Grand-Salle\" e costru\u00ec una nuova torre quadrata. Pi\u00f9 tardi, suo figlio, Carlo V (1338-1380) install\u00f2 un orologio nella torre, che divenne nota come \"Tour de l'Horloge\".\nPalazzo di giustizia e prigione (XIV secolo).\nLa guerra dei cent'anni tra Inghilterra e Francia cambi\u00f2 la storia e la funzione del Palazzo. Il re Giovanni il Buono era stato preso in ostaggio dagli inglesi. Nel 1358 il capo dei mercanti di Parigi, \u00c9tienne Marcel, guid\u00f2 una rivolta contro l'autorit\u00e0 reale. I suoi soldati invasero il palazzo e, alla presenza del figlio del re, il futuro Carlo V, uccisero i consiglieri del re, Jean de Conflans e Robert de Clermont. La ribellione fu sedata e Marcel fu ucciso, ma quando Carlo V sal\u00ec al trono, nel 1364, decise di spostare la sua residenza a distanza di sicurezza dal centro della citt\u00e0. Costru\u00ec una nuova residenza, l'Hotel Saint-Pol, nel quartiere Le Marais, vicino alla fortezza della Bastiglia e in seguito il Palazzo del Louvre e poi il Palazzo delle Tuileries divennero le residenze reali.\nI re di Francia non abbandonarono del tutto il palazzo. Tornavano spesso per cerimonie nella Grand-Salle, a ricevere i monarchi stranieri, per presiedere le sessioni del Parlement de Paris e per esporre le sacre reliquie alla Saint-Chapelle per la venerazione della corte. Fino al XVI secolo alcuni i Re fecero lunghi soggiorni all'interno del Palazzo. Tuttavia, l'occupazione principale del palazzo divenne l'amministrazione del tesoro e soprattutto della giustizia reale. Divenne la sede del Parlamento di Parigi, che non era un organo legislativo ma un'alta corte della nobilt\u00e0. Il Parlamento registrava tutti i decreti reali ed era la corte d'appello per la nobilt\u00e0 rispetto alle decisioni dei tribunali reali. Si riuniva nella \"Grand'Chambre\", sotto la presidenza del Re. La gestione del Palazzo divenne responsabilit\u00e0 del Concierge, un alto funzionario di corte nominato dal re. Ad un certo punto, nel XV secolo, il titolo apparteneva a Isabella di Baviera, moglie del re Carlo VI. Il palazzo prese gradualmente il nome da questo funzionario e fu chiamato Conciergerie.\nGi\u00e0 nel XIV secolo il palazzo veniva utilizzato anche per rinchiudere prigionieri importanti, affinch\u00e9 non fosse necessario trasferirli dal carcere maggiore della citt\u00e0, a Ch\u00e2telet, per il processo. Inoltre, il Palazzo disponeva di proprie camere di tortura, utilizzate per favorire le rapide confessioni dei prigionieri. Nel XV secolo il palazzo era una delle principali prigioni di Parigi. L'ingresso del carcere era situato sul cortile principale, la \"Cour du Mai\", cos\u00ec chiamata per l'albero che tradizionalmente i chierici del Palazzo vi mettevano ogni primavera. Le celle della prigione erano situate nei piani inferiori e nelle torri, dove si svolgeva anche la tortura. Raramente i prigionieri venivano tenuti l\u00ec per molto tempo. Non appena emessa la sentenza, venivano condotti brevemente sul sagrato davanti alla cattedrale di Notre Dame per far ascoltare la loro confessione, quindi alla loro esecuzione in Place de Greve.\nNotevoli prigionieri detenuti nel palazzo, prima delle loro esecuzioni, furono Enguerrand de Marigny, il cancelliere di Filippo IV, che sovrintendeva alla costruzione di gran parte del palazzo, accusato di corruzione dal successore del re, Luigi X, Gabriel il conte di Montgomery, la cui lancia fer\u00ec a morte Enrico II durante un torneo, che fu poi accusato di sostenere le riforme religiose e la disobbedienza al re Carlo IX, Fran\u00e7ois Ravaillac, l'assassino di Enrico IV, Marie-Madeleine d'Aubray, la marchesa di Brinvilliers, famosa avvelenatrice, il bandito Louis-Dominique Bourguignon e Robert Fran\u00e7ois Damien, un servitore di palazzo che tent\u00f2 di uccidere Luigi XV. Jeanne de Valois, la contessa de la Motte, figura centrale nel famigerato affare della collana di diamanti, che complott\u00f2 per frodare Maria Antonietta, fu detenuta l\u00ec, frustata, marchiata con una V per \"Voleur\" (ladra), quindi trasferita alla prigione della Saltp\u00e9tri\u00e9re per scontare l'ergastolo, ma evase pochi mesi dopo.\nDal Rinascimento alla Rivoluzione.\nDal XIV al XVIII secolo, i re di Francia apportarono numerose modifiche al palazzo, in particolare alla Sainte-Chapelle. Nel 1383 Carlo VI sostitu\u00ec la guglia della Sainte-Chapelle e, alla fine del secolo, fu costruito un oratorio all'esterno della cappella, addossato alla parete sud. Dal 1490 al 1495 Carlo VIII fece realizzare un nuovo rosone sulla facciata occidentale della cappella. Nel 1504, Luigi XII aggiunse una scala monumentale sul lato sud del palazzo e costru\u00ec un nuovo edificio per la \"Chambre des comptes\", il tesoro reale. Nel 1585, Enrico III aggiunse una meridiana al muro della torre dell'orologio, e inizi\u00f2 la costruzione del Pont Neuf, un nuovo ponte per collegare l'isola alle sponde sinistra e destra della Senna. Nel 1607, Enrico IV rinunci\u00f2 al giardino reale, all'estremit\u00e0 dell'isola, e fece costruire sul sito una nuova piazza residenziale, Place Dauphine. Nel 1611, Luigi XIII fece ricostruire in pietra le rive del fiume intorno all'isola.\nNel 1618 un grave incendio distrusse la \"Grand-Salle\". Fu ricostruita seguendo lo stesso progetto da Salomon de Brosse nel 1622. Nel 1630 un altro incendio distrusse la guglia della Sainte-Chapelle, che fu sostituita nel 1671. Nel 1671, il re Luigi XIV, sempre a corto di soldi per i suoi grandiosi progetti, segu\u00ec la precedente pratica di Enrico IV a Place Dauphine, e inizi\u00f2 a dividere la terra in eccesso intorno al palazzo in lotti per nuove costruzioni. Nel XVIII secolo il palazzo era completamente circondato da case private e negozi costruiti a ridosso delle sue mura.\nAlla fine del XVII e XVIII secolo il palazzo fu colpito da una serie di catastrofi naturali. Il fiume Senna aument\u00f2 il suo livello durante l'inverno del 1689-1690, inondando il palazzo e causando notevoli danni, inclusa la distruzione delle vetrate al livello inferiore della Sainte-Chapelle. Nel 1737, un incendio distrusse la \"Cour de Comptes\". La ricostruzione dell'edificio venne realizzata da Jacques Gabriel, il padre di Ange-Jacques Gabriel, architetto di Place de la Concorde. Un incendio ancora pi\u00f9 grave si verific\u00f2 nel 1776, causando gravi danni alla residenza del re, la \"Grosse Tour\", e agli edifici intorno alla \"Cour de Mai\". Nella ricostruzione furono demoliti l'antico Tesoro di Chartres, la \"Grosse Tour\" e il muro orientale del palazzo. Un nuovo volto, l'attuale facciata, fu dato a quello che divenne noto come il Palazzo di Giustizia; fu costruita una nuova galleria alla Sainte-Chapelle, una nuova cappella fu costruita all'interno della Conciergerie per sostituire l'oratorio del XII secolo e furono costruite molte nuove celle per la prigione, che avrebbero avuto un ruolo noto durante la Rivoluzione francese.\nLa rivoluzione e il Terrore.\nNegli anni turbolenti prima della Rivoluzione francese, all'interno della Conciergerie si trov\u00f2 un importante centro di opposizione all'autorit\u00e0 del re, il Parlamento di Parigi. Nel maggio 1788 i nobili, riuniti nella \"Grand-Salle\" della Conciergerie, si rifiutarono di permettere al re di avviare un'indagine su uno dei loro membri.\nNel luglio 1789, dopo la presa della Bastiglia, il potere pass\u00f2 a una nuova Assemblea costituente, che ebbe poca simpatia per i nobili del Parlamento di Parigi. L'Assemblea sospese il Parlamento a tempo indeterminato e nel 1790 il primo sindaco eletto di Parigi, Jean Sylvain Bailly, chiuse e suggell\u00f2 gli uffici del Parlamento.\nLa Rivoluzione prese una piega pi\u00f9 radicale nell'agosto 1792, quando la prima Comune di Parigi e i Sanculotti si impadronirono del Palazzo delle Tuileries e arrestarono il re. A settembre, i \"sans-Culottes\" massacrarono in quattro giorni 1.300 detenuti, compresi quelli detenuti nella Conciergerie, che vennero uccisi nella \"Cour des Femmes\", il cortile dove le detenute potevano passeggiare.\nIl nuovo governo rivoluzionario della \"Convenzione\" fu presto diviso in due fazioni, i Girondini pi\u00f9 moderati e i Montagnardi pi\u00f9 radicali, guidati da Robespierre. Il 10 marzo 1793 la Convenzione, nonostante l'opposizione dei Girondini, ordin\u00f2 la creazione di un Tribunale Rivoluzionario, con sede nella Conciergerie. Il tribunale si riuniva nella \"Grand-Salle\", dove aveva tenuto le sue riunioni il Parlamento di Parigi, ribattezzata \"Salle de la Liberte\". Era diretto da Fouquier-Tinville, un ex procuratore di stato, aiutato da una giuria di dodici membri. Nella Convenzione, Robespierre fece approvare una nuova legge sui sospetti, che privava i prigionieri, davanti al tribunale, della maggior parte dei loro diritti. Non c'era appello alle decisioni del tribunale e le sentenze di morte venivano eseguite lo stesso giorno.\nTra i primi ad essere processati fu Maria Antonietta, che era stata tenuta prigioniera per due mesi e mezzo dal processo e dall'esecuzione di suo marito, Luigi XVI. Fu processata il 16 ottobre 1793 e giustiziata lo stesso giorno. Il 24 ottobre, venti girondini, membri della Convenzione, furono processati per aver cospirato contro l'unit\u00e0 della nuova Repubblica, e immediatamente giustiziati. Altri portati davanti al tribunale e giustiziati includevano Philippe Egalite, un cugino del re, che aveva votato per l'esecuzione del re (6 novembre), Bailly, il primo sindaco eletto di Parigi (11 novembre) e Madame du Barry, una delle preferite del nonno del re, Luigi XV (8 dicembre).\nI prigionieri raramente trascorrevano molto tempo nella Conciergerie; la maggior parte vi veniva portata qualche giorno o al massimo qualche settimana prima del processo. C'erano fino a seicento prigionieri alla volta; a un piccolo numero di prigionieri facoltosi venivano date le celle singole, ma la maggior parte era ammassata in grandi celle comuni, con la paglia sul pavimento. All'alba venivano aperte le porte delle celle e ai prigionieri era permesso passeggiare nel cortile o nei corridoi. Le donne prigioniere andavano in un cortile separato con una fontana, dove potevano lavare i loro vestiti. I prigionieri si radunavano ogni sera ai piedi della \"tour Bonbec\" per ascoltare le guardie leggere i nomi di coloro che sarebbero stati portati davanti al tribunale il giorno successivo. Coloro i cui nomi venivano annunciati ricevevano tradizionalmente un magro \"banchetto\" con altri prigionieri quella notte.\nPresto il Tribunale inizi\u00f2 a processare chiunque si opponesse a Robespierre. Jacques H\u00e9bert, Danton, Camille Desmoulins e molti altri furono portati davanti al Tribunale, giudicati e giustiziati. Furono arrestati cos\u00ec tanti oppositori di Robespierre che il Tribunale inizi\u00f2 a processarli in gruppi. Nel luglio 1794 una media di trentotto persone al giorno furono giudicate e ghigliottinate. Gradualmente, per\u00f2, crebbe l'opposizione contro Robespierre, accusato di voler diventare un dittatore. Fu arrestato il 28 luglio 1794, dopo aver tentato senza successo di spararsi. Fu portato nell'infermeria della Conciergerie, poi, poche ore dopo, processato dal Tribunale, e giustiziato in Place de la Revolution. Il capo del tribunale, Fouquier-Tinville, fu arrestato e, dopo nove mesi di carcere nella Conciergerie, fu giustiziato anche lui il 9 maggio 1795. Il Tribunale Rivoluzionario fu abolito il 7 maggio 1795, dopo aver messo a morte 2.780 persone in 718 giorni.\nIl Palazzo nell'Ottocento.\nIn seguito alla Rivoluzione, il Palazzo divenne la sede del sistema giudiziario francese, ma continu\u00f2 anche la sua vocazione di carcere. Durante il consolato di Napoleone Bonaparte, vi fu imprigionato il ribelle Georges Cadoudal fino alla sua esecuzione nel 1804. Dopo la caduta di Napoleone, uno dei suoi generali pi\u00f9 famosi, il maresciallo Michel Ney, vi fu imprigionato prima della sua esecuzione nel 1815, cos\u00ec come il nipote di Napoleone, Luigi Napoleone Bonaparte, il futuro Napoleone III, dopo il suo fallito tentativo di rovesciare il re Luigi Filippo. Gli anarchici Giuseppe Fieschi e Felice Orsini, che tentarono rispettivamente di uccidere Luigi Filippo e Napoleone III, vi furono entrambi imprigionati, cos\u00ec come un altro famoso anarchico, Ravachol, che fu giustiziato nel 1892.\nDurante la Rivoluzione, la Sainte-Chapelle era stata trasformata in un deposito per documenti legali e met\u00e0 delle vetrate erano state rimosse. Tra il 1837 e il 1863 fu avviata un'importante campagna per riportare la cappella al suo splendore medievale. Allo stesso tempo, la Conciergerie e il Palazzo di Giustizia subirono importanti cambiamenti. Tra il 1812 e il 1819, Antoine-Marie Peyrie restaur\u00f2 il soffitto a volta dell'antica sala medievale degli uomini d'arme, e inoltre, su richiesta del restaurato re Luigi XVIII, fece costruire una cappella espiatoria dove si trovava la cella nella quale era stata detenuta Maria Antonietta.. Tra il 1820 e il 1828 venne costruita una nuova facciata per la Conciergerie, lungo la Senna, tra la \"Tour de l'Horloge\" e la \"Tour Bonbec\". Nel 1836, tra la \"Tour d'Argent\" e la \"Tour C\u00e9sar\", fu realizzato un nuovo ingresso alla Conciergerie.\nUn altro grande progetto di costruzione degli architetti Joseph Louis Duc e Etienne Theodore Dommey, tra il 1847 e il 1871, ampli\u00f2 notevolmente il Palazzo di Giustizia. Venne realizzata una nuova facciata lungo il Boulevard du Palais, costruendo un edificio per la polizia penitenziaria, ricostruendo il tetto della \"Salle des pas-perdus\" e restaurando la \"Tour de l'Horloge\". Vennero demolite anche alcune delle ultime vestigia dell'antico palazzo, compreso ci\u00f2 che restava dei \"Logis du Roi\" e della \"Salle sur L'eau\", e inizi\u00f2 la costruzione di un nuovo edificio per la Corte di cassazione.\nNel maggio 1871 il Palazzo fu colpito da un'altra catastrofe; durante gli ultimi giorni della Comune di Parigi, i soldati della Comune incendiarono importanti edifici governativi, tra cui il Palazzo delle Tuileries, l'H\u00f4tel de Ville e il nuovo Palazzo di Giustizia che fu in gran parte distrutto. Un importante progetto di restauro dell'architetto Eug\u00e8ne Viollet-le-Duc, durato vent'anni, lo ricostru\u00ec. Le Duc termin\u00f2 anche la facciata di Harlay, mentre l'architetto Honore Daum\u00e9t complet\u00f2 la costruzione della Corte d'Appello. L'ultimo edificio del Palazzo di Giustizia, il Tribunal Correctionelle, all'angolo del Quai d'Orfevres, fu completato tra il 1904 e il 1914.\nLa Conciergerie venne dichiarata monumento storico nazionale nel 1862 e alcune sale vennero aperte al pubblico nel 1914. Continu\u00f2 a funzionare come prigione fino al 1934.\nVestigia del Palazzo Medievale.\nLe torri.\nLe quattro torri lungo la Senna risalgono al Medioevo, mentre la facciata \u00e8 pi\u00f9 moderna, risalente all'inizio del XIX secolo. La torre all'estrema destra, la \"Tour Bonbec\", \u00e8 la pi\u00f9 antica, costruita tra il 1226 e il 1270 durante il regno di Luigi IX, o San Luigi. Si distingue per la merlatura alla sommit\u00e0. Originariamente era pi\u00f9 bassa delle altre torri, ma fu rialzata per corrispondere alla loro altezza nella ristrutturazione del XIX secolo. La torre serv\u00ec come principale camera di tortura durante il Medioevo; si diceva che i prigionieri torturati cantassero come uccelli, con il \"bon bec\", ovvero il becco spalancato.\nLe due torri al centro, la \"Tour de C\u00e9sar\" e la \"Tour d'Argent,\" furono costruite nel XIV secolo. Ognuna aveva quattro livelli. A partire dal XV secolo, i livelli superiori ospitavano gli uffici dei cancellieri del tribunale, sia penale che civile. I piani inferiori contenevano celle di prigione.\nLa torre pi\u00f9 alta, la \"Tour de l'Horloge\", fu costruita da Giovanni il Buono nel 1350 e modificata pi\u00f9 volte nel corso dei secoli. Il primo orologio pubblico di Parigi, realizzato da Henri de Vic, fu aggiunto da Carlo V nel 1370. La decorazione scultorea attorno all'orologio, con figure allegoriche della Legge e della Giustizia, fu aggiunta nel 1585 da Enrico III. Furono distrutte durante la Rivoluzione ma in seguito restaurate. In cima alla torre c'era una campana, che veniva suonata per annunciare importanti eventi nella vita della famiglia reale, e venne anche suonata per segnalare la strage della notte di San Bartolomeo. La campana originale fu rimossa e fusa durante la Rivoluzione.\nLe facciate furono realizzate nel XIX secolo in stile neogotico e neoclassico, durante i restauri e rifacimenti del Palazzo. La facciata a est, o a sinistra, \u00e8 di Antoine-Marie Peyre, e quella a ovest, o a destra, di Joseph Louis Duc e \u00c9tienne Theodore Dommey.\nLe sale medievali.\nLe due sale nella parte inferiore della Conciergerie, la \"Salle des Gardes\" (Sala delle Guardie) e la \"Salle des Gens d'armes\" (Sala degli uomini d'arme), insieme alle cucine, sono le uniche sale superstiti dell'originale palazzo dei Capetingi. Quando furono costruite, le due sale erano a livello della strada, ma nel corso dei secoli, man mano che l'isola fu edificata per prevenire le inondazioni, si trovavano sotto il livello della strada. La \"Salle des Gardes\" fu costruita tra la fine del XIII e l'inizio del XIV secolo, come piano terra della \"Grand'Chambre\", dove il re conduceva le udienze giudiziarie e dove, durante la Rivoluzione, si riuniva il tribunale rivoluzionario. Era collegata alla sala sovrastante da una scala nella parte sud-ovest della sala e da una seconda scala in una torre demolita nel XIX secolo. \u00c8 uno dei migliori esempi di architettura medievale a Parigi. La sala \u00e8 lunga 22,8 metri, larga 11,8 metri e alta 6,9 metri. Le massicce colonne hanno sculture decorative di combattimento di animali e scene narrative. Due scale sul lato nord della sala portano alle torri di \"Argent\" e \"Cesar\" dove si trovavano le celle della prigione. Durante la Rivoluzione, l'appartamento del procuratore capo del Terrore, Fouquier-Tinville, era al piano superiore, e il suo ufficio nella Torre di C\u00e9sar. La \"Salle des Gardes\" era piena di celle fino alla met\u00e0 del XIX secolo, quando fu riportata al suo aspetto originale.\nLa \"Salle des Gens d'armes\" era al piano terra sotto la magnifica \"Grand-Salle\", dove i re di Francia tenevano banchetti per accogliere gli ospiti reali e per celebrare eventi speciali, come la visita dell'imperatore tedesco Carlo IV nel 1378, ospitato da Carlo V poco prima che si trasferisse dal Palazzo, e il matrimonio di Francesco II con Maria Stuarda, regina di Scozia. La sala stessa, con un alto tetto in legno a doppia volta, and\u00f2 bruciata pi\u00f9 volte, l'ultima volta negli incendi appiccati dalla Comune di Parigi nel maggio 1871. Fu sostituita da una nuova grande sala, la \"Salle des Pas Perdu\", del Palazzo di Giustizia. Durante il Medioevo il piano inferiore veniva utilizzato in gran parte come mensa e zona di attesa per il numeroso personale della Casa Reale; poteva servire fino a duemila persone. Un'ampia scalinata, ora murata, collegava il piano inferiore con la Grand-Salle. La \"Salle\" \u00e8 lunga 63,3 metri, larga 27,4 metri e alta 8,5 metri. A partire dal XV secolo venne suddivisa in stanze pi\u00f9 piccole e celle carcerarie.\nLa sala ha subito nel corso dei secoli numerose modifiche e restauri. Dopo che un incendio distrusse la maggior parte della sala superiore, nel 1618, l'architetto Salomon de Brosse costru\u00ec una nuova sala, ma commise l'errore di non posizionare le nuove colonne su quelle originali del livello inferiore. Ci\u00f2 port\u00f2, nel XIX secolo, al crollo di parte del tetto della sala inferiore, che fu ricostruita con colonne aggiuntive. Nell'Ottocento furono aggiunte anche finestre sul lato nord che si affacciavano sul cortile. La scala circolare nell'angolo nord-est della Salle, costruita in stile medievale, fu realizzata nel XIX secolo durante il regno di Napoleone III, che era stato lui stesso brevemente tenuto prigioniero nell'edificio.\nSainte-Chapelle.\nLa Sainte-Chapelle fu costruita dal re Luigi IX, in seguito noto come San Luigi, tra il 1241 e il 1248, per conservare le sante reliquie della Crocifissione di Cristo ottenute da Luigi, inclusa quella che si credeva fosse la Corona di Spine. Il livello inferiore della cappella fungeva da chiesa parrocchiale per gli abitanti del palazzo. Il livello superiore era utilizzato solo dal re e dalla famiglia reale. Le vetrate della cappella superiore, circa la met\u00e0 originali, sono uno dei monumenti pi\u00f9 importanti dell'arte medievale a Parigi. La cappella venne trasformata in un deposito per gli atti giudiziari del Palazzo di Giustizia dopo la Rivoluzione, ma \u00e8 stata accuratamente restaurata nel corso del XIX secolo.\nIl carcere del XVIII secolo.\nIl quartiere carcerario del Palazzo, oggi visibile, risale alla fine del XVIII secolo. Dopo un incendio nel 1776, Luigi XVI fece ricostruire una sezione della prigione della Conciergerie. Durante la Rivoluzione francese serv\u00ec come prigione principale per i prigionieri politici, tra cui Maria Antonietta, prima dei loro processi ed esecuzione. La prigione fu ampiamente ricostruita nel XIX secolo e molte stanze famose, come la cella originale di Maria Antonietta, scomparvero. Tuttavia, una parte della prigione \u00e8 stata restaurata per il 200\u00b0 anniversario della Rivoluzione francese nel 1989 e pu\u00f2 essere visitata.\nLa \"Rue de Paris\" era una sezione della \"Salle des gardes\" che era separata da una griglia dal resto della sala durante il XV secolo. Durante la Rivoluzione fu usata come cella comune per i prigionieri quando tutte le altre erano piene. Prese il nome da \"Monsieur Paris\", soprannome del carnefice.\nLa \"Cappella dei Girondini\" \u00e8 una camera che \u00e8 cambiata poco dalla Rivoluzione. Fu costruita dopo l'incendio del 1776 sul sito dell'oratorio medievale del Palazzo. Nel 1793 e nel 1794, quando la prigione era sovraffollata, fu convertita in celle carcerarie. Prese il nome dai Girondini, una fazione rivoluzionaria di deputati che si opponeva ai Montagnard pi\u00f9 radicali di Robespierre. I Deputati furono arrestati e tennero un ultimo \"banchetto\" nella cappella la notte prima della loro esecuzione.\nLa \"Cour des Femmes\" era il cortile dove le donne prigioniere, tra cui Maria Antonietta, potevano camminare, lavare i vestiti nella fontana o mangiare a un tavolo all'aperto. Il cortile \u00e8 poco cambiato dai tempi della Rivoluzione.\nLa cella in cui Maria Antonietta trascorse due mesi e mezzo prima del suo processo e della sua esecuzione fu trasformata in una cappella espiatoria dal re Luigi XVIII dopo la restaurazione della monarchia. La cappella occupa sia lo spazio della sua cella originale che l'infermeria della prigione, dove Robespierre fu detenuto dopo il suo tentativo di suicidio e prima del suo processo ed esecuzione."}
{"id": "9141137", "revid": "831312", "url": "https://it.wikipedia.org/wiki?curid=9141137", "title": "LEN Euro Cup 2021-2022", "text": "La LEN Euro Cup 2021-2022 \u00e8 la 30\u00aa edizione del secondo torneo europeo di pallanuoto per squadre di club.\nLa competizione \u00e8 iniziata il 30 settembre 2021 e si concluder\u00e0 il 26 marzo 2022.\nQuarti di finale.\nLe otto squadre si affrontano in quattro sfide ad eliminazione diretta ad andata e ritorno. Le gare di andata si disputano il 27 ottobre, quelle di ritorno il 10 novembre.\nSemifinali.\nLe 4 squadre semifinaliste si affrontano in due sfide ad eliminazione diretta ad andata e ritorno. Le gare di andata si disputano il 12 gennaio, quelle di ritorno il 9 febbraio."}
{"id": "9141138", "revid": "61051", "url": "https://it.wikipedia.org/wiki?curid=9141138", "title": "Qualificazioni al campionato europeo di calcio femminile Under-19 2022", "text": "Le qualificazioni al campionato europeo di calcio femminile Under-19\u00a02022 sono un torneo organizzato dall'Union of European Football Associations (UEFA) riservato alle nazionali di calcio femminile atto a determinare le squadre che affiancheranno la nella fase finale del campionato europeo di calcio femminile Under-19 2022.\nEsclusa la Repubblica Ceca in quanto nazione organizzatrice, 52 delle rimanenti 54 nazionali femminili UEFA sono ammesse al torneo. Le giocatrici ammesse devono essere nate il od oltre la data del 1\u00ba gennaio 2003.\nFormula.\nDa questa stagione, la UEFA ha implementato un nuovo formato per gli Europei femminili sia per quelli Under-17 che quelli Under-19, basato su un formato di qualificazione in stile campionato.\nLe squadre sono divise in due leghe: Lega A e Lega B. In questa prima stagione del nuovo sistema, le squadre sono state divise utilizzando classifiche a coefficiente.\nOgni lega giocher\u00e0 due turni:\nSpareggi.\nPer i gironi 1 e 2, le squadre sono state classificate in base ai punti (3 per una vittoria, 1 per un pareggio e 0 punti per una sconfitta), e in caso di parit\u00e0 di punti, i seguenti criteri di spareggio dovevano essere applicati, nell'ordine indicato, per determinare le classifiche (Articoli regolamento 14.01 e 14.02):"}
{"id": "9141142", "revid": "124323810", "url": "https://it.wikipedia.org/wiki?curid=9141142", "title": "Chiesa di San Martino (Porte di Rendena)", "text": "La chiesa di San Martino \u00e8 la parrocchiale a Villa Rendena, frazione di Porte di Rendena in Trentino. Fa parte della zona pastorale delle Giudicarie dell'arcidiocesi di Trento e risale al XV secolo.\nStoria.\nIl primo luogo di culto a Villa Rendena fu probabilmente una piccola cappella con dedicazione a san Martino e a Santa Caterina che venne citata gi\u00e0 nel 1487 come chiesetta legata ad un'indulgenza concessa ai fedeli che la visitavano durante alcune importanti festivit\u00e0 religiose. Nel 1707 ebbe dignit\u00e0 di curazia legata alla chiesa di San Vigilio, pieve di Spiazzo.\nNella seconda met\u00e0 del XVIII secolo, tra il 1777 e il 1786, viste le condizioni nelle quali versava e le dimensioni troppo ridotte della struttura, il luogo di culto venne completamente ricostruito e il progetto fu affidato a Pietro Bianchi. Durante la costruzione le volte della sala e del presbiterio vennero anche arricchite di decorazioni a fresco. La decorazione della facciata \u00e8 posteriore di un solo anno e fu realizzata a stucco da Francesco e Antonio Cometti.\nLa solenne consacrazione fu celebrata nel 1828 e nel corso del secolo fu ritinteggiata e restaurata. Fu restaurata ancora nel 1911 e venne elevata a dignit\u00e0 parrocchiale nel 1914. Concluso da tempo il primo conflitto mondiale, nel 1928, la chiesa fu oggetto di un nuovo intervento conservativo, operazione rinnovata alla fine del secolo.\nL'ultimo ciclo di lavori, realizzato nei primi anni del XXI secolo, ha riguardato il consolidamento di parti della facciata, il rinnovo della pavimentazione, la sistemazione delle campane e una revisione impiantistica generale.\nDescrizione.\nEsterni.\nLa chiesa mostra orientamento verso est. La facciata \u00e8 neoclassica suddivisa in due ordini e con un grande frontone superiore. L'ordine inferiore \u00e8 pi\u00f9 sviluppato e al centro ha il portale incorniciato ed architravato. Nell'ordine superiore si apre una grande finestra con cornice mistilinea che porta luce alla sala. La torre campanaria \u00e8 posta in posizione arretrata sulla destra dell'edificio, mentre alla sua sinistra si trova il cimitero della comunit\u00e0.\nInterni.\nLa navata interna \u00e8 unica, suddivisa in tre campate ed ampliata da due cappelle per lato poste specularmente. Il presbiterio \u00e8 leggermente rialzato con balaustra."}
{"id": "9141144", "revid": "757396", "url": "https://it.wikipedia.org/wiki?curid=9141144", "title": "Futbol Club Barcelona B\u00e0squet 2017-2018", "text": "Questa voce raccoglie le informazioni riguardanti il Futbol Club Barcelona B\u00e0squet nelle competizioni ufficiali della stagione 2017-2018.\nStagione.\nLa stagione 2017-2018 del Futbol Club Barcelona B\u00e0squet \u00e8 la 60\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 4 ottobre 2021.\""}
{"id": "9141145", "revid": "1342115", "url": "https://it.wikipedia.org/wiki?curid=9141145", "title": "Luigi Castiglione (politico)", "text": "Biografia.\nAvvocato, esponente socialista siciliano, nel 1910 viene eletto consigliere comunale a Bronte, sua citt\u00e0 natale. \nNel dopoguerra si candida alle prime elezioni dell'Assemblea regionale siciliana nel 1947 con il Partito Socialista dei Lavoratori Italiani e viene eletto; si dimette dall'ARS nel febbraio 1948 per candidarsi alle elezioni politiche del 18 aprile. Viene quindi eletto deputato per la I Legislatura della Repubblica italiana per Unit\u00e0 Socialista. Resta in carica fino al 18 novembre 1949, quando rassegna le dimissioni per tornare a dedicarsi a tempo pieno all'attivit\u00e0 forense.\nSi \u00e8 spento due giorni prima di compiere 75 anni. Dopo la sua morte le citt\u00e0 di Bronte, Catania e altri comuni della provincia etnea gli hanno dedicato una strada. A Bronte \u00e8 intitolata a lui la scuola media cittadina. Il Consiglio dell'Ordine degli Avvocati di Catania ha istituito in suo onore una borsa di studio."}
{"id": "9141153", "revid": "599013", "url": "https://it.wikipedia.org/wiki?curid=9141153", "title": "Moustafa Zeidan", "text": "Biografia.\n\u00c8 cugino di Imad e Abdul Khalili, anch'essi calciatori professionisti.\nCarriera.\nNato ad Helsingborg da una famiglia di origini palestinesi, inizia a giocare a calcio nell' con cui disputa due stagioni di Division 2, quarta serie calcistica svedese; nel 2014 viene acquistato dall', rimanendo nell'academy dei \"Villans\" per due stagioni.\nNel 2016 viene acquistato dall' ed il 24 luglio debutta fra i professionisti in occasione del match di Allsvenskan perso 2-0 contro l'. Essa \u00e8 stata una delle sue due presenze stagionali in un campionato che vede i rossoblu scendere in Superettan a fine anno. Inizia all'Helsingborg anche l'annata seguente, ma in met\u00e0 campionato colleziona solo una presenza. A stagione inoltrata viene cos\u00ec ceduto a titolo definitivo al , squadra che stava cercando di non retrocedere in terza serie, senza poi riuscirci.\nNel 2018 torna a calcare i campi della massima serie con il contratto quadriennale firmato con il . Gioca 15 presenze alternando partite da titolare ad altre in cui subentra dalla panchina ad altre ancora in cui non scende in campo. I rossoneri chiudono all'ultimo posto e retrocedono in Superettan, mentre Zeidan lascia la squadra.\nSvincolato, nel gennaio 2019 si unisce al con un accordo annuale. Salta per infortunio le prime quattordici giornate, tanto da debuttare solo a luglio. La Superettan 2019 della formazione giallonera si conclude con la retrocessione in terza serie.\nNonostante ci\u00f2, Zeidan rimane a giocare in Superettan firmando un contratto biennale con lo . Con 4 reti e 5 assist in 28 partite contribuisce a far raggiungere il terzo posto alla squadra nella Superettan 2020, ma la possibile promozione svanisce a seguito del doppio spareggio contro il Kalmar.\nInizia la stagione 2021 sempre allo J\u00f6nk\u00f6pings S\u00f6dra, ma nel mese di luglio, intorno all'undicesima giornata di campionato, viene acquistato dal , societ\u00e0 militante in Allsvenskan, la massima serie nazionale. Il 29 agosto 2021 segna il suo primo gol in Allsvenskan, con un tiro da fuori area che decide la sfida interna vinta per 1-0 contro la capolista .\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9141155", "revid": "458786", "url": "https://it.wikipedia.org/wiki?curid=9141155", "title": "Moustafa Zeidan Khalili", "text": ""}
{"id": "9141178", "revid": "729019", "url": "https://it.wikipedia.org/wiki?curid=9141178", "title": "Ferrovia Rosario-Ca\u00f1ada de G\u00f3mez-Villa Mar\u00eda-C\u00f3rdoba", "text": "La ferrovia Rosario-Ca\u00f1ada de G\u00f3mez-Villa Mar\u00eda-C\u00f3rdoba (\"Ramal Rosario-Ca\u00f1ada de G\u00f3mez-Villa Mar\u00eda-C\u00f3rdoba\" in spagnolo) \u00e8 una linea ferroviaria argentina che unisce Rosario, nella provincia di Santa Fe, con C\u00f3rdoba, seconda citt\u00e0 del Paese.\nStoria.\nNel 1863 il governo argentino affid\u00f2 la concessione per la costruzione e la gestione di una linea ferroviaria tra le citt\u00e0 di Rosario e C\u00f3rdoba alla compagnia anglo-argentina \"Ferrocarril Central Argentino\", gestita dall'ingegner William Wheelwright. I lavori iniziarono il 25 arile di quello stesso anno. Il 1\u00ba maggio di tre anni dopo venne raggiunta la localit\u00e0 di Ca\u00f1ada de G\u00f3mez, situata a 71 km ad ovest di Rosario. Il 1\u00ba settembre 1867 i binari arrivarono nell'area occupata dall'odierna citt\u00e0 di Villa Mar\u00eda, nella provincia di C\u00f3rdoba. A questo punto le opere di costruzione, che gi\u00e0 negli anni precedenti erano procedute a rilento a causa di molteplici fattori, si arrestarono definitivamente scatenando le ire del governo argentino. Per portare a termine i lavori lo stato stanzi\u00f2 allora un finanziamento di 1,500,000 $. Nel marzo 1870 la ferrovia raggiunse finalmente C\u00f3rdoba ed il 13 aprile successivo fu inaugurata dal presidente argentino Domingo Faustino Sarmiento. Una volta ultimata la ferrovia non era solamente la pi\u00f9 lunga del paese, ma era anche la prima ad unire due differenti province.\nTraffico.\nIl servizio passeggeri \u00e8 gestito dalla compagnia statale Trenes Argentinos Operaciones."}
{"id": "9141205", "revid": "2056951", "url": "https://it.wikipedia.org/wiki?curid=9141205", "title": "Giuseppe Tudisco", "text": "Biografia.\nVicedirettore e della Banca di Sicilia e ispettore per la Sicilia dell'Associazione Nazionale Casse Rurali.\nEsponente della Democrazia Cristiana, si candida alle elezioni politiche del 18 aprile 1948 e viene eletto deputato per la I Legislatura della Repubblica italiana, restando in carica fino al 1953."}
{"id": "9141214", "revid": "205250", "url": "https://it.wikipedia.org/wiki?curid=9141214", "title": "Angela Borgia", "text": "\u00c8 il soggetto dell'omonima opera di Conrad Ferdinand Meyer.\nBiografia.\nAppartenente alla potente famiglia Borgia, era figlia illegittima di Don Guglielmo Llansol Borgia (in spagnolo: \"Jofr\u00e9 de Borja Llan\u00e7ol\") ed era sorella del cardinal Lodovico. Cugina della duchessa Lucrezia Borgia, ne divenne damigella e confidente. Considerata una donna di grande eleganza e bellezza, era temuta da sua cugina per le sue numerose tresche amorose e per la sua malizia nel trarre vantaggio dai suoi ammiratori. Fu oggetto di una disputa amorosa tra il cardinale Ippolito e suo fratello Giulio d'Este, come afferma Antonio Cappelli nella prefazione delle \"Lettere\" di Ludovico Ariosto. Pare che avesse suscitato la rabbia di Ippolito dicendogli \"Monsignore, gli occhi di vostro fratello valgono pi\u00f9 della vostra persona\". Rimasta incinta di Giulio, fu protetta da sua cugina Lucrezia, ma tale fortuna non la ebbe il suo amante: il 1 novembre 1505 infatti Giulio fu pugnalato agli occhi da un sicario di suo fratello Ippolito.\nGrazie alle sue conoscenze, per Lucrezia non fu difficile trovarle un marito, in modo da porre fine alle sue peripezie. Nel 1506 Angela fu infatti data in sposa ad Alessandro Pio di Savoia, conte di Sassuolo, ricevendo una dote il cui totale ammontava a diecimila ducati d'oro. Nel gennaio dello stesso anno diede alla luce suo figlio Gilberto, che in seguito avrebbe sposato Elisabetta d'Este, figlia di Ippolito."}
{"id": "9141216", "revid": "287204", "url": "https://it.wikipedia.org/wiki?curid=9141216", "title": "Chiesa dei Santi Gervasio e Protasio (Baveno)", "text": "La chiesa dei Santi Gervaso e Protaso \u00e8 un edificio religioso situato a Baveno, in provincia del Verbano-Cusio-Ossola e diocesi di Novara; fa parte dell'unit\u00e0 pastorale di Gravellona Toce. \nStoria.\nL'edificio \u00e8 situato nel centro di Baveno in posizione sopraelevata rispetto alla strada litoranea e occupa un lato della piazza su cui si affaccia anche il battistero. Conserva la facciata e un muro perimetrale di un edificio romanico ad una navata con abside probabilmente semicircolare. Il campanile \u00e8 forse di epoca precedente. \nL'impianto originario risale al XII secolo ma \u00e8 stato oggetto di rifacimenti in epoche successive che ne hanno alterato le forme. L'abside poligonale attuale risale al 1607, successiva \u00e8 l'aggiunta delle cappelle laterali, la sacrestia \u00e8 del 1717 e la volta della navata \u00e8 di epoca barocca. La pieve di Baveno \u00e8 citata nella Bolla di Papa Innocenzo II del 1133 (\"Plebem Baveni cum capellis suis\") indirizzata al vescovo Litifredo con l'elenco delle pievi della diocesi. Viene menzionata un'iscrizione nell'edificio in cui \u00e8 riportato che la chiesa di Santi Gervaso e Protaso di Baveno venne nuovamente consacrata il 13 maggio del 1343 dal vescovo Guglielmo Amidano.\nEsterni.\nIn facciata le uniche decorazioni presenti sono nel portale e nelle semplici cornici di archetti pensili con due lesene intermedie. Nel muro perimetrale gli archetti sono doppi e alternano pietra e mattoni ottenendo un effetto di policromia. Nella parte centrale della facciata \u00e8 presente una piccola finestra quadrilobata, un'altra quadrangolare \u00e8 di epoca pi\u00f9 recente, sui lati due finestre a bifora sono state murate. Nella facciata sono murate due epigrafi romana, quella a sinistra \u00e8 databile all'epoca claudiana (dal 41 al 54 d.C.), di quella di destra non \u00e8 decifrabile il testo rendendone impossibile la datazione.\nIl portale \u00e8 archivoltato e strombato e decorato con capitelli a motivi geometrici e floreali. \nIl campanile a pianta quadrata \u00e8 a sei piani con cella campanaria terminale, la muratura \u00e8 rozza con ciottoli disposti in modo irregolare e pochi blocchi di pietra sbozzati negli angoli. I decori di archetti pensili appaiono di fattura rozza e poco armoniosa. Nel tempo le originarie bifore e trifore dei piani superiori sono state murate. \nL'abside attuale risale al 1607, come riportato da graffito esterno.\nInterni.\nAffreschi di epoca gotica decorano i pilastri, in una cappella laterale due tavole, un'Adorazione della Vergine e una Presentazione al Tempo, forse originariamente parte di un polittico, sono attribuite a Defendente Ferrari.\nNell'abside un'Annunciazione attribuita a Camillo Procaccini, un Sacrificio di Isacco attribuito a Giuseppe Vermiglio e una Santa Lucia di Isidoro Bianchi. Notevole anche il crocifisso ligneo cinquecentesco con la visione del Golgota affrescata dai Francinetti come sfondo."}
{"id": "9141225", "revid": "1318658", "url": "https://it.wikipedia.org/wiki?curid=9141225", "title": "BNP Paribas Open 2021", "text": "Il BNP Paribas Open 2021 \u00e8 stato un torneo di tennis giocato su campi in cemento. \u00c8 stata la 45\u00aa edizione del BNP Paribas Open facente parte della categoria ATP Tour Masters 1000 nell'ambito dell'ATP Tour 2021 e la 32\u00aa edizione della categoria WTA 1000 nell'ambito del WTA Tour 2021. Sia il torneo maschile sia quello femminile si son giocati all'Indian Wells Tennis Garden di Indian Wells, negli Stati Uniti, dal 4 al 17 ottobre 2021.\nPartecipanti ATP.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono entrati in tabellone con il ranking protetto:\nI seguenti giocatori sono entrati nel tabellone principale passando dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono entrate in tabellone con il ranking protetto:\nLe seguenti giocatrici sono entrate nel tabellone principale passando dalle qualificazioni:\nLe seguenti giocatrici sono entrate in tabellone come lucky loser:\nCampioni.\nSingolare maschile.\n Cameron Norrie ha battuto in finale Nikoloz Basila\u0161vili con il punteggio di 3-6, 6-4, 6-1.\nSingolare femminile.\n Paula Badosa ha battuto in finale Viktoryja Azaranka con il punteggio di 7-6(5), 2-6, 7-6(2).\nDoppio maschile.\n John Peers / Filip Pol\u00e1\u0161ek hanno sconfitto in finale Aslan Karacev / Andrej Rubl\u00ebv con il punteggio di 6-3, 7-6(5)\nDoppio femminile.\n Hsieh Su-wei / Elise Mertens hanno sconfitto in finale Veronika Kudermetova / Elena Rybakina con il punteggio di 7-6(1), 6-3."}
{"id": "9141240", "revid": "400694", "url": "https://it.wikipedia.org/wiki?curid=9141240", "title": "Pakled", "text": ""}
{"id": "9141243", "revid": "238230", "url": "https://it.wikipedia.org/wiki?curid=9141243", "title": "Terrazzo Novara-Vespolate", "text": "Il terrazzo Novara-Vespolate \u00e8 un terrazzo fluviale situato sui comuni di Novara, Garbagna Novarese, Granozzo con Monticello, Nibbiola e Vespolate. Ad ovest \u00e8 delimitato dal torrente Agogna e ad est dalla ferrovia Novara-Mortara.\nGeomorfologia.\nDal punto di vista geomorfologico, l'area \u00e8 costituita da un terrazzo alluvionale fluvioglaciale ghiaioso, che \u00e8 stato nel tempo modificato dalle opere di spianamento per favorire la coltivazione del riso. L'area \u00e8 caratterizzata da ampi spazi aperti, interrotti soprattutto da cascine ed agglomerati di origine rurale. La parte confinante con la zona sud di Novara risulta particolarmente compromessa, a seguito della creazione di grandi infrastrutture ed impianti, quali la tangenziale di Novara, il depuratore delle acque reflue urbane, l'area di snodo delle linee ad alta tensione e l'area della discarica.\nAcque superficiali.\nLe acque superficiali sono essenzialmente costituite dai torrenti Agogna e Arbogna e dal reticolo di canali artificiali utilizzati per l'irrigazione:\nGeologia.\nLa natura del suolo consiste unicamente di depositi continentali quaternari di natura fluvioglaciale e fluviale:\nI depositi delle alluvioni fluvioglaciali e fluviali recenti ed attuali si rilevano solo ad ovest dell'abitato di Garbagna, dove, essendo legati alle esondazioni, sono costituiti prevalentemente da materiale sabbioso-limoso.\nI depositi delle alluvioni fluvioglaciali rissiane sono formati da ghiaie, sabbie e limi giallastri; il limite superficiale superiore \u00e8 costituito da argille di colore giallo ocra. Il deposito fluvioglaciale Riss costituisce l'altopiano di Novara-Vespolate e i due pianalti a morfologia subpianeggiante di Garbagna e Nibbiola. In questa zona la fascia dei fontanili ha andamento N-S a partire dalla base del terrazzo rissiano, da Olengo a Vespolate, poi vira a NO-SE.\nAttorno al terrazzo rissiano sono i depositi delle alluvioni w\u00fcrmiane, formate da materiali fluvioglaciali ghiaioso-ciottolosi e fluviali sabbioso-limosi, rispettivamente a monte e a valle della linea dei fontanili.\nIl passaggio dai depositi fluvioglaciali a quelli fluviali corrisponde alla diminuzione della granulometria dei terreni, determinando conseguentemente una minore permeabilit\u00e0, favorendo in tal modo l'affioramento della falda freatica.\nIdrogeologia.\nIl terrazzo presenta due tipi di falde:\nPiano paesistico.\nIl piano paesistico per il terrazzo Novara-Vespolate \u00e8 approvato dal consiglio provinciale di Novara nel 2009, con l'obiettivo di tutelare e valorizzazione i patrimoni paesaggistici che storici dell'area.\nTra le attivit\u00e0 individuate dal piano vi sono:"}
{"id": "9141275", "revid": "125863476", "url": "https://it.wikipedia.org/wiki?curid=9141275", "title": "Chiesa di San Giuseppe (Nizza di Sicilia)", "text": " \nLa chiesa di San Giuseppe \u00e8 un tempio sacro cattolico, ubicato nel quartiere Fiumarello, in via Mazzini a Nizza di Sicilia; al suo interno si perpetua il culto in onore di San Giuseppe, venerato patrono del paese aeque principalis con la Madonna Assunta. \nAppartiene alla parrocchia \"Santa Maria Assunta e San Giuseppe\".\nStoria.\nLa chiesa di San Giuseppe, sita nel quartiere Fiumarello, costituiva anticamente la cappella privata dei Principi d'Alcontres, come testimoniava lo stemma nobiliare che un tempo ne dominava l'arco maggiore. L'Arcipretura del Rosario di Roccalumera ne ricevette successivamente la giurisdizione e la gest\u00ec come cappellania curata fino a quando, il 26 luglio 1921, la chiesa fu eretta a parrocchia dall'Arcivescovo Letterio D'Arrigo Ramondini; tuttavia, in seguito al terribile terremoto che nel 1908 aveva colpito tutta la provincia di Messina, il sacro edificio era in quel momento inagibile; il suo recupero e la riparazione degli ingenti danni procurati dal sisma ebbero avvio solo nel marzo 1925.\nNel frattempo la cura pastorale della comunit\u00e0 fu affidata - fino al settembre 1982 - ai padri Agostiniani, che riorganizzarono l'area del presbiterio in seguito alla riforma liturgica.\nNel 1984 l'Arcivescovo di Messina Ignazio Cannav\u00f2 decise l'unificazione di tutto il territorio del paese sotto un'unica parrocchia: le parrocchie preesistenti si unirono e nacque cos\u00ec la parrocchia \"Santa Maria Assunta e San Giuseppe\", operante su tutto il paese e avente sede canonica presso la chiesa dell'Assunta; entrambe le chiese continuarono per\u00f2 a servire da chiesa parrocchiale, essendo di dimensioni ridotte; contestualmente all'unificazione il Vescovo Cannav\u00f2 aveva anche decretato che la Madonna Assunta e San Giuseppe fossero eletti Patroni aeque principalis della cittadina nizzarda. Il primo parroco della nuova parrocchia fu don Carmelo Calabr\u00f2, gi\u00e0 parroco dell'Assunta dal 1944, aiutato successivamente da don Santi Gigante come parroco in solido; morto don Calabr\u00f2, a padre Gigante si affianc\u00f2 come parroco in solido don Giuseppe La Speme; furono loro a curare nei primi anni duemila il restauro della chiesa, il nuovo altare fu solennemente consacrato dall'arcivescovo La Piana il 26 settembre 2009, durante la messa di dedicazione del tempio.\nDescrizione.\nIl sacro edificio \u00e8 stato sottoposto a importanti e necessari lavori di restauro nei primi anni duemila. In questa occasione all'esterno \u00e8 stata installata una nuova vetrata artistica raffigurante san Giuseppe recante in braccio il Bambino Ges\u00f9, disegnata ed eseguita dal maestro messinese Rosari\u00f2 Arn\u00f2. All'interno il presbiterio \u00e8 stato artisticamente rinnovato: un tempo (fino agli anni settanta) ospitava l'altare maggiore sopra il quale si trovava la nicchia che custodiva il simulacro del titolare della Chiesa, mentre nella stessa area anticamente esisteva una tribuna che comunicava direttamente con la casa dei principi d'Alcontres;\ndagli anni settanta invece vi \u00e8 collocato un antico e pregevole Crocifisso, precedentemente collocato in un altare laterale; i lavori di restauro hanno rivelato che il Crocifisso, nel corso dei secoli, era stato ricoperto di gesso dalla testa ai piedi, impedendo di fatto di vedere l'opera originale; il prof. Ignazio Lo Faro di Catania, accortosi della cosa, ha rimosso tutte le coperture del Crocifisso riportandolo alla luce nella sua bellezza originale e l'ha datato al sec. XVI, attribuendolo ad un artista messinese della famiglia Comunella.\nL'adattamento del presbiterio \u00e8 stato eseguito dal Maestro d'arte Giacomo Alberghina; i mosaici dell'Agnello pasquale e del sepolcro vuoto posto sull'altare e sull'ambone sono stati eseguiti dalla ditta Mosaic'Art di Ragusa su disegni del prof. Francesco Alberghina.\nSulla parete destra si trovano attualmente il confessionale, una stampa della Divina Misericordia, la statua dell'Addolorata, un altorilievo della Risurrezione e il fonte battesimale.\nSulla parete sinistra invece si trovano l'antico simulacro di san Biagio, realizzato nel 1892 dallo scultore messinese Antonio Sacc\u00e0, un quadro del sacro Cuore di Ges\u00f9, la riproduzione della grotta di Lourdes con il simulacro della Vergine Maria e di santa Bernadette, e il venerato simulacro di san Giuseppe, titolare della chiesa, che \u00e8 stato restaurato in occasione dell'anno di San Giuseppe indetto dal papa Francesco l'8 dicembre 2020.\nFesta di san Giuseppe.\nLa chiesa \u00e8 sede, ogni anno, della festa liturgica in onore del Santo, patrono aeque principalis della cittadina insieme alla Madonna Assunta, con il novenario di preparazione e le sante Messe del giorno festivo.\nChiese filiali.\nSul suolo nizzardo sorgono anche la Chiesa di Santa Maria Assunta, l'altra Patrona della cittadina, nonch\u00e9 i due tempietti che costituiscono chiese filiali della parrocchia \"Santa Maria Assunta e San Giuseppe\": la chiesa di San Giovanni Battista e la chiesa di San Francesco di Paola. \nNella Chiesa di San Giovanni Battista, eretta nel XVII secolo per gli abitanti della Marina di Fiumedinisi, si trovano varie opere di pregio (tra cui spicca una tavola raffigurante la Madonna con i SS. Pietro e Paolo datata 1587) e la venerata statua della Madonna Immacolata (di autore anonimo, ma estremamente somigliante alla Madonna del Carmelo di Furnari e alla Madonna Immacolata del Duomo di Pozzo di Gotto, attribuite al messinese Michele Gangeri, operante nel XIX secolo), solennemente festeggiata ogni 8 dicembre con la processione per le vie del paese e la rappresentazione di \u201cu Sciccareddu sarbaggiu\u201d davanti alla chiesa nonch\u00e9 - con cadenza quinquennale - la prima domenica di agosto con la processione sul mare con le barche; ogni 22 giugno inoltre ha luogo la tradizionale fiera di san Giovanni.\nNella chiesa di San Francesco di Paola (costruita nel 1733 dal principe D'Alcontres come cappella del convento dei frati Paolotti, poi trasformato in sede municipale) si trova un solo altare, dominato da un dipinto del Parmigiani raffigurante san Francesco di Paola, che sostituisce il precedente dipinto del santo datato al 2 febbraio 1794, oggi conservato presso il Museo di Messina); conserva anche una statua seriale di santa Teresina e una venerata statua in cartapesta di santa Rita da Cascia, che sostituiscono un dipinto settecentesco dei Santi Pietro e Paolo e un altro del primo ottocento del Cristo morto con la Maddalena che gli bacia la mano (opera di Nicol\u00f2 Mazzagatti), andate perdute."}
{"id": "9141280", "revid": "1442080", "url": "https://it.wikipedia.org/wiki?curid=9141280", "title": "Valse pour les enfants", "text": "La Valse pour les enfants \u00e8 una breve composizione per pianoforte scritta da Igor' F\u00ebdorovi\u010d Stravinskij nel 1917.\nStoria.\nL'interesse di Stravinskij a comporre per piccole formazioni o per il solo pianoforte fu una caratteristica della sua attivit\u00e0 dopo il 1913 quando abbandon\u00f2 le compagini di grandi dimensioni. Oltre alla musica da camera si dedic\u00f2 a scrivere alcuni brani per pianoforte a quattro mani, i \"Tre pezzi facili\" e i \"Cinque pezzi facili\"; l'intento di queste composizioni era creare una parte pianistica di facile realizzazione per i giovani esecutori alle prime armi. Nell'ambito di queste brevi pagine rientra anche la \"Valse pour les enfants\" che fu pubblicata su Le Figaro, quotidiano di Parigi, il 21 maggio 1922 con la scritta \"Improvis\u00e9 au Figaro\", riproducendo per avvalorare la cosa una frase autografa di Stravinskij: \"Une valse pour les petits lecteurs du Figaro\". In realt\u00e0 il compositore scrisse questo valzer durante il suo soggiorno svizzero a Morges nel 1917 mentre componeva i \"Pezzi facili\" per i suoi figli; soltanto nel 1922 il brano venne pubblicato sul quotidiano i cui redattori vollero far credere a una scrittura estemporanea del pezzo. Nella copia autografa di Stravinskij appare infatti la scritta: \"Pas du tout improvis\u00e9e, tout ce qu'il y a de plus compos\u00e9e! Igor Stravinskij\" per sottolineare che non vi fu improvvisazione, ma una composizione fatta e finita del brano. \nAnalisi.\nIl piccolo pezzo, di sole 56 battute, ha alcuni aspetti che lo ricollegano ai \"Pezzi facili\" scritti quasi contemporaneamente e in particolare la parte della mano sinistra, che esegue l'accompagnamento e che presenta ripetutamente due sole battute, rimarcando in tal modo il tempo di un valzer classico. Tutto il brano si sviluppa nell'ambito di una semplice serie di cinque note; la mano destra espone una leggera melodia, un po' malinconica, costruita su suoni che mutano lievemente, quasi rispecchiandosi, anticipando di molti anni l'istintiva tendenza di Stravinskij per un tipo di costruzione seriale. "}
{"id": "9141286", "revid": "1972453", "url": "https://it.wikipedia.org/wiki?curid=9141286", "title": "Tre Valli Varesine 2021", "text": "La Tre Valli Varesine 2021, centesima edizione della corsa, valevole come quarantunesima prova dell'UCI ProSeries 2021 e diciassettesima della Ciclismo Cup 2021, di categoria 1.Pro, si svolse il 5 ottobre 2021 su un percorso di 196,7\u00a0km, con partenza dalla sede di Eolo a Busto Arsizio e arrivo a Varese, in Italia. La vittoria fu appannaggio dell'italiano Alessandro De Marchi, il quale complet\u00f2 il percorso in 4h47'04\", alla media di 41,112\u00a0km/h, precedendo il connazionale Davide Formolo e lo sloveno Tadej Poga\u010dar.\nSul traguardo di Varese 41 ciclisti, su 166 partiti da Busto Arsizio, portarono a termine la manifestazione."}
{"id": "9141287", "revid": "1318658", "url": "https://it.wikipedia.org/wiki?curid=9141287", "title": "Mary Philadelphia Merrifield", "text": "Biografia.\nNacque a Brompton (Londra) nel 1804. Suo padre, Sir Charles Watkins, era un avvocato specializzato nel trasferimento di propriet\u00e0. Nel 1826/7, spos\u00f2 John Merrifield e diede alla luce nel 1827 un figlio, Charles Watkins Merrifield, e un secondo figlio Frederick Merrifield nel 1831. In seguito si trasferirono a Dorset Gardens, Brighton. Suo marito lavorava come avvocato e lei intraprese la traduzione di un libro sulla pittura di un artista del XV secolo, Cennino Cennini . Il libro, \"Libro dell'Arte\", fu pubblicato nel 1844.\nNel 1846 pubblic\u00f2 \"L'arte dell'affresco (The\" \"Art of Fresco Painting\"), che le fu commissionato dalla Royal Commission on the Fine Arts, assistita dai suoi due figli. Nel 1850 espose i suoi dipinti nella prima mostra d'arte tenutasi al Royal Pavilion di Brighton.\nNel 1854 scelse un soggetto diverso e pubblic\u00f2 \"Dress as a Fine Art\". Il suo approccio ha sfidato gli stereotipi, dimostrando che la moda era un argomento suscettibile di studio scientifico. Dimostr\u00f2 che le persone interessate alla moda possono aspirare all'interesse accademico.\nNel 1857 dimostr\u00f2 la sua conoscenza della storia locale quando pubblic\u00f2 \"Brighton Past and Present\" . Nel 1857 le fu assegnata una pensione civile di \u00a3 100 all'anno. Grazie alla sua posizione a Brighton per ricercare \"A Sketch of the Natural History of Brighton\" che, insieme a successivi articoli scientifici, l'ha resa un'esperta di alghe. Nel 1870 pubblic\u00f2 altri articoli sulla storia naturale. Era cos\u00ec interessata a corrispondere con il naturalista Jacob Georg Agardh da imparatre lo svedese. Agardh restitu\u00ec il complimento nominando un'alga australiana, \"Rytiphlaea Merrifieldiae\" (alias Nanopera merrifieldiae), dal suo nome.\nHa continuato a pubblicare articoli sulla rivista scientifica britannica \"Nature\" . Ha anche lavorato all'organizzazione di mostre di storia naturale al Brighton Museum and Art Gallery.\nMerrifield mor\u00ec vedova a casa di sua figlia a Stapleford il 4 gennaio 1889. Le sue collezioni di piante sono ora conservate dal Natural History Museum di Londra, con alcuni esempi nel Booth Museum of Natural History di Brighton. Suo figlio, Frederick, fu in seguito presidente della Brighton School of Art, mentre una delle nipoti Margaret Verrall divenne una studiosa di musica classica e un'altra, Flora Merrifield, era una sostenitrice del suffragio femminile nel Sussex. Il lavoro di Mary \u00e8 stato oggetto di una mostra al Booth Museum of Natural History di Brighton nel 2019."}
{"id": "9141300", "revid": "88740", "url": "https://it.wikipedia.org/wiki?curid=9141300", "title": "Neuroradiologia vascolare", "text": "La neuroradiologia vascolare si avvale della tomografia computerizzata e dell'imaging a risonanza magnetica per la diagnosi di patologie a carico dei vasi intracranici e dei tronchi sovraortici (in quest'ultimo caso \u00e8 utile anche l'ecografia mediante tecnica color-doppler). L'angiografia e le tecniche di radiologia interventistica sono invece di solito destinate ai trattamenti endovascolari. Le patologie pi\u00f9 studiate in tale ambito sono l'aterosclerosi, il furto della succlavia, le dissecazioni, le malformazioni vascolari, ed i tumori del glomo carotideo adiacenti ai vasi arteriosi (paraganglioma).\nAterosclerosi.\nLe metodiche di angio-TC ed angio-RM consentono di valutare sede, estensione, spessore e caratteristiche delle placche ateromasiche. A parit\u00e0 di spessore una placca \"instabile\" pu\u00f2 essere causa di tromboembolismo ed \u00e8 caratterizzata da un cap fibroso sottile associata ad un core necrotico-lipidico. La presenza di un cap fibroso o di calcificazione \u00e8 invece indicativo di placca \"stabile\". Grossi trial hanno evidenziato come stenosi carotidee occupanti oltre il 70% del lume devono essere trattate per via chirurgica o endovascolare, mentre minor beneficio terapeutico si ha per stenosi fra il 60 ed il 50% e nessun beneficio per stenosi inferiori al 50%. Scopo delle metodiche radiologiche non \u00e8 solo evidenziare le stenosi di spessore tale da meritare un approccio terapeutico ma anche valutare la stabilit\u00e0 di lesioni di minore entit\u00e0 che possono comunque essere meritevoli di attenzione. La prima indagine utile a tale scopo \u00e8 l'ecografia per via della sua semplicit\u00e0 e del basso costo, tuttavia tale metodica non consente di studiare il circolo intracranico ed intratoracico, \u00e8 operatore-dipendente ed \u00e8 di difficile esecuzione a livello di alcuni distretti anatomici tortuosi, oltre a dare artefatti in caso di lesioni calcifiche. L'angio-TC \u00e8 l'indagine di secondo livello pi\u00f9 utilizzata per via di una pi\u00f9 semplice interpretazione ed esecuzione rispetto alla angio-RM oltre che per una maggiore diffusione sul territorio dei tomografi TC e per il costo pi\u00f9 basso. Gli studi angio-TC sono pi\u00f9 accurati rispetto a quelli RM anche nello studio di pazienti gi\u00e0 sottoposti a trattamenti endovascolari con posizionamento di stent, tuttavia sono gravati dalla somministrazione al paziente di radiazioni ionizzanti.\nValutazione TC.\nIl primo scopo della TC in questa patologia \u00e8 valutare lo spessore della stenosi, cosa in cui la metodica \u00e8 estremamente accurata (in alcuni casi la presenza di calcificazioni o aree infiammate pu\u00f2 dare artefatti di \"blurring\" che possono rendere i valori un po' meno affidabili). Il metodo NASCET (pi\u00f9 utilizzato) prende come riferimento piani perpendicolari al vaso da studiare e si attua misurando il rapporto fra il punto di massima stenosi ed il diametro vasale di una porzione distale dell'arteria carotide indenne (metodo non utilizzabile se tutto il vaso \u00e8 colpito), mentre il metodo EST rapporta il diametro del punto di massima stenosi con quello del vaso nella stessa sede includendo anche la placca (questo metodo quindi fornisce valori di stenosi pi\u00f9 elevati). \u00c8 anche possibile misurare direttamente il lume carotideo: utilizzando un valore soglia di 1 mm \u00e8 possibile distinguere le stenosi da trattare chirurgicamente, mentre una soglia inferiore a 1,4 mm caratterizza le stenosi da trattare con metodiche non chirurgiche.\nLa TC consente di valutare anche la morfologia della placca. Una placca con margini smussi \u00e8 indicativa di stabilit\u00e0, mentre una placca eccentrica e con irregolarit\u00e0 di superficie depone per una placca instabile, come anche la presenza di ulcerazione superficiale o di un cap fibroso pi\u00f9 sottile di 1 mm. Le lesioni ulcerate possono essere di 4 tipi. che non differiscono per entit\u00e0 del rischio (i tipi 1 e 3 sono i pi\u00f9 frequenti): \nLe componenti costituenti la placca possono essere caratterizzate utilizzando la TC: le lesioni prevalentemente adipose presentano valori di densit\u00e0 inferiori a 60 HU, quelle \"miste\" fra 60 e 130 HU, quelle calcifiche sopra le 130 HU. Lesioni con densit\u00e0 inferiore a 30 HU sono associate ad un \"core\" lipidico, mentre aree nel contesto della placca con valori di densit\u00e0 inferiori a 0 HU depongono per emorragie intraplacca e quindi instabilit\u00e0. Alcuni Autori sostengono di poter anche valutare il grado di flogosi nel contesto della placca studiando il suo potenziamento dopo somministrazione di mezzo di contrasto.\nValutazione RM.\nLe metodiche RM che non impiegano il mezzo di contrasto sono spesso inficiate da artefatti dovuti al flusso turbolento del sangue che provocano caduta del segnale (nei vasi affetti da stenosi ateromasiche questi artefatti sono la norma) di conseguenza spesso i valori di spessore delle stenosi trovati con queste metodiche non sono ben confrontabili con quelli rilevati tramite angiografia; motivo per cui di norma in RM sono utilizzate le sequenze eseguite dopo iniezione di mezzo di contrasto. Secondo recenti trial la Angio-RM cos\u00ec eseguita \u00e8 un po' pi\u00f9 affidabile dell'angio-TC nello studio delle stenosi di entit\u00e0 superiore al 70%, mentre sembra essere un po' meno affidabile nelle stenosi moderate.\nLe metodiche angio-RM sono in grado di studiare solo il lume vasale, quindi al contrario delle metodiche angio-TC non possono fornire informazioni sulla parete se non per la presenza di ulcerazione. Utilizzando scansioni TOF (\"Time Of Flight\" senza mezzo di contrasto) \u00e8 possibile caratterizzare nella maniera pi\u00f9 accurata il cap fibroso che in queste sequenze appare di norma come banda ipointensa localizzata all'interno del lume negli ateromi che presentano un cap abbastanza spesso (se il cap \u00e8 sottile questo reperto non \u00e8 visibile). In caso di rottura dell'ateroma le sequenze TOF evidenziano una focale area ipointensa adiacente al lume da riferire ad emorragia o trombo murale.\nLa tipologia di placca pu\u00f2 essere studiata utilizzando apposite sequenze e bobine, tuttavia \u00e8 un'indagine RM molto complessa, ma promettente ed ancora oggetto di ricerche. Come per altri distretti corporei \u00e8 cos\u00ec possibile studiare il materiale di cui la placca \u00e8 composta sfruttando il tipico segnale RM emesso da lipidi, liquidi e tessuti solidi che viene studiato mediante \"RM multiparametrica\" (sequenze T1, T2, DP e TOF, oltre che dopo somministrazione di mezzi di contrasto di flusso per lo studio della componente vasale intraplacca, superparamagnetici per lo studio della componente macrofagica o specifici per target biologici importanti dal punto di vista patogenetico).\nFurto della succlavia.\n\u00c8 una sindrome causata da una placca aterosclerotica occludente l'arteria succlavia a monte dell'origine dell'arteria vertebrale, che quindi rifornisce il tratto arterioso a valle della stenosi causando caduta del flusso ematico cerebrale. La diagnosi viene fatta dimostrando la stenosi e l'inversione del flusso. L'angio-TC \u00e8 molto accurata nell'identificare la stenosi, mentre le metodiche angio-RM senza mezzo di contrasto sono adatte a rilevare l'inversione del flusso ematico. Utilizzando 2 acquisizioni TOF 2D, una per ogni direzione del flusso \u00e8 possibile identificare in un caso l'arteria con il flusso regolare e nell'altro quella con il flusso patologico. Tali sequenze consentono anche di misurare l'entit\u00e0 del furto, proporzionale all'intensit\u00e0 del segnale. \u00c8 possibile ottenere dati simili anche mediante studi dinamici dopo mezzo di contrasto, incannulando l'arto controlaterale al vaso colpito per ridurre gli artefatti da pulsazione e respiratori.\nDissecazione.\nLe metodiche radiologiche di angio-TC ed angio-RM sono fondamentali per riconoscere tempestivamente questa patologia e quindi attuare un'adeguata terapia medica o endovascolare mediante tecniche di radiologia interventistica. La maggior parte degli ematomi subintimali regredisce al follow-up radiologico, al contrario delle dilatazioni subavventiziali.\nAll'angiografia la dissecazione subintimale si presenta con un aspetto detto \"a fiamma di candela\" mentre lo pseudoaneurisma da dissezione subaventiziale appare di aspetto fusiforme. In alcuni casi \u00e8 possibile distinguere il \"flap\" intimale o un \"falso lume\". All'ecografia (indagine usata pi\u00f9 spesso come primo step) \u00e8 possibile osservare dilatazione esterna del vaso colpito, l'ematoma intramurale o il flap intimale, associate spesso a modificazioni del segnale doppler. L'ecografia \u00e8 spesso affetta da falsi negativi in quanto non \u00e8 in grado di studiare tutto l'albero vascolare. La RM \u00e8 superiore alla TC nel rilevare l'ematoma intramurale ed \u00e8 pertanto l'esame di secondo livello raccomandato rispetto alla TC, che comunque rimane una valida alternativa che ha l'indubbio vantaggio di permettere una valutazione contemporanea di scheletro e tessuti molli in seguito ai traumi.\nValutazione TC.\nL'ematoma intramurale \u00e8 difficile da osservare alla TC in quanto presenta la stessa densit\u00e0 dei tessuti circostanti. spesso l'ematoma \u00e8 evidente come restrizione del lume vasale, in alcuni casi \u00e8 invece possibile osservare un inspessimento \"a semiluna\" del lume o la presenza di un aspetto fusiforme del vaso in caso di aneurismi subavventiziali.\nValutazione RM.\nLa RM consente di valutare agevolmente la presenza del trombo intramurale (evidente alle sequenze T1, T2 e DP pesate per la presenza di derivati dell'emoglobina) e la morfologia vasale. L'ossiemoglobina \u00e8 presente fino a 72 ore dall'evento e mostra l'ematoma come isointenso nelle sequenze T1 pesate rispetto al tessuto muscolare intorno, rendendone difficile l'identificazioni in fase molto precoce; oltre le 72 ore il segnale T1 diventa iperintenso per la comparsa di metaemoglobina paramagnetica, rendendo la diagnosi agevole.\nLa sensibilit\u00e0 della RM nello studio delle arterie vertebrali \u00e8 inferiore rispetto alle carotidi per via della ridotta dimensione di questi vasi, oltre per la vicinanza di plessi venosi che possono dare un segnale artefattuale \"a semiluna\". Il restringimento del lume pu\u00f2 anch'esso essere facilmente rilevato mediante RM, specie usando metodiche TOF ove il trombo risulta nettamente ipointenso con segnale eccentrico \"a semiluna\" o il mezzo di contrasto che opacizza il lume.\nMediante bobine e sequenze dedicate \u00e8 possibile studiare l'ematoma intramurale con modalit\u00e0 simili a quelle gi\u00e0 descritte per la placca ateromasica nel paragrafo precedente.\nMalformazioni vascolari.\nA livello cerebrale, secondo lo schema di Russel e Rubinstein, sono distinte in 4 differenti entit\u00e0: malformazioni arterovenose, emangioma cavernoso, anomalie dello sviluppo venoso e teleangectasie.\nMalformazioni arterovenose.\nLe malformazioni arterovenose (MAV) possono essere scoperte accidentalmente in corso di esami radiologici oppure presentarsi clinicamente come emorragie (complicanza pi\u00f9 temuta) o come ischemie da furto con conseguenti cefalea, deficit neurologici focali o crisi epilettiche. Le lesioni che pi\u00f9 spesso sanguinano sono quelle che nel loro contesto presentano microaneurismi, sono rifornite da piccoli rami arteriosi perforanti o sono drenate da un solo vaso venoso, specie se profondo. Anche lesioni a livello di aree critiche (corteccia sensorimotoria, visiva, aree del linguaggio, nuclei della base, tronco encefalico, peduncoli e nuclei cerebellari) sono a maggior rischio. Queste malformazioni pi\u00f9 frequentemente si rinvengono in sede sovratentoriale.\nL'evidenziazione di MAV non rotte alla TC basale \u00e8 molto difficoltosa in quanto sono isodense rispetto al restante parenchima (possono essere evidenti calcificazioni da pregresse emorragie misconosciute), al contrario in caso di rottura l'emorragia \u00e8 ben evidente come un'area fortemente iperdensa (vedi neuroradiologia delle emorragie) e per tal motivo la TC \u00e8 spesso il primo esame eseguito in questi pazienti. L'uso del mezzo di contrasto abbinato alla TC nelle MAV non rotte rende invece la diagnosi molto semplice e le metodiche angio-TC sono utili nel planning preoperatorio (piccole MAV possono tuttavia sfuggire).\nAlla RM le sequenze T2 e DP pesate permettono di rilevare sia i vasi che compongono la MAV sia l'area di gliosi attorno. Le sequenze FLAIR sono pi\u00f9 efficaci delle T2 o DP nel rilevare la gliosi. Le sequenze T1 pesate mostrano intensit\u00e0 del segnale variabile in funzione del flusso ematico. (il \"nidus\" della lesione \u00e8 evidente come un insieme di vasi con un caratteristico \"vuoto\" di segnale a causa del flusso ematico elevato). Il mezzo di contrasto pu\u00f2 essere utilizzato per ottenere dati comparabili con la TC, mentre le sequenze T2* GRE consentono un agevole individuazione dei depositi di emosiderina da precedenti microsanguinamenti misconosciuti. La RM \u00e8 anche utile per valutare gli esiti di un eventuale trattamento radiochirurgico. Le sequenze Angio-RM non sono pi\u00f9 sensibili delle T1 pesate nel rilevare le MAV, tuttavia sono utili per differenziarle da altre patologie con segnale simile (calcificazioni, emorragie pregresse o emboli). Le sequenze pi\u00f9 utilizzate per visualizzare queste malformazioni sono le TOF 3D, mentre le TOF 2D sono meglio impiegate per lo studio del loro versante venoso o per valutare meglio i rapporti con le strutture circostanti. Le sequenze Angio-RM sono infine molto utili per studiare i vasi in pazienti con emorragia da rottura (che presentano segnale di fondo elevato) o con malformazioni a basso flusso (che presentano basso segnale alle sequenze TOF). Per distinguere all'angio-RM i vasi arteriosi da quelli venosi \u00e8 anche possibile acquisire le immagini nel tempo (angio-RM 4D). Gli studi di attivazione corticale consentono di verificare i rapporti della malformazione con aree cerebrali importanti, come anche quelli trattografici consentono di valutare i rapporti della lesioni con i fasci di sostanza bianca (fascio corticospinale e fascicolo arcuato in primis) in vista di un approccio terapeutico (durante il trattamento radiochirurgico le immagini possono essere coregistrate con la posizione del paziente durante il puntamento).\nL'unica metodica che consente una precisa misurazione del flusso ematico nelle MAV e contemporaneamente il loro trattamento endovascolare \u00e8 l' angiografia effettuata da un radiologo interventista. Questa metodica permette anche nei casi dubbi di differenziare le MAV dalle fistole artero-venose durali dovute a pregresse tromboflebiti. Le altre malformazioni vascolari raramente all'imaging possono essere confuse con una MAV, tuttavia il dubbio pu\u00f2 porsi in corso di emorragia.\nEmangioma cavernoso.\nL'emangioma cavernoso non \u00e8 visibile all'angiografia. Si evidenzia di norma clinicamente con crisi epilettiche focali causate da depositi di emosiderina ed anche in questo caso la complicanza pi\u00f9 temuta \u00e8 l'emorragia da rottura, anche se \u00e8 possibile osservare anche deficit neurologici per vicinanza di queste lesioni con aree nobili. I cavernomi sono localizzati di solito in sede corticale e presentano un aspetto multilobulato \"a nido d'ape\" con margini ben definiti. Al loro interno sono spesso presenti trombi.\nAlla TC si evidenziano di solito solo in caso di emorragia o solo se molto grandi (a volte \u00e8 possibile osservare intorno delle calcificazioni) ed in ogni caso la metodica da sola non consente una caratterizzazione accurata. Le lesioni vecchie possono raramente presentarsi ipodense per evoluzione cistica. Dopo somministrazione di mezzo di contrasto mostrano impregnazione disomogenea per la presenza nel contesto della lesione di aree cistiche e trombi. \nLa RM \u00e8 la metodica di elezione per lo studio dell'emangioma cavernoso in quanto l'aspetto di queste immagini \u00e8 patognomonico per questa patologia. La lesione \u00e8 disomogenea in tutte le sequenze, mentre il nucleo centrale \u00e8 disomogeneamente iperintenso nelle sequenze SE o TSE per la presenza di metaemoglobina all'interno dei vasi trombizzati, con aspetto \"reticolato\" per la contemporanea presenza di emosiderina (aspetto \"moriforme\" o \"a pop corn\"). A livello periferico la lesione mostra un orletto ipointenso in tutte le sequenze dovuto sempre all'emosiderina in questa sede.\nI cavernomi possono essere confusi con emorragia da altra causa in quanto possono apparire pure loro iperintense in diverse sequenze, non dovrebbero per\u00f2 mostrare la struttura interna moriforme o l'anello ipointenso. Nei casi dubbi si pu\u00f2 ripetere l'esame RM a distanza di tempo per vedere se e come la lesione evolve (le emorragie intraparenchimali cambiano pattern di segnale nel corso del tempo). Allo stesso modo anche esiti ischemici con o senza componenti emorragiche possono entrare in diagnosi differenziale, come pure aree di amiloidosi, esiti traumatici, petecchie ipertensive ed esiti di trombosi venose profonde, che per\u00f2 di solito hanno una presentazione clinica differente e non mostrano il \"core\" con aspetto moriforme.\nAnomalie dello sviluppo venoso.\nLe malformazioni venose sono di solito scoperte casualmente in seguito ad accertamenti radiologici per altre cause. E' dubbio che queste lesioni possano rompersi direttamente dando un'emorragia, mentre possono essere cause di complicanze trombotiche o da aumento della pressione al loro interno che possono causare rottura dei vasi a monte. Anatomicamente sono composte da tante venule che drenano in un unico tronco collettore il quale sfocia nel sistema venoso generale tramite una vena subependimale o superficiale (spesso si localizzano in adiacenza dei ventricoli laterali, ma possono essere presenti sia in sede sovra che sottotentoriale ed in questi casi essere drenati da vene precentrali, transpontine, longitudinali intrategmentali o da vene dei dei recessi laterali del quarto ventricolo).\nAlla TC queste malformazioni sono poco evidenti (al limite possono presentarsi come un \"ciuffo\" di strutture lineari poco iperdense a disposizione radiale, segno del \"caput medusae\"). La vena di drenaggio pu\u00f2 essere vista anche senza utilizzare il mezzo di contrasto se molto voluminosa. Tutte queste strutture sono sempre ben visibili all'angio-TC.\nAlla RM la lesione appare con aspetto serpiginoso o nastriforme, con immagine di vuoto di segnale nelle sequenze T1 pesate. Le sequenze T2 pesate e FLAIR mostrano spesso la vena centrale iperintensa. Le sequenze GRE mostrano segnale ipointenso per la presenza di deossiemoglobina all'interno del vaso venoso, mentre il tessuto cerebrale intorno pu\u00f2 presentare alterato segnale da gliosi. Dopo somministrazione del mezzo di contrasto i vasi tributari del collettore appaiono iperintensi, disposti a raggi di ruota ed aumentano di calibro distalmente (aspetto \"a caput medusae\"). Le immagini TOF ricostruite con tecnica MPR consentono di evidenziare bene il vaso collettore, mentre lo studio di perfusione mostra spesso anomalie nel flusso ematico regionale.\nTeleangectasie.\nLe teleangectasie non sono evidenziabili in angiografia e sono di solito scoperte in seguito ad accertamenti eseguiti per altre cause. Raramente si complicano in emorragie e pi\u00f9 spesso se si manifestano clinicamente lo fanno con crisi epilettiche o deficit neurologici. Di solito sono localizzate a livello del ponte e non vengono trattate in alcun modo. Alla RM appaiono come aree nastriformi con sfumata iperintensit\u00e0 nelle sequenze T2 pesate e sfumato potenziamento dopo somministrazione di mezzo di contrasto. Le sequenze GRE le dimostrano come aree ipointense a causa del loro contenuto in deossiemoglobina. Le sequenze TSE possono mostrare sfumata iperintensit\u00e0 artefattuale dovuta alla cancellazione del segnale della deossiemoglobina. Alcuni gliomi, come pure la mielinosi pontina o le placche di demielinizzazione possono entrare in diagnosi differenziale con le teleangectasie, in tali casi \u00e8 bene eseguire le immagini dopo somministrazione di mezzo di contrasto o con sequenze GRE e TSE.\nParaganglioma.\nLa sede sospetta di questa neoplasia, definibile dalla clinica manifestata dal paziente, influenza l'approccio diagnostico neuroradiologico. L'ecografia \u00e8 l'indagine di primo livello nella ricerca di questi tumori in quanto molto sensibile, ma anche poco specifica. \nLa TC \u00e8 l'indagine di scelta per lo studio delle forme interessanti il glomo timpanico e quindi adiacenti all'osso temporale, ove \u00e8 in grado di evidenziarne il rimaneggiamento causato dal tumore e l'interessamento dell'orecchio interno. La lesione appare di norma ben delimitata, a contorni netti ed ipodensa alle scansioni senza mezzo di contrasto (diventa iperdensa precocemente dopo somministrazione di mdc).\nAlla RM i paragangliomi appaiono come lesioni di forma ovalare, ben definite, ipo-isointensi nelle sequenze T1 pesate e disomogenei in quelle T2 pesate (aspetto \"a sale e pepe\"). Tali lesioni presentano inoltre basso flusso ematico. Strie di segnale assente da fenomeni di flow-void sono patognomoniche delle lesioni di questo tipo di maggiori dimensioni. Dopo mezzo di contrasto la lesione ha un comportamento simile a quello gi\u00e0 descritto per la TC. Le immagini in fase venosa sono utili per riconoscere eventuali adenopatie secondarie, mentre le metodiche angio-TC ed angio-RM (con mdc per ovviare alla presenza di turbolenze nel flusso) permettono di studiare il rapporto dei vasi con le lesioni.\nL'angiografia \u00e8 i questi casi fondamentale per identificare i peduncoli arteriosi che irrorano la masa tumorale in vista di un'eventuale embolizzazione preoperatoria per ridurre il rischio emorragico. Le lesioni con questa tecnica presentano un intenso \"blush\" arterioso precoce. "}
{"id": "9141302", "revid": "439868", "url": "https://it.wikipedia.org/wiki?curid=9141302", "title": "Poblet", "text": ""}
{"id": "9141303", "revid": "1272592", "url": "https://it.wikipedia.org/wiki?curid=9141303", "title": "Gridando amore/Adda' turna'", "text": "Gridando amore/Adda' turna' \u00e8 un singolo del cantautore italiano Renato Rascel, pubblicato nel 1961 dalla RCA Italiana."}
{"id": "9141309", "revid": "899609", "url": "https://it.wikipedia.org/wiki?curid=9141309", "title": "The Weeping of a Thousand Years", "text": "The Weeping of a Thousand Years \u00e8 il secondo album in studio del gruppo musicale olandese Deinonychus, pubblicato nel 1996 dalla Cacophonous Records."}
{"id": "9141316", "revid": "2215210", "url": "https://it.wikipedia.org/wiki?curid=9141316", "title": "Andrea Casu", "text": "Biografia.\nNel 2001 viene eletto consigliere al Municipio Roma I. Nel 2006 viene rieletto al Municipio nella lista \"Uniti nell'Ulivo\", ricoprendo il ruolo di capogruppo.\nCon la nascita del Partito Democratico, nel 2008 Casu \u00e8 fra i fondatori dei Giovani Democratici. Tra il 2010 e il 2013 \u00e8 Coordinatore dell'Unione dei Circoli del Municipio Roma I. \nLaureato in Scienze dell'Amministrazione, nell\u2019ottobre 2015 pubblica il libro \u201cFare meglio con meno. Nudge per l\u2019amministrazione digitale\u201d nella collana Politica Studi della casa editrice Franco Angeli. Nel 2016 ricopre l'incarico di assessore alle Attivit\u00e0 produttive, commercio, sicurezza, innovazione e amministrazione digitale nel Municipio Roma IV.\nNel giugno 2017 viene eletto segretario cittadino del PD di Roma. Nel marzo 2019 viene eletto nella Direzione Nazionale del Partito Democratico .\nSi candida alle elezioni suppletive del 3-4 ottobre 2021 della Camera dei deputati per il centro-sinistra nel collegio uninominale di Roma Primavalle, venendo eletto con il 43,5% dei voti."}
{"id": "9141327", "revid": "36426", "url": "https://it.wikipedia.org/wiki?curid=9141327", "title": "Cimitero della Cigna", "text": ""}
{"id": "9141334", "revid": "247222", "url": "https://it.wikipedia.org/wiki?curid=9141334", "title": "Ark of Thought", "text": "Ark of Thought \u00e8 il terzo album in studio del gruppo musicale olandese Deinonychus, pubblicato nel 1996 dalla Supernal Music."}
{"id": "9141335", "revid": "439868", "url": "https://it.wikipedia.org/wiki?curid=9141335", "title": "Lavilla", "text": ""}
{"id": "9141348", "revid": "15756", "url": "https://it.wikipedia.org/wiki?curid=9141348", "title": "Jack Staff", "text": "Jack Staff \u00e8 un super eroe britannico creato dal fumettista Paul Grist nel 2000 e pubblicato inizialmente per la sua casa di produzione indipendente \"Dancing Elephant Press\". Dal 2003 il personaggio viene pubblicato dalla Image Comics. Il personaggio indossa un costume che riprende la bandiera del Regno Unito, la Union Jack e usa come arma un'asta che pu\u00f2 essere caricata da energia elettromagnetica. L'intento dell'autore inglese \u00e8 quello di creare un eroe britannico che trae ispirazione dai pi\u00f9 celebri super eroi statunitensi ma mantenendo intatte il suo background storico-culturale. Intorno al personaggio si sviluppa inoltre un vasto universo narrativo dove trovano spazio super eroi e personaggi che traggono ispirazione sia dai comic book USA, sia dal fumetto e dal folklore della Gran Bretagna.\n\"Jack Staff\" \u00e8 un super eroe che si \u00e8 distinto nella Seconda Guerra Mondiale ed \u00e8 rimasto in attivit\u00e0 fino agli anni ottanta, per poi sparire misteriosamente dalla cronaca. Ricompare per\u00f2 nei primi anni duemila, apparentemente \u00e8 immortale oppure non \u00e8 la stessa persona ad indossare il suo costume. Intorno a lui ruotano diversi misteri, antiche minacce, una pletora di eroi, villain e personaggi che spesso, nel fumetto, rubano la scena allo stesso protagonista. \nBiografia del personaggio.\nJack Staff \u00e8 un super eroe britannico che diviene famoso a livello internazionale durante il secondo conflitto mondiale quando entra a far parte del team \"The Freedom Fighters\" composto oltre a lui dal celebre patriota e combattente americano \"Sergents States\", \"Blazing Glory\" e \"Tommy Twister\". Il luogo dove opera \"Jack Staff\" non \u00e8 per\u00f2 Londra o una grande metropoli ma un paese di provincia di nome \"Catletown\". Duranta la Battaglia d'Inghilterra il posto viene fortemente colpito dai bombardamenti della Luftwaffe. In seguito ad uno di questi attacchi i \"Freedom Fighters\" sono sul luogo per aiutare i soccorsi alla popolazione colpita e a fare da modelli per le foto propagandistiche. Mentre si muovono tra le macerie scoprono una strana botola che una volta aperta libera una moltitudine di pipistrelli. Il primo a calarsi e \"Sergent States\" il quale nei tunnel sotto la citt\u00e0 scopre l'esistenza di un'antica minaccia, un essere demoniaco in grado di tramutarsi in una gigantesca ombra a forma di pipistrello, afferma di chimarsi \"Templar Richard\", colui che si nutre del sangue e delle anime. Apparentemente i quattro combattenti sembrano avere la meglio su di lui il quale trafitto nella zona del cuore torna a prendere le sue sembianze umane. Si tratta di un guerriero vestito da crociato il quale probabilmente ha portato da oriente questa maledizione e sta agendo nell'ombra da secoli.\nDopo la fine della guerra \"Jack Staff\" compare ancora sporadicamente fino agli anni ottanta per poi sparire per sempre. Intorno al duemila la giornalista Becky Burdock \u00e8 ossessionata dalla sua figura e da che fine abbia fatto colui che veniva nominato \"Il pi\u00f9 grande eroe della Britannia\". Tra l'altro nello stesso periodo \"Castletown\" \u00e8 flagellata da una serie di morti che vede le vittime prosciugate del loro sangue e con il collo spezzato. Sembra essere riemersa una minaccia da tempo dimentica, quella del vampiro \"Templar Richard\". Questo chiama in causa la sezione \"Q\", un gruppo di tre investigatori composto da Helen Morgan, Ben Kulmer e Harry Crane, sono gli \"Investigatori dell'Inspiegabile\". Parallelamente si mettono alla caccia del probabile vampiro anche \"Bramble &amp; Son\", un duo formato da padre e figlio i quali danno la caccia ai vampiri da decenni. Il padre \u00e8 stato ispirato a votarsi a questa missione dopo che aveva seguito i \"Freedom Fighters\" nel sottosuolo della citt\u00e0 fono ad essere testimone della battaglia con \"Templar Richard\". Nel momento del bisogno Jack Smith (alter ego di \"Jack Staff\"), ancora vivo e giovane torna ad indossare il suo costume da super eroe e mentre sta indagando si imbatte nell'ultima vittima del vampiro, si tratta dell'investigatrice Helen Morgan. Mentre \u00e8 sulla scena del crimine viene scovato da Becky che ha sentito un urlo provenire da quel vicolo. La giornalista lo fotografa sopra il cadavere della malcapitata, ha la prova che \"Jack Staff\" \u00e8 ancora vivo e potrebbe essere l'assassino. L'urlo viene captato anche dai sensibili sensori del moderno eroe di \"Castletown\": il super eroe in armatura chiamato \"Tom Tom The Robot Man\". Jack viene preso di sorpresa con un attacco dall'alto e consegnato alla polizia. Il suo rilasciato \u00e8 per\u00f2 immediato grazie all'intervento della CIA e del celebre \"Sgt. States\" che si trova in Inghilterra, una delle tappe del suo tour mondiale dopo la sua miracolosa resurrezione. Il Combattente Americano era stato infatti dato per morto negli quaranta, il suo \u00e8 stato caso archiviato come disperso in azione. In realt\u00e0, stando alla versione ufficiale, il suo corpo \u00e8 rimasto congelato nei ghiacci finch\u00e9 non \u00e8 stato ritrovato e riportato in vita. Ma la verit\u00e0 \u00e8 un'altra, il suo corpo \u00e8 stato posseduto dal vampiro \"Templar Richard\" prima di essere ucciso nella sua precedente incarnazione quando aveva affrontato i \"Freedom FIghters\" nel sottosuolo di \"Castletown\". In questi decenni \u00e8 stato protetto dal Governo statunitense che lo ha mandato in missione nelle zone di guerra dove poteva cibarsi del sangue dei nemici della \"Democrazia\". Inizialmente si presenta a Jack in maniera amichevole ma ben presto rivela la sua natura e tra i due vi \u00e8 un combattimento nel quale interviene in maniera determinante \"Tom Tom The Robot\". Jack riesce a trafiggerlo ma anche in questo caso intervengono gli agenti della CIA che insabbiano il caso e portano via il corpo di \"Sgt.States\", pronto nuovamente a risorgere e a soddisfare la sua sete di sangue sotto la protezione della U.S.Army, pronta ad utilizzarlo come super soldato vampiro. Prima dello scontro con Jack, la nuova incarnazione di Templar aveva per\u00f2 avuto modo di colpire un'altra vittima, la giornalista Becky Burdock, alla quale per\u00f2 non spezza il collo e quindi diviene lei stessa un vampiro. Sulle sue tracce c'\u00e8 la coppia \"Bramble &amp; Son\" che riesce a rintracciarla. Il padre vorrebbe ucciderla ma il figlio \"Harold\" \u00e8 infatuato da lei e siccome ha mantenuto la personalit\u00e0 precedente la trasformazione, convince il genitore a risparmiarla.\nLe conseguenze del ritorno di \"Jack Staff\" nell'anno 2002 e la nuova sfida con \"Templar Richard\" creano un Effetto farfalla che sconvolger\u00e0 la tranquilla vita della cittadina di \"Castletown\". La giornalista \"Becky Burdock\" non tiene nascosta la sua vera natura ma diviene famosa come \"Vampire Reporter\". Questo per\u00f2 richiama nel paese oscure forze demoniche quali il misterioso \"Shadow\" e i suoi cani infernali. Questi la intima di unirsi a lui o la eliminer\u00e0. \"Tom Tom The Robot\" viene gravemente danneggiato durante lo scontro con \"Sgt.States/Templar Richard\" e quando \"Jack Staff\" apre l'armatura vi trova al suo interno una ragazzina, che porta furtivamente in ospedale senza svelare il suo segreto. Il fatto non sfugge per\u00f2 a \"Doc Tempest\", la nemesi di \"Tom Tom\" e presto attacca l'inerme adolescente per avere la sua rivincita. Maldestramente rimane gravemente ferito dalla sedia a rotelle su cui si trova la sua presunta vittima, dimostrando la sua incapacit\u00e0 di gestire i poteri sulle condizioni atmosferiche e una vanagloriosa autostima che lo porta sempre inevitabilmente alla sconfitta. \"The Spider\" dopo anni di inattivit\u00e0 ritorna in azione chiedendo l'aiuto di \"Jack Staff\" per catturare un suo imitatore che compie atti criminali con il suo costume e ponendo la sua firma sui suoi misfatti. \"Jack Staff\" decide di aiutarlo ma cade in una trappola dell'anziano \"Signore del Crimine\" che riesce a farlo incolpare di una tentata rapina. L'ispettore Maveryck \u00e8 ben lieto di poter arrestare (per la seconda volta) il super eroe britannico da lui considerato un vigilante fuorilegge incurante dei valori che il suo costume rappresenta. A scagionarlo dalle accuse arriva la rediviva Helen Morgan (del dipartimento \"Q\") la quale ha la prova che \"The Spider\" ha manipolato \"Jack Staff\" per farlo arrestare. Quando l'eroe britannico chiede spiegazioni sulla sua presunta resurrezione Helen dichiara di portare al collo un frammento della misteriosa \"Pietra Valiant\" (trovata in un meteorite) che permette alla sezione \"Q\" di riportala in vita. Tra l'altro offre a Jack la possibilit\u00e0 di unirsi a loro ma per ora lui rifiuta, anche se \"Castletown\" \u00e8 colpita nuovamente da un serial killer. Ha gi\u00e0 colpito in diverse citt\u00e0 del Regno Unito ed ha la caratteristica di lasciare le vittime senza pi\u00f9 nessun muscolo. I sospetti cadono sullo scrittore \"Ian M. Angel\" che si trova in citt\u00e0 per promuovere il suo nuovo romanzo \"The Jigsaw Man\" la cui storia narra di un assassino con lo stesso modus operandi. L'ispettore Maveryck lo porta in centrale per interrogarlo ma lui si professa innocente e non ci sono prove contro di lui. Helen intuisce che dietro i macabri omicidi vi sono eventi sovrannaturali. In seguito ad uno squilibrio tra i confini che delimitano la nostra realt\u00e0 da altre dimensioni (di cui ci ha avvertiti \"The Druid\"), il personaggio del libro sta facendo breccia dalla realt\u00e0 immaginaria del suo scrittore a quella dei lettori. Grazie all'intervento dello stesso \"The Druid\" e di \"Jack Staff\", riescono ad individuare l'entit\u00e0 che sta prendendo corpo. Il Druido per\u00f2 riesce a dissolverlo ritrasformandolo in un cumulo di pagine del libro di Angel. Il Maestro di arti occulte si rivolge a noi lettori chiedendo il nostro aiuto per ripristinare l'equilibrio tra le realt\u00e0, ma girando la pagina del fumetto, svanisce. Eventi ancora pi\u00f9 sinistri potrebbero accadere nel futuro di \"Castletown\".\nTra questi vi \u00e8 il ritrovamento, nel 2002, da parte di John Smith di una cassa mentre stava lavorando come muratore in un sito di costruzione affidato alla sua impresa edile. Si tratta di un oggetto cha pare risalire al diciannovesimo secolo. John lo comunica alla reporter Becky la cui apertura diviene un'esclusiva per il suo giornale \"The World Press\". Il redattore Garret ne organizza un evento mondano dove chi, tra gli invitati, sar\u00e0 in grado di indovinarne il contenuto, vincer\u00e0 10 mila sterline. Tra gli invitati interviene \"Morlan the Mystic\", esperto nelle arti divinatorie e autore degli oroscopi per il giornale, lo stesso John Smith, Mister Chinard (l'originale \"The Spider\"), la modella \"Lynda Jones\", Doctor Spex (dotato di occhiali a Raggi X e diverse personalit\u00e0 dell'elite della citt\u00e0. Prima che inizi la cerimonia di apertura vengono a mancare le luci ed entra in azione un misterioso villain dal nome \"The Claw\", un essere invisibile e di cui si vede solo un grande guanto metallico che copre una mano e l'avambraccio, l'oggetto fonte dei suoi poteri. Ad avere la meglio nel caos che ne deriva \u00e8 \"The Spider\" che ruba la somma messa in palio e scappa. Nella concitazione la cassa si apre e rivale al suo interno un uomo, ancora vivo, che afferma di essere \"Charlie Raven\", il pi\u00f9 grande escapologo dell'Et\u00e0 vittoriana. In seguito a delle ricerche sulla storia inglese si scopre che un famoso escapologo con quel nome \u00e8 realmente vissuto ma \u00e8 improvvisamente scomparso nel 1877 mentre si trovava a \"Castletown\" per una esibizione. Afferma di essere stato tratto in trappola da una donna divenuta immortale in quanto prosciuga le persone della loro energia vitale. Dopo averlo sedato e usato ai suoi scopi lo rinchiuse in quella casa ma lui era ancora vivo ed ha usato le sue incredibili capacit\u00e0 per entrare in uno stato di trance che lo ha tenuto come ibernato per 125 anni. La storia non risulta credibile e Raven viene per ora rinchiuso nella sezione psichiatrica di un ospedale. John per\u00f2 confessa a Becky di credere alla sua storia e che, lui stesso, ha assistito alle sue stupefacenti performance. Questa rivelazione sconvolge la reporter e comincia ad interrogarsi da quanto sia in vita l'alter ego di \"Jack Staff\". D'altra parte lei stessa \u00e8 ora immortale visto che \u00e8 un vampiro, ormai ci\u00f2 che accade a \"Castletown\" non pu\u00f2 pi\u00f9 essere spiegato con la semplice ragione o la scienza moderna.\nLa donna che ruba il tempo, prosciugando il periodo residuo di vita degli esseri umani, esiste realmente, come sostenuto da Charlie Raven. Se ne erano perse la tracce perch\u00e9 lei stessa, subando un'amnesia, si era dimentica delle sue origini (generatasi da una \"Sanguisuga Temporale\") e dei suoi poteri rigenerativi. Ha cominciato cos\u00ec un lento invecchiamento che la portata a vivere in una residenza per anziani a \"Castletown\". Quando casualmente la sua mano tocca quella di John Smith \u00e8 pervasa da un'energia temporale che comincia a ringiovanirla e le ritorna la memoria. John non si accorge di nulla, qualsiasi altro uomo sarebbe stata prosciugato di ogni energia vitale ma quella che alimenta il corpo di \"Jack Staff\" sembra inesurabile. Questo potrebbe spiegare la sua apparentemente resilienza verso il passare del tempo e l'invecchiamento. La donna diviene ossessionata da questo individuo che per lei potrebbe diventare una sorta di batteria inesauribile. Mentre lo segue in una Banca viene per\u00f2 riconosciuta da Raven, ora in libert\u00e0 e che le sta dando la caccia insieme alla reporter Becky. I due si affrontano e a peggiorare la situazione intervengono dei ladri per una rapina. John Smith, nei panni di Jack Staff, riesce a risolvere la situazione anche se viene rinchiuso nel caveau della Banca, insime a Maveryck, Raven e la donna/sanguisuga temporale. Nessuno crede a Raven quando rivela le vera natura dell'apparentemente innocua signorina. Durante la fuga dal caveau della banca che si inonda d'acqua, la donna sviene e l'eroico \"Jack Staff\" interviene per la respirazione bocca a bocca. L'energia temporale che fluisce tra i due \u00e8 talmente strabordante che la donna sembra frantumarsi in mille pezzi. Nessuno riesce a darsi una spiegazione dell'accaduto ma il \"Time Leech\" che l'ha generata non \u00e8 morto ma ha modo di riformarsi nella sua forma originaria all'interno del flusso temporale, impercettibile agli occhi umani. Il fatto \u00e8 catalogato come un altro dei numerosi bizzarri avvenimenti che hanno attraversato \"Castletown\" dal ritorno di \"Jack Staff\", e finora sono passati solo due mesi dalla sua ricomparsa.\nContesto e ideazione.\nPaul Grist si forma come lettore e creatore di fumetti all'interno del variegato mercato britannico tra gli anni settanta e ottanta. Lo stesso autore sottolinea come nella sua madre patria vi fosse (e in parte persiste) una ricca variet\u00e0 di generi e soggetti trattati. Si trovano fumetti umoristici, fantascientifici, war comic, detective comic e altro. Ovviamente vi \u00e8 anche il fumetto super eroistico ma non \u00e8 predominante come nel mercato statunitense, una presenza massiccia che per almeno fino agli anni novanta ha soffocato lo sviluppo di un pi\u00f9 ampio spettro di generi e storie trattate. Per la sua prima serie regolare Paul scegli di puntare su un personaggio quale Kane, un detective la cui pubblicazione si dipana tra gli anni novanta e il 2001. Paul per\u00f2 non nega di aver da sempre avuto una certa fascinazione per quegli eroi in calzamaglia che compiono imprese rocambolesche e improbabili contro nemesi che spesso incarnano le paure pi\u00f9 nascoste della societ\u00e0 occidentale. Con la creazione di \"Jack Staff\" cerca di porre rimedio a quello che lui individua come uno \u00absquilibrio culturale\u00bb. I suoi piani per la serie sono ambiziosi in quanto intorno al personaggio che lui definisce \"Il pi\u00f9 grande eroe della Britannia\", vuole sviluppare un universo fumettistico che attinga sia dagli universi super eroistici degli USA (l'Universo Marvel e DC tra tutti) ma che allo stesso tempo si rifaccia al folklore, ai fumetti e ai personaggi della cultura britannica. Nonostante indossi un costume che ricorda la Union Jack e dovrebbe essere il pi\u00f9 celebre e osannato super eroe della Gran Bretagna (al pari di un Capitan America o Superman), Jack \u00e8 un eroe ormai dimenticato, visto con titubanza dai cittadini inglesi che non si entusiasmano troppo della sua presenza e magari trovano fuori luogo l'indossare la bandiera della loro gloriosa nazione come se fosse un costume da carnevale.\nPaul Grist auto produce la prima serie di \"Jack Staff\" per la sua casa editrice indipendente \"Dancing Elephant Press\" a partire dal 2000. L'autore inglese cura ogni aspetto del fumetto, dai a testi alle matite, al lettering e le copertine. Questa prima serie \u00e8 in bianco e nero e ha una durata di 12 albi distribuiti tra il 2000 e il 2003. la pubblicazione ha periodicit\u00e0 irregolare, dovuta alla lentezza con cui Grist crea ogni singolo albo, una caratteristica che \u00e8 presente in tutte le serie in cui sar\u00e0 impegnato come autore completo. La serie gli vale l'attenzione del terzo maggiore editore degli Stati Uniti, ovvero la Image Comics che gli offre la possibilit\u00e0 di pubblicare le storie del personaggio a partire dal 2003. Da quell'anno parte quindi una seconda serie di Jack Staff che pu\u00f2 godere di una distribuzione pi\u00f9 ampia sul mercato americano e una maggiore pubblicit\u00e0. A questa segue una terza serie dal titolo \"The Weird World of Jack Staff\" e due albi spin-off. Con la Image, a tempi alterni la pubblicazione del personaggio prosegue fino al 2011. L'essere pubblicato dal pi\u00f9 grande editore indipendente statunitense, anche senza i successi di vendite, porta Grist a divenire un autore di culto per molti appassionati che gli riconoscono una grande capacit\u00e0 nell'intrecciare diverse storyline e delineare una moltitudine di personaggi che, all'interno di un'unica serie, riescono ad imbastire un mosaico narrativo variopinto e affascinante. Molti dei personaggi rappresentati sono derivativi o parodie di eroi Marvel o del fumetto britannico, di star della tv o celebri scrittori. Ad esempio \"Tom Tom The Robot\" si ispira a \"Robot Archie\" (eroe in armatura degli anni cinquanta pubblicato in UK), \"Bramble &amp; Son\" allo show televisivo \"Steptoe and Son\" (trasmesso dalla BBC tra il 1962 e il 1974), \"Ian M. Angel\" allo scrittore Neil Gaiman (di cui il nome \u00e8 un'anagramma), \"Morlan the Mystic\" si basa sulle fattezze di Alan Moore (autoproclamatosi un \"Maestro delle arti mistiche\"), \"Sgt.States\" \u00e8 lo specchio di Capitan America di cui replica anche la storia che lo vede ibernato nei ghiacci per decenni. Lo stesso protagonista \"Jack Staff\" riprende costume e fattezze del super eroe Marvel \"Union Jack\" e come lui ha combattuto contro le Potenze dell'Asse, Jack Staff con i \"Freedom Fighters\" e Union Jack con gli Invasori. Bisogna per\u00f2 smentire le voci secondo le quali la serie di \"Jack Staff\" si basi su un progetto che Grist aveva proposto alla Marvel per Union Jack, poi rifiutato. Anche se indubbiamente l'ispirazione al personaggio dell'editore newyorkese \u00e8 evidente, la storia del personaggio cos\u00ec come viene presentata sulle serie a lui dedicate nasce da idee nate ex-novo per l'opera."}
{"id": "9141349", "revid": "1584565", "url": "https://it.wikipedia.org/wiki?curid=9141349", "title": "La signora Min\u00f9", "text": ""}
{"id": "9141352", "revid": "599013", "url": "https://it.wikipedia.org/wiki?curid=9141352", "title": "Cliff Murray", "text": "Carriera.\nCon gli ha disputato i Giochi panamericani di Buenos Aires 1951, vincendo la medaglia d'oro."}
{"id": "9141353", "revid": "599013", "url": "https://it.wikipedia.org/wiki?curid=9141353", "title": "Aleks Petkov", "text": "Carriera.\nClub.\nInizia la sua carriera nelle giovanili del , nel giugno del 2016, all'et\u00e0 di 16 anni, viene acquistato dagli , con i quali firma un contratto triennale.\nIl 22 luglio 2017 ha esordito in prima squadra, sostituendo John Souttar nella vittoria per 3-0 contro l' al Tynecastle Park, in League Cup. Il 19 gennaio 2018 viene girato in prestito al , in Scottish League Two, per il resto della stagione. Esordisce in campionato undici giorni pi\u00f9 tardi, nella sconfitta in casa per 2-3 contro il , giocando l'intera partita.\nNella stagione 2019-2020 gioca dapprima in prestito al e poi al .\nL'8 settembre 2020 ha fatto ritorno in Bulgaria, firmando un contratto annuale con il .\nNazionale.\nIl 22 marzo 2019 ha esordito con la nazionale bulgara Under-21 nell'amichevole contro l'Irlanda del Nord.\nStatistiche.\nPresenze e reti nei club.\n\"Statistiche aggiornate al 4 ottobre 2021.\""}
{"id": "9141354", "revid": "6923", "url": "https://it.wikipedia.org/wiki?curid=9141354", "title": "Saletto (Vigodarzere)", "text": "Saletto \u00e8 una frazione del comune italiano di Vigodarzere, nella provincia di Padova, in Veneto.\nOrigini del nome.\nIl toponimo, molto diffuso in Veneto, sembra rimandare ad un bosco di salici (in lingua latina \"salictum\"), ma non si pu\u00f2 escludere una derivazione da \"sala\", che in lingua longobarda indicava un centro amministrativo. Alla presenza dei Longobardi potrebbero alludere anche il patrono san Silvestro e il compatrono san Giorgio.\nIn passato fu nota con l'appellativo \"d'oltre Brenta\" per distinguerla da Saletto \"di Montagnana\" (attuale Saletto di Borgo Veneto).\nMonumenti e luoghi d'interesse.\nParrocchiale di San Silvestro.\nUna chiesa a Saletto \u00e8 documentata sin dal XII secolo. Notizie pi\u00f9 precise si hanno nel 1297, quando la chiesa di San Silvestro \u00e8 annoverata tra le dieci cappelle dipendenti dalla pieve di Torre.\nDate le pessime condizioni, il luogo sacro fu profondamente rinnovato tra il 1867 e il 1876, cui seguirono ulteriori interventi nel corso del Novecento. Il campanile attuale \u00e8 del 1858.\nVi si conserva un dipinto con la \"Deposizione di Ges\u00f9\"; si tratta di una copia secentesca dell'opera che Niccol\u00f2 Frangipane aveva realizzato nel 1593 per la basilica dei Frari. Di fattura ottocentesca \u00e8 un dipinto del presbiterio raffigurante i \"Santi Silvestro, Antonio di Padova e santa Giustina\". Si cita inoltre la pala che orna l'altare dell'Educazione della Vergine (\"Sant'Anna insegna a leggere a Maria\"), realizzato nel 1925 da Bernardino Palazzi.\nDurante gli ultimi restauri, conclusi nel 2015, sono riemerse le tracce delle decorazioni settecentesche del soffitto e del presbiterio.\nVilla Trevisan, Romanin, Gomiero.\nSi trova nel cuore dell'abitato, delimitata da via Marconi e via da Vinci.\nCome dimostrano le ricerche di Alessandro Baldan, la villa \u00e8 attestata gi\u00e0 nel 1544, quando era propriet\u00e0 di Antonio e Pantaleon Trevisan. Nel 1685, per via matrimoniale, pass\u00f2 alla famiglia Pisani, per poi tornare ai Trevisan fino al 1809, quando fu acquisita da Lorenzo Memmo. Divenuta in seguito dei Romanin, oggi \u00e8 dei Gomiero.\nLa componente pi\u00f9 interessante del complesso \u00e8 costituita dal palazzo padronale, un edificio a pianta quadrata coronato da una sopraelevazione centrale con timpano triangolare, raccordata alla cornice di gronda da volute. Questo elemento determina la simmetria del fronte principale - a sud - che \u00e8 impostata su sette assi, con il salone centrale passante illuminato dal portale architravato e da una coppia di finestre per parte; anche le camere laterali presentano una doppia finestra. Al centro del piano nobile una portafinestra archivoltata si affaccia su un poggiolo in pietra con balaustra a colonnine. Archivoltata \u00e8 pure la finestra della sopraelevazione, anch'essa rivolta a una balaustra a colonne. I pieni del fronte principale sono sottolineati da riquadri colorati. Il fronte nord \u00e8 decisamente pi\u00f9 modesto: mancano i riquadri e le aperture della sopraelevazione sono tamponate.\nI due rustici annessi, sui lati nord ed est, sono stati notevolmente modificati (uno ospita un negozio con una grande vetrina) ed \u00e8 andata quindi perduta l'unitariet\u00e0 del complesso. Di un certo interesse il giardino, che si sviluppa sul lato verso il Brenta, piantumato con alberi ad alto fusto.\nVilla Tron, Giacomelli, Asti.\nSorge nel centro abitato lungo via Marconi, a sudest della chiesa.\nLe prime notizie risalgono a una \"Condizion\" del 1661, in cui Loredana Mocenigo, vedova di Nicol\u00f2 Tron, dichiarava di essere proprietaria di un \u00abcasino e casa di lavoratori, e campi 7\u00bb. Oggi la villa \u00e8 della famiglia Asti.\nIl complesso \u00e8 introdotto da una lunga strada alberata che attraversa il parco antistante. In origine il viale era pi\u00f9 corto poich\u00e9 l'odierna via Marconi scorreva pi\u00f9 a est, dividendo la villa dalla sua campagna.\nLa casa padronale ha pianta quadrangolare e si sviluppa su due livelli poggianti su uno zoccolo, rivolgendo il fronte principale a ovest, verso la strada. Organizzata secondo il tradizionale schema tripartito, con salone passante al centro, in corrispondenza di quest'ultimo si innalza ulteriormente con una sopraelevazione timpanata.\nLa forometria della facciata si basa su cinque assi. Le aperture sono architravate, ad eccezione di quelle centrali del piano nobile e della sopraelevazione, archivoltate con lunetta oggi tamponata.\nGli interni conservano ancora le strutture originali: pavimento in terrazzo veneziano, solai in travatura lignea alla sansovina e scala in pietra.\nAl palazzo si aggiunge una costruzione rettangolare a nord, gi\u00e0 casa del fattore, e una barchessa porticata a sud, quest'ultima ridotta in rovina dopo un incendio."}
{"id": "9141358", "revid": "300067", "url": "https://it.wikipedia.org/wiki?curid=9141358", "title": "Neil Turner", "text": "Carriera.\nCon gli ha disputato i Giochi panamericani di Buenos Aires 1951, vincendo la medaglia d'oro."}
{"id": "9141376", "revid": "300067", "url": "https://it.wikipedia.org/wiki?curid=9141376", "title": "Tadeusz Huci\u0144ski", "text": "Carriera.\nHa guidato la a due edizioni dei Campionati mondiali (1983, 1994) e a cinque dei Campionati europei (1983, 1985, 1987, 1991, 1993)."}
{"id": "9141377", "revid": "767487", "url": "https://it.wikipedia.org/wiki?curid=9141377", "title": "Il sabba", "text": "Il sabba (\"Akelarre\") \u00e8 un film del 2020 diretto da Pablo Ag\u00fcero.\nLa pellicola, che mostra un processo di stregoneria nella Spagna degli inizi del XVII secolo, \u00e8 stata presentata il 19 settembre 2020 al Festival internazionale del cinema di San Sebasti\u00e1n, quindi nel mese successivo \u00e8 stata distribuita in Spagna mentre dall'11 marzo 2021 \u00e8 stata pubblicata su Netflix. Ai Premi Goya 2021 il film ha ottenuto ben 9 candidature conseguendo 5 premi, tutti di carattere tecnico.\nTrama.\nPaesi Baschi, 1609. Cinque ragazze e una bambina vengono arrestate con l'accusa di aver partecipato ad un sabba e processate da un giudice inquisitore.\nLe ragazze avevano semplicemente fatto una festa tra i boschi, ma le torture cui vengono sottoposte affinch\u00e9 confessino, convincono Ana, la pi\u00f9 matura ed intraprendente, a condurre un'iniziativa disperata quanto audace.\nConfidando nell'imminente luna piena cui dovrebbe corrispondere il ritorno degli uomini nel villaggio dal mare, la ragazza architetta un piano che faccia guadagnare tempo, finch\u00e9 non possano venir salvate. L'alternativa \u00e8 essere torturate fino a venire arse sul rogo senza possibilit\u00e0 di difendersi.\nCos\u00ec Ana si dichiara strega assumendo su di s\u00e9 tutte le responsabilit\u00e0 e cominciando un fantasioso racconto in merito al sabba cui avrebbe dato luogo, avendo il solo scopo di guadagnare tempo.\nIl giudice \u00e8 completamente avvinto dalla capacit\u00e0 affabulatoria e dall'arte seduttoria della ragazza ma, anche grazie ai suoi consiglieri, accelera i tempi dell'esecuzione, considerando pericoloso affrontare il ritorno degli uomini del villaggio.\nPrima di mettere al rogo le ragazze, per\u00f2, appresta nel bosco le condizioni esatte del sabba, secondo quanto raccolto nella testimonianza di Ana, per avere l'occasione unica di documentare un tale rito dal vero. Le ragazze, sollecitate in tal senso, si scatenano in canti e danze sfrenate coinvolgendo un sempre pi\u00f9 \"stregato\" giudice Rostegui e riuscendo, nella confusione creata, a scappare.\nLegate insieme da una catena riescono per\u00f2 solo a raggiungere la vetta della falesia che si affaccia direttamente sul mare e, raggiunte dai soldati, decidono su ordine della solita Ana, di gettarsi e... volare."}
{"id": "9141378", "revid": "300067", "url": "https://it.wikipedia.org/wiki?curid=9141378", "title": "Tadeusz Hucinski", "text": ""}
{"id": "9141384", "revid": "300067", "url": "https://it.wikipedia.org/wiki?curid=9141384", "title": "Ludwik Mi\u0119tta-Miko\u0142ajewicz", "text": "Carriera.\nDa allenatore ha guidato la a quattro edizioni dei Campionati europei (1964, 1966, 1980, 1981)."}
{"id": "9141385", "revid": "300067", "url": "https://it.wikipedia.org/wiki?curid=9141385", "title": "Ludwik Mietta-Mikolajewicz", "text": ""}
{"id": "9141389", "revid": "2181294", "url": "https://it.wikipedia.org/wiki?curid=9141389", "title": "Matteo Lepore", "text": "Biografia.\nFormazione.\nNato a Bologna nel quartiere Savena, si diploma presso il Liceo classico Luigi Galvani e si laurea in scienze politiche presso l'Universit\u00e0 di Bologna. Nel 2007 consegue un Master in relazioni internazionali, dopo aver svolto un periodo di stage a Bruxelles presso l'Ufficio di collegamento con le Istituzioni Europee della Regione Emilia-Romagna. Nel 2008 consegue un Master in edilizia e urbanistica e nel 2009 uno in economia della cooperazione, entrambi presso l'ateneo felsineo.\nDal 2008 al 2011 \u00e8 responsabile dell'Area Sviluppo territoriale, innovazione e internazionalizzazione di Legacoop Bologna. Nel 2010 fa invece parte del Comitato tecnico organizzatore della missione della citt\u00e0 di Bologna presso l'Expo 2010 di Shanghai.\nAttivit\u00e0 politica.\nEntrato in politica con i Democratici di Sinistra nel 1999, aderisce al Partito Democratico nel 2007, anno della sua fondazione. \nA seguito delle elezioni comunali del 2011, che proclamano come sindaco di Bologna Virginio Merola, Lepore viene eletto consigliere comunale e nominato assessore comunale ad Affari Istituzionali, Servizi Demografici, Relazioni internazionali, Comunicazione, Marketing urbano, Innovazione e Lavoro. Eletto consigliere comunale anche nella tornata elettorale successiva, che vede la riconferma di Merola alla guida del capoluogo emiliano, viene quindi nominato assessore a Cultura, Turismo, Patrimonio, Sport e Immaginazione civica.\nSindaco di Bologna.\nPresentatosi alle primarie del centro-sinistra per la scelta del candidato sindaco di Bologna per le elezioni comunali del 2021, vince la competizione contro Isabella Conti di Italia Viva, sindaca di San Lazzaro di Savena, con una percentuale del 59,6%. Alle elezioni, sostenuto da Partito Democratico, Movimento 5 Stelle, Europa Verde, Volt-PSI e le liste civiche \"Coalizione Civica, Coraggiosa, Ecologista e Solidale\", \"Matteo Lepore Sindaco\" e \"Anche tu Conti\", viene eletto sindaco al primo turno con il 61,9% dei voti (pi\u00f9 del doppio rispetto al rivale del centro-destra Fabio Battistini, fermo al 29,64%), diventando il candidato pi\u00f9 votato al primo turno dall'introduzione dell'elezione diretta del primo cittadino."}
{"id": "9141390", "revid": "944090", "url": "https://it.wikipedia.org/wiki?curid=9141390", "title": "Plebiscito in Romania del 1864", "text": "Il plebiscito in Romania del 1864 si tenne nei Principati Uniti dal 4 al 7 giugno 1864. Le proposte sono state approvate dal 99,81% dei votanti. \nContesto.\nLa \"Convenzione di Parigi\" del 19 agosto 1858 rimase il documento di governo in seguito all'elezione di Alexandru Ioan Cuza a \"Domnitor\" sui Principati Uniti di Romania (1859). \nDopo il plebiscito, la \"Convenzione di Parigi\" venne sostituita dalla legge organica di Cuza, intitolata \"Statutul dezvolt\u0103tor al Conven\u021biei de la Paris\". A seguito del plebiscito venne istituito il Senato della Romania, chiamato \"Corpul Ponderator\" ( \"Corpo Ponderante\" ). "}
{"id": "9141391", "revid": "270833", "url": "https://it.wikipedia.org/wiki?curid=9141391", "title": "Milano-Torino 2021", "text": "La Milano-Torino 2021, centoduesima edizione della corsa, valevole come quarantaduesima prova dell'UCI ProSeries 2021 categoria 1.Pro e come diciottesima prova della Ciclismo Cup 2021, si svolse il 6 ottobre 2021 su un percorso di 190\u00a0km, con partenza da Magenta e arrivo a Superga, in Italia. La vittoria fu appannaggio dello sloveno Primo\u017e Rogli\u010d, che complet\u00f2 il percorso in 4h17'41\", alla media di 44,240\u00a0km/h, precedendo il britannico Adam Yates e il portoghese Jo\u00e3o Almeida.\nSul traguardo di Superga 109 ciclisti, su 161 partiti da Magenta, portarono a termine la competizione."}
{"id": "9141415", "revid": "697352", "url": "https://it.wikipedia.org/wiki?curid=9141415", "title": "Episodi di PJ Masks - Super pigiamini", "text": ""}
{"id": "9141418", "revid": "697352", "url": "https://it.wikipedia.org/wiki?curid=9141418", "title": "Episodi de Il ritorno di Missione impossibile", "text": ""}
{"id": "9141420", "revid": "6923", "url": "https://it.wikipedia.org/wiki?curid=9141420", "title": "Manisa Futbol Kul\u00fcb\u00fc", "text": "Il Manisa Futbol Kul\u00fcb\u00fc, noto semplicemente come Manisa e gi\u00e0 denominato Manisa B\u00fcy\u00fck\u015fehir Belediyespor, \u00e8 una societ\u00e0 calcistica turca di Magnesia. Milita nella TFF 1. Lig, la seconda divisione del campionato turco di calcio. \nLa squadra ha come colori sociali il bianco e il nero e gioca le partite casalinghe allo stadio 19 maggio di Magnesia, impianto da 16 597 posti.\nStoria.\nFondato nel 1994 come filiale calcistica del \"Manisa B\u00fcy\u00fck\u015fehir Belediyespor\" (Societ\u00e0 sportiva del Comune metropolitano di Magnesia), il club inizi\u00f2 a competere nella B\u00f6lgesel Amat\u00f6r Lig, la quinta divisione turca, nella stagione 2011-2012. Nel 2013-2014 ottenne l'ottavo posto nel proprio girone di quinta serie, qualificandosi ai play-off per la promozione in TFF 3. Lig, dove perse contro il per 3-2 dopo aver battuto il per 2-1. Al termine della stagione 2014-2015 vinse il campionato di quinta serie, perdendo una sola partita in campionato e assicurandosi la promozione in TFF 3. Lig, il quarto livello del calcio turco.\nNella stagione 2016-2017, concludendo al quinto posto il proprio girone di quarta serie, ebbe accesso ai play-off per la promozione in TFF 2. Lig, dove fu eliminato dal in semifinale. Alla fine della stagione 2017-2018 consegu\u00ec la promozione in terza serie, vincendo il campionato di quarta serie.\nNella stagione 2018-2019, grazie al terzo posto in terza divisione, si qualific\u00f2 ai play-off per la promozione in seconda divisione. Dopo aver eliminato il ai quarti di finale degli spareggi, fu eliminato dal in semifinale.\nIl 31 luglio 2019 lasci\u00f2 il Manisa B\u00fcy\u00fck\u015fehir Belediyespor e si costitu\u00ec come sodalizio autonomo, con il nome di \"Manisa Futbol Kul\u00fcb\u00fc\".\nNella stagione 2019-2020 chiuse al secondo posto il proprio girone di terza serie, accedendo nuovamente ai play-off per la promozione in seconda divisione. Dopo aver eliminato l' ai quarti di finale e il in semifinale, in finale fu eliminato dal Tuzlaspor ai tiri di rigore. Nel 2020-2021 vinse il campionato di terza serie, venendo promosso per la prima volta in TFF 1. Lig, la seconda serie turca.\nOrganico.\nRosa 2021-2022.\n\"Aggiornata al 18 agosto 2021\"."}
{"id": "9141421", "revid": "3303", "url": "https://it.wikipedia.org/wiki?curid=9141421", "title": "COP26", "text": ""}
{"id": "9141425", "revid": "287204", "url": "https://it.wikipedia.org/wiki?curid=9141425", "title": "Plebiscito in Romania del 1866", "text": "Il plebiscito in Romania del 1866 si svolse dal 14 al 20 aprile 1866 per approvare la nomina di Carlo Ludovico di Hohenzollern-Sigmaringen quale principe regnante. La proposta fu approvata dal 99,97% dei voti espressi, e il principe Karl Ludwig venne successivamente intronizzato come principe Carlo I il 23 ottobre. Il suo titolo fu poi elevato a re di Romania nel 1881.\nContesto.\nIl 23 febbraio 1866 i liberali radicali costrinsero il principe Alexandru Ioan Cuza ad abdicare a causa della sua cattiva gestione e ad instaurarono una reggenza provvisoria. Lo stesso giorno, la Camera e il Senato scelsero Filippo del Belgio come principe, ma lui rifiut\u00f2.\nL'11 aprile 1866, la reggenza scelse allora il principe Carlo di Hohenzollern, che accett\u00f2 dopo la convocazione di un plebiscito tenutosi dal 14 al 20 aprile 1866.\nConseguenze.\nLe potenze europee riconobbero la validit\u00e0 dell'elezione. La sovranit\u00e0 dell'Alta Porta sulla Romania rimane per il momento. Una nuova costituzione entr\u00f2 in vigore il 1\u00ba luglio 1866. Il 23 ottobre 1866, Carlo sal\u00ec al trono come Carlo I delle Province Unite di Moldavia e Valacchia. Il 9 maggio 1877 le province divennero indipendenti e il 22 maggio 1881 fu incoronato re."}
{"id": "9141430", "revid": "697352", "url": "https://it.wikipedia.org/wiki?curid=9141430", "title": "Collegio elettorale di Arezzo", "text": ""}
{"id": "9141431", "revid": "697352", "url": "https://it.wikipedia.org/wiki?curid=9141431", "title": "Collegio elettorale di Ascoli Piceno", "text": ""}
{"id": "9141432", "revid": "697352", "url": "https://it.wikipedia.org/wiki?curid=9141432", "title": "Collegio elettorale di Bolzano", "text": ""}
{"id": "9141433", "revid": "697352", "url": "https://it.wikipedia.org/wiki?curid=9141433", "title": "Collegio elettorale di Chioggia", "text": ""}
{"id": "9141434", "revid": "697352", "url": "https://it.wikipedia.org/wiki?curid=9141434", "title": "Collegio elettorale di Citt\u00e0 di Castello", "text": ""}
{"id": "9141435", "revid": "697352", "url": "https://it.wikipedia.org/wiki?curid=9141435", "title": "Collegio elettorale di Conegliano", "text": ""}
{"id": "9141436", "revid": "697352", "url": "https://it.wikipedia.org/wiki?curid=9141436", "title": "Collegio elettorale di Empoli", "text": ""}
{"id": "9141438", "revid": "697352", "url": "https://it.wikipedia.org/wiki?curid=9141438", "title": "Collegio elettorale di Foligno", "text": ""}
{"id": "9141440", "revid": "697352", "url": "https://it.wikipedia.org/wiki?curid=9141440", "title": "Collegio elettorale di Lucca", "text": ""}
{"id": "9141441", "revid": "697352", "url": "https://it.wikipedia.org/wiki?curid=9141441", "title": "Collegio elettorale di Orvieto", "text": ""}
{"id": "9141442", "revid": "697352", "url": "https://it.wikipedia.org/wiki?curid=9141442", "title": "Collegio elettorale di Pisa", "text": ""}
{"id": "9141443", "revid": "697352", "url": "https://it.wikipedia.org/wiki?curid=9141443", "title": "Collegio elettorale di Pistoia", "text": ""}
{"id": "9141445", "revid": "697352", "url": "https://it.wikipedia.org/wiki?curid=9141445", "title": "Collegio elettorale di Pontedera", "text": ""}
{"id": "9141446", "revid": "697352", "url": "https://it.wikipedia.org/wiki?curid=9141446", "title": "Collegio elettorale di Siena", "text": ""}
{"id": "9141447", "revid": "697352", "url": "https://it.wikipedia.org/wiki?curid=9141447", "title": "Collegio elettorale di Terni", "text": ""}
{"id": "9141448", "revid": "697352", "url": "https://it.wikipedia.org/wiki?curid=9141448", "title": "Collegio elettorale di Treviso", "text": ""}
{"id": "9141450", "revid": "1305887", "url": "https://it.wikipedia.org/wiki?curid=9141450", "title": "Max Dillon", "text": ""}
{"id": "9141451", "revid": "731511", "url": "https://it.wikipedia.org/wiki?curid=9141451", "title": "Gran Premio di superbike di Portim\u00e3o 2021", "text": "Il Gran Premio di superbike di Portim\u00e3o 2021 \u00e8 stato l'undicesima prova del mondiale superbike del 2021. Nello stesso fine settimana si sono corsi la decima prova del campionato mondiale Supersport e l'ottava ed ultima prova del campionato mondiale Supersport 300.\nI risultati delle gare hanno visto vincere, per quel che concerne il mondiale Superbike: Toprak Razgatl\u0131o\u011flu in gara 1, Michael van der Mark in gara Superpole e Jonathan Rea in gara 2. Con l'affermazione in gara Superpole di van der Mark, la BMW torna a vincere una gara del mondiale Superbike a distanza di oltre otto anni dall'ultima vittoria, ottenuta da Chaz Davies in gara 2 al GP del N\u00fcrburgring del 2013.\nLe gare del mondiale Supersport sono state vinte da: Jules Cluzel in gara 1 e Steven Odendaal in gara 2 mentre quelle del mondiale Supersport 300 sono andate a Samuel Di Sora in gara 1 (prima vittoria francese nella categoria) e Adri\u00e1n Huertas in gara 2.\nGiunto all'ultima prova stagionale il mondiale Supersport 300, il titolo piloti viene assegnato (gi\u00e0 a termine della prima gara di sabato) al pilota spagnolo Adri\u00e1n Huertas."}
{"id": "9141452", "revid": "123307964", "url": "https://it.wikipedia.org/wiki?curid=9141452", "title": "Plebiscito in Romania del 1938", "text": "Il plebiscito in Romania del 1938 si svolse il 24 febbraio 1938 nel Regno di Romania per approvare la nuova costituzione che concedeva poteri dittatoriali al Re di Romania Carlo II . \nSi votava rispondendo oralmente con s\u00ec o no davanti a un ufficio elettorale, con il silenzio contrassegnato come s\u00ec. Il voto era obbligatorio e gli emendamenti furono approvati dal 99,87% dei votanti. Il processo di voto venne descritto come profondamente imperfetto e caratterizzato da diffuse intimidazioni. \nContesto.\nLe elezioni del 20 dicembre 1937 non produssero un chiaro vincitore, cosicch\u00e9 il 18 gennaio 1938 il re Carlo II di Romania sciolse il parlamento nuovamente e convoc\u00f2 nuove elezioni per il 2 marzo 1938. Il 10 febbraio 1938 comp\u00ec un colpo di stato, riferendo ai capi del partito che stava preparando una nuova costituzione e imponendo lo stato d'assedio. Il 20 febbraio 1938 il re sospese la vecchia costituzione, introducendo quella nuova; con un decreto dello stesso giorno, stabil\u00ec la procedura del plebisvito: il voto \u00e8 orale; il silenzio (equivalente alla scheda bianca) in risposta alla domanda era preso come un s\u00ec. Quindi sono possibili solo i voti \"s\u00ec\" e \"no\". Il voto \u00e8 obbligatorio. I seggi sono aperti dalle 8.00 alle 17.00. Risultato finale ufficiale il 27 febbraio 1938. La Costituzione entra in vigore lo stesso giorno.\nModifiche costituzionali.\nLe modifiche proposte alla costituzione includevano: "}
{"id": "9141458", "revid": "131145", "url": "https://it.wikipedia.org/wiki?curid=9141458", "title": "Progressione del record italiano dei 200 metri piani femminili", "text": "La voce seguente illustra la progressione del record italiano dei 200 metri piani femminili di atletica leggera.\nIl primo record italiano femminile su questa distanza venne ratificato il 13 agosto 1922. Fino al 1976 sono stati ratificati record misurati con cronometraggio manuale; dal 1976 \u00e8 entrato in scena il cronometraggio elettronico."}
{"id": "9141459", "revid": "933835", "url": "https://it.wikipedia.org/wiki?curid=9141459", "title": "Jamil Sadegholvaad", "text": "Biografia.\nNato da padre iraniano e madre italiana di Coriano, Sadegholvaad si \u00e8 laureato in scienze politiche alla sede di Forl\u00ec dell'Universit\u00e0 di Bologna, alternando lo studio con il lavoro nel negozio di tappeti persiani aperto dai genitori.\nAttivit\u00e0 politica.\nMembro del Partito Democratico sin dalla sua fondazione, esordisce in politica nel 2009 come assessore all'industria nell'amministrazione provinciale di Rimini guidata da Stefano Vitali fino al 2011.\nAlle elezioni amministrative del 2011 viene eletto consigliere comunale di Rimini col PD, entrando successivamente a far parte della giunta comunale del sindaco Andrea Gnassi, nelle vesti di assessore alla sicurezza, incarico ricoperto per dieci anni dal 2011 al 2021.\nSindaco di Rimini.\nIn vista delle elezioni amministrative del 2021, Sadegholvaad viene scelto dal suo partito come candidato sindaco di Rimini, alla guida di una coalizione di centro-sinistra formata da: PD, Rimini Futura - Azione, Rimini Coraggiosa, Europa Verde e Lista Jamil. Al momento del suo ingresso alla corsa di primo cittadino si era definito, in modo scherzoso, su Facebook \"\"quello con il cognome strano\" prima di lasciare solo il nome Jamil sui manifesti elettorali.\nAlla tornata elettorale viene poi eletto al primo turno con il 51,32% dei voti. Subito dopo la vittoria, Sadegholvaad il 5 ottobre dichiara \"Ho un nome strano, per\u00f2 credo che i riminesi ormai mi conoscano\"\". La proclamazione di Sadegholvaad e l'entrata in carica hanno avuto luogo il 7 ottobre successivo."}
{"id": "9141461", "revid": "599013", "url": "https://it.wikipedia.org/wiki?curid=9141461", "title": "Giuseppe Ippoliti", "text": "Biografia.\nDurante la seconda guerra mondiale, dopo che entr\u00f2 in servizio nell'Arma dei Carabinieri, salv\u00f2 la vita di due ragazze ebree, Edith e Trude Fischhof Gilboa, spacciandole per sue cugine nascondendole in casa; con l'aiuto di sua moglie Teresina Zani nascose il padre e la madre delle ragazze nella loro fattoria di famiglia. In questo modo riusc\u00ec a mettere al sicuro l'intera famiglia dall'Olocausto nazista. "}
{"id": "9141486", "revid": "287204", "url": "https://it.wikipedia.org/wiki?curid=9141486", "title": "Plebiscito in Romania del marzo 1941", "text": "Il plebiscito in Romania del marzo 1941 si svolse dal 2 al 5 marzo 1941 nel Regno di Romania per approvare la politica del \"Conduc\u0103tor\" Ion Antonescu. \nIl voto si svolse oralmente, con gli elettori che hanno risposto s\u00ec o no, con il silenzio interpretato come un \"s\u00ec\". Il referendum \u00e8 stato approvato dal 99,9% dei votanti. A novembre si \u00e8 tenuto un secondo plebiscito sulla politica di Antonescu.\nContesto.\nIl 6 settembre 1940, sotto la pressione tedesca, re Carlo II di Romania nomin\u00f2 il generale Ion Antonescu quale \"Capo dello Stato romeno\", unendo tutti i poteri nella sua persona. Carlo II abdic\u00f2 due giorni dopo; il nuovo re Michele I di Romania conferm\u00f2 i poteri di Antonescu, che poi proclam\u00f2 lo \"Stato nazionale legionario\". Il voto ebbe luogo poco dopo la rivolta della Guardia di Ferro del 21-23 gennaio 1941 come conferma della sua politica.\nAntonescu convoc\u00f2 il plebiscito con il decreto n. 451 del 25 febbraio 1941.\nLe operazioni di voto della \"Grande Assemblea Plebiscitaria della Nazione Rumena\" (\"Adunarea Ob\u015fteasc\u0103 Plebiscitar\u0103 a Na\u0163iunii Rom\u00e2ne\") si svolsero dal 2 al 5 marzo 1941. Il voto veniva espresso oralmente, mentre il silenzio (equivalente alla scheda bianca) era considerato come un \"s\u00ec\". Il voto era obbligatorio per gli uomini di et\u00e0 superiore ai 21 anni; gli ebrei non hanno diritto al voto. Il risultato finale ufficiale venne annunciato l'11 marzo 1941."}
{"id": "9141488", "revid": "663330", "url": "https://it.wikipedia.org/wiki?curid=9141488", "title": "Four Good Days", "text": ""}
{"id": "9141491", "revid": "780783", "url": "https://it.wikipedia.org/wiki?curid=9141491", "title": "Driedaagse Brugge-De Panne", "text": ""}
{"id": "9141493", "revid": "2730", "url": "https://it.wikipedia.org/wiki?curid=9141493", "title": "Plebiscito in Romania del novembre 1941", "text": "Il plebiscito in Romania del novembre 1941 si svolse dal 9 al 15 novembre 1941 nel Regno di Romania per approvare la politica di Ion Antonescu \nIl referendum, il secondo dell'anno sulle politiche di Antonescu dopo quello di marzo, si svolse dopo che il \"Conduc\u0103tor\" aveva esteso il 2 ottobre l'orario di lavoro, riforma accolta con disordini. \nLa votazione, denominata \"Grande Assemblea Plebiscitaria della Nazione Rumena\" (\"Adunarea Ob\u015fteasc\u0103 Plebiscitar\u0103 a Na\u0163iunii Rom\u00e2ne\"), si svolse oralmente, con il silenzio inteso come \"s\u00ec\".\nLe votazioni si svolsero dal 9 al 12 novembre 1941, poi prolungate di tre giorni fino al 15 novembre 1941. Il risultato finale fu annunciato il 23 novembre 1941: i voti a favore furono il 99,99%, mentre solo 68 i contrari."}
{"id": "9141497", "revid": "74801", "url": "https://it.wikipedia.org/wiki?curid=9141497", "title": "Alireza Sarlak", "text": ""}
{"id": "9141502", "revid": "1318658", "url": "https://it.wikipedia.org/wiki?curid=9141502", "title": "Lawrence Okolie", "text": "Debutta tra i professionisti nel 2017. Nel 2021 vince il titolo mondiale WBO dei massimileggeri sconfiggendo per KO tecnico alla sesta ripresa il polacco G\u0142owacki."}
{"id": "9141504", "revid": "47767", "url": "https://it.wikipedia.org/wiki?curid=9141504", "title": "Oratorio di Sant'Abbondio (Masera)", "text": "L'oratorio di Sant'Abbondio \u00e8 un antico edificio religioso, ora sconsacrato, situato a Masera in provincia del Verbano-Cusio-Ossola.\nIl piccolo edificio sorge su uno sperone roccioso nella parte meridionale dell'abitato di Masera, poco distante dal corso del torrente Melezzo e all'imboccatura della val Vigezzo. \nLa parte pi\u00f9 interessante della costruzione \u00e8 il campanile romanico che svetta all'imbocco della valle. L'oratorio presenta una pianta obliqua che segue il percorso dell'antica strada comunale e si adatta alla conformazione del terreno a strapiombo sul torrente. \nLa tradizione vuole che l'edificio fosse parte di un monastero situato poco distante, una bolla di papa Alessandro III, conferma la presenza di una chiesa intitolata a Sant'Abbondio a met\u00e0 del XII secolo e la presenza di un monastero di canonici regolari di Sant'Agostino. Della piccola chiesa originaria, orientata da est a ovest, rimane traccia sotto la finestra a croce del frontone posteriore che presenta un arco absidale. La progressiva incuria e una serie disorganica di interventi di ampliamento hanno portato all'orientamento attuale e alla perdita dell'antico corpo di cui rimane qualche frammento murario. L'edificio sconsacrato \u00e8 attualmente usato come magazzino comunale.\nCaratteristico \u00e8 invece il campanile a muratura liscia con blocchi ben squadrati e privo dell'apparato decorativo che caratterizza altri campanili ossolani, una serie di aperture, due piani di feritoie, uno di bifora e uno di trifora con capitelli a gruccia alleggeriscono la struttura, il tetto a cuspide \u00e8 a piramide. Nel lato settentrionale presenta una curiosa specchiatura con archetti e la presenza di un bovindo a mezza altezza del lato rivolto ad est probabile testimonianza dell'uso anche difensivo della torre."}
{"id": "9141517", "revid": "780783", "url": "https://it.wikipedia.org/wiki?curid=9141517", "title": "RideLondon - Surrey Classic", "text": ""}
{"id": "9141524", "revid": "2202614", "url": "https://it.wikipedia.org/wiki?curid=9141524", "title": "Referendum in Spagna del 1947", "text": "Il referendum in Spagna del 1947 si svolse il 6 luglio 1947 nella Spagna franchista per confermare la cosiddetta Legge di successione alla guida dello Stato (\"Ley de Sucesi\u00f3n en la Jefatura del Estado\"), approvata dalle \"Cortes\" il 7 giugno. \nLa proposta aveva lo scopo di provvedere alla restaurazione della monarchia di Spagna. La legge nominava Francisco Franco quale Capo di Stato a vita o fino alle sue dimissioni, ma gli garantiva anche il potere di nominare il suo successore come Re o Reggente del Regno e quindi stabil\u00ec formalmente un nuovo Regno di Spagna.\nSecondo quanto riferito, \u00e8 stato approvato dal 95,1% dei voti validi su un'affluenza dell'88,6%. \nQuesito.\nLa domanda posta era:"}
{"id": "9141525", "revid": "767487", "url": "https://it.wikipedia.org/wiki?curid=9141525", "title": "La torre dell'espiazione", "text": "La torre dell'espiazione \u00e8 un film muto italiano realizzato da Roberto Roberti nel 1913."}
{"id": "9141527", "revid": "640277", "url": "https://it.wikipedia.org/wiki?curid=9141527", "title": "Expedition 66", "text": "Expedition 66 \u00e8 la 66\u00aa e attuale missione di lunga durata verso la Stazione Spaziale Internazionale che ha avuto inizio il 17 ottobre 2021 con lo sgancio della Sojuz MS-18. L'equipaggio sar\u00e0 composto per le prime settimane dagli equipaggi della SpaceX Crew-2 e della Sojuz MS-19, mentre a novembre verranno raggiunti dall'equipaggio della SpaceX Crew-3 che dar\u00e0 il cambio all'equipaggio della Crew-2. La missione dovrebbe durare sei mesi e verr\u00e0 comandata per la maggior parte dal comandante russo \u0160kaplerov.\nEquipaggio.\nDopo lo sgancio della Sojuz MS-18 con il cosmonauta Novickij e i partecipanti al volo \u0160ipenko e Peresil'd, Dubrov e Vande Hei diventeranno membri dell'equipaggio della Sojuz MS-19 con cui faranno ritorno in primavera 2022 insieme a \u0160kaplerov. Alla conclusione della missione Dubrov e Vande Hei avranno trascorso quasi un anno continuativo in orbita. L'equipaggio della SpaceX Crew-2 lascer\u00e0 la ISS nel novembre 2021 poco prima del'arrivo dell'equipaggio della SpaceX Crew-3, che trascorrer\u00e0 sei mesi sulla ISS.\nEventi missione.\nSpostamento della Progress MS-17.\nIl 21 ottobre 2021 il veicolo cargo russo Progress MS-17 venne sganciato dal modulo Poisk del Segmento russo della Stazione Spaziale Internazionale. Il veicolo rimase per 29 ore alla distanza massima di 185\u00a0km dalla ISS, prima di attraccare al modulo Nauka. Gli spostamenti dei veicoli spaziali russi con equipaggio da un modulo all'altro sono frequenti e vengono svolti manualmente dal comandante presente a bordo con un allontanamento del veicolo dalla ISS di poche decine di metri. Essendo i veicoli Progress per\u00f2 privi di equipaggio e non esistendo una procedura automatica che lo esegua, lo spostamento della Progress non pot\u00e9 essere eseguito allo stesso modo. Inoltre, il sistema TORU attraverso il quale i cosmonauti possono prendere il controllo della Progress in caso di malfunzionamento \u00e8 certificato solo per gli ultimi metri della procedura di attracco e solo lungo l'asse del boccaporto di destinazione. Per questo motivo il Centro di controllo missione di Roscosmos decise di sganciare la Progress e farla allontanare di diverse centinaia di chilometri, eseguendo la procedura d'attracco automatico con il sistema Kurs il giorno successivo. I due cosmonauti a bordo, \u0160kaplerov e Dubrov, nonostante la procedura di attracco fosse automatica, si esercitarono con i simulatori del modulo Zvezda per pilotare manualmente il veicolo in caso di un malfunzionamento del sistema di attracco automatico Kurs. \nIl motivo che rese necessario lo spostamento della Progress fu l'attracco a fine novembre 2021 del nuovo modulo Prichal. Infatti, quando a novembre la Progress MS-17 si sganci\u00f2 definitivamente da Nauka e dalla Stazione Spaziale Internazionale, separ\u00f2 l'adattatore di attracco HDA-to-SSVP (Hybrid Drogue Adapter to Probe and Drogue) dal boccaporto di Nauka su cui era installato e che permetteva ai veicoli Sojuz e Progress di attraccare. Su quello stesso boccaporto lasciato libero dalla Progress venne agganciato il modulo Prichal, dotato dell'adattatore HDA che permette un passaggio pi\u00f9 ampio tra i moduli. Con la Progress MS-17 agganciata a Nauka inoltre venne testata la tenuta dei condotti del carburante di quest'ultimo in modo che in futuro potr\u00e0 essere utilizzato per controllare l'assetto della Stazione Spaziale Internazionale, in aggiunta al modulo Zvezda e alle Progress. La Progress MS-17 lasci\u00f2 la Stazione Spaziale Internazionale 24 ore dopo il lancio del modulo Prichal avvenuto il 24 novembre 2021.\nLancio e attracco della Progress MS-18.\nLa prima missione di rifornimento dell'Expedition 66 inizi\u00f2 il 28 ottobre con il lancio della Progress MS-18 dal Cosmodromo di Bajkonur. Il veicolo, carico di due tonnellate e mezzo di rifornimenti per l'equipaggio, esperimenti scientifici e hardware, impieg\u00f2 due giorni di viaggio per arrivare ed attraccare al modulo Zvezda della Stazione Spaziale Internazionale. Rimarr\u00e0 agganciata alla ISS per cinque mesi, fino ad aprile 2022.\nCambio di comando Pesquet \u2013 \u0160kaplerov.\nIl 6 novembre il comandante francese Thomas Pesquet cedette il comando della Stazione Spaziale Internazionale per i successivi cinque mesi dell'Expedition 66 al cosmonauta russo \u0160kaplerov. Pesquet ritorner\u00e0 sulla Terra insieme ai colleghi di equipaggio della SpaceX Crew-2 il 9 novembre 2021.\nSgancio della SpaceX Crew-2.\nDopo aver rimandato di un giorno per maltempo nella zona di ammaraggio, l'8 novembre l'equipaggio della SpaceX Crew-2 si \u00e8 sganciato dal boccaporto zenith del modulo Harmony della Stazione Spaziale Internazionale. Prima di allontanarsi definitivamente dalla ISS per far ritorno sulla Terra dopo 200 giorni di missione, la Crew Dragon Endeavour ha eseguito un \"flyaround\" della Stazione Spaziale Internazionale per permettere a Pesquet di scattare alcune fotografie al laboratorio orbitale. L'ammaraggio avvenne 4:33 CEST del 9 novembre nel Golfo del Messico, vicino alle coste della Florida.\nLancio e aggancio della SpaceX Crew-3.\nL'11 novembre la Crew Dragon Endurance con il comandante Raja Chari, il pilota Thomas Marshburn e gli specialisti di missione Matthias Maurer e Kayla Barron vennero lanciati a bordo di un Falcon 9 dal Kennedy Space Center. Il viaggio verso la Stazione Spaziale Internazionale dur\u00f2 poco meno di un giorno; Endurance attracc\u00f2 autonomamente al boccaporto anteriore di Harmony del Segmento americano. L'equipaggio rimarr\u00e0 sulla ISS per circa sei mesi, per tutta la durata dell'Expedition 66.\nPossibili collisioni con detriti spaziali.\nPrima emergenza.\nNella mattinata del 10 novembre i Centri di controllo missione di Houston e Mosca avvisarono l'equipaggio di una possibile collisione della Stazione Spaziale Internazionale con alcuni detriti di un satellite cinese Fengyun-1C prevista intorno all'1 del mattino del 12 novembre. La distanza minima tra i due oggetti sarebbe stata di circa 600 metri. Avendo abbastanza tempo per eseguire una manovra correttiva e essendo gi\u00e0 prevista una correzione dell'orbita per il 16 novembre in vista del lancio di Prichal di fine mese\n, i Centri di controllo decisero di eseguire una manovra correttiva dell'orbita. Il 10 novembre alle 20:15 i motori della Progress MS-18 vennero accesi per 6 minuti, aumentando l'altitudine della ISS di 1240 metri.\nSeconda emergenza.\nIl 15 novembre di prima mattina il Centro di controllo di Houston avvert\u00ec l'equipaggio di una possibile collisione con dei detriti spaziali. Stavolta non ebbero il tempo di effettuare una manovra correttiva; all'equipaggio venne ordinato di chiudere i portelloni interni tra i moduli, quelli di collegamento tra il segmento russo e quello americano e di entrare nei rispettivi veicoli spaziali pronti a sganciarsi in caso di impatto. \u0160kaplerov, Dubrov e Vande Hei si rifugiarono nella Sojuz MS-19 mentre Chari, Marshburn, Maurer, Barron nella Crew Dragon Endurance. Passato il momento previsto per l'impatto senza aver rilevato una diminuzione di pressione all'interno della ISS, gli astronauti poterono ritornare temporaneamente al suo interno. Avendo la Stazione Spaziale Internazionale un'orbita di 90 minuti circa, il pericolo di impatto prosegu\u00ec ogni ora e mezza fino a met\u00e0 giornata, momento in cui l'orbita venne dichiarata sicura. Per sicurezza Houston decise di lasciar chiusi per il resto della giornata e per il giorno successivo i moduli laterali del Segmento statunitense. Nella serata del 15 novembre il portavoce del Dipartimento di Stato degli Stati Uniti Ned Price afferm\u00f2 che \"la Federazione Russa aveva condotto incautamente un test distruttivo con un missile antisatellite ad ascesa diretta contro uno dei propri satelliti\", con ogni probabilit\u00e0 il Cosmos 1408, creando \"1500 frammenti di detriti spaziali abbastanza grandi da essere tracciati, oltre a centinaia di migliaia di frammenti di detriti spaziali pi\u00f9 piccoli\".\nSgancio della Cygnus NG-16.\nIl 20 novembre 2021 il veicolo cargo Cygnus NG-16 \"Ellison Onizuka\" carico di rifiuti venne sganciato dal modulo Unity dai controllori di volo sulla Terra sotto la supervisione dell'astronauta Maurer che ne controllava in tempo reale i sistemi. A seguito dello sgancio, l'esperimento Kentucky Re-Entry Probe Experiment (KREPE) posizionato all'interno del veicolo raccolse dati sul test del sistema di protezione termica e del loro contenuto durante il rientro distruttivo in atmosfera avvenuto il 15 dicembre.\nSgancio della Progress MS-17.\nDopo il lancio riuscito del modulo Prichal avvenuto il giorno precedente, la Progress MS-17 con l'adattatore di attracco HDA-to-SSVP di Nauka vennero sganciati dalla ISS il 25 novembre 2021, circa un giorno prima dell'aggancio del nuovo modulo, facendo ritorno sulla Terra in modo distruttivo. \nLancio e aggancio del modulo Prichal.\nIl modulo russo Prichal con una Progress modificata, la Progress M-UM, venne lanciata con il lanciatore Sojuz 2.1b dal Cosmodromo di Bajkonur il 24 novembre 2021. Due giorni dopo si agganci\u00f2 automaticamente al modulo Nauka mentre i cosmonauti \u0160kaplerov e Dubrov monitoravano l'attracco per intervenire in caso di malfunzionamento. La Progress M-UM verr\u00e0 sganciata da Prichal il 23 dicembre. Con l'attracco del nuovo modulo, la costruzione della Stazione Spaziale Internazionale che era stata iniziata nel 1998 venne completata. Prichal ha una forma sferica e un volume abitabile di 14 m3, cinque boccaporti d'attracco per veicoli spaziali e pu\u00f2 trasferire combustibile al modulo Nauka.\nEVA 1 (USOS 78).\nLa prima attivit\u00e0 extraveicolare (EVA) dell'Expedition venne svolta all'esterno del Segmento americano il 2 dicembre dagli astronauti Marshburn (EV1) e Barron (EV2). Lo scopo dell'EVA era la sostituzione di un'antenna di comunicazione di banda S difettosa posizionata sul Segmento P1 dell'ITS che non era pi\u00f9 grado di inviare segnali a Terra tramite il Tracking and Data Relay Satellite System della NASA. Nonostante fosse presente un'altra antenna per le comunicazioni, il Centro di controllo missione di Houston decise di sostituirla per garantire la ridondanza del sistema. La Stazione Spaziale Internazionale \u00e8 dotata di sistemi di comunicazione a banda S a bassa velocit\u00e0 e a banda Ku ad alta velocit\u00e0 per la trasmissione di video. Durante l'EVA Marshburn si agganci\u00f2 all'estremit\u00e0 del Canadarm2 per lavorare pi\u00f9 efficientemente sul luogo insieme a Barron, mentre Maurer manovrava il braccio robotico canadese dall'interno della ISS. L'EVA era inizialmente prevista per il 30 novembre ma venne rimandata di qualche giorno a causa dell'avvicinamento di detriti spaziali alla Stazione Spaziale Internazionale. IV Suit: Chari e Vande Hei; Operatore robotico: Maurer; Ground IV: Andrew Morgan.\nVariazione non pianificata dell'orbita.\nIl 3 dicembre 2021 venne eseguita una variazione non pianificata dell'orbita della Stazione Spaziale Internazionale con l'uso dei propulsori della Progress MS-18 agganciata al boccaporto posteriore di Zvezda; questa modifica fu resa necessaria per evitare un detrito spaziale di un lanciatore Pegasus del 1996. I propulsori vennero accesi per 160 secondi, abbassando l'altitudine della ISS di 310 metri.\nSojuz MS-20.\nL'equipaggio della Sojuz MS-20, composto dal comandante russo Aleksandr Misurkin e dai turisti spaziali Y\u016bsaku Maezawa e Yozo Hirano, raggiunse l'orbita l'8 dicembre 2021 per una missione di breve durata sulla Stazione Spaziale Internazionale. Sei ore dopo, la Sojuz MS-20 si agganci\u00f2 automaticamente al modulo Poisk dove rimarr\u00e0 per 12 giorni, fino alla conclusione della missione. Maezawa e Hirano sono i primi turisti spaziali dal 2009 a raggiungere la Stazione Spaziale Internazionale. Il 20 dicembre la Sojuz MS-20 con il suo equipaggio far\u00e0 ritorno sulla Terra."}
{"id": "9141532", "revid": "149485", "url": "https://it.wikipedia.org/wiki?curid=9141532", "title": "Aryan Tsiutryn", "text": "Biografia.\nHa rappresentato la nazionale maggiore russa dal 2014 al 2020. Dal 2021 compete per la Bielorussia, per la quale ha ottenuto il quinto posto ai campionati europei di Varsavia 2021 e il bronzo iridato ai mondiali di Oslo 2021."}
{"id": "9141534", "revid": "1543377", "url": "https://it.wikipedia.org/wiki?curid=9141534", "title": "Monossido di niobio", "text": "Il monossido di niobio \u00e8 un composto inorganico del niobio e dell'ossigeno con formula NbO. \u00c8 un solido grigio con conduttivit\u00e0 metallica\nStruttura e propriet\u00e0 elettroniche.\nIl monossido di niobio adotta un'insolita struttura cubica, simile alla struttura del salgemma, ma con alcuni atomi mancanti rispetto ad essa, in modo che sia gli atomi di niobio che quelli di ossigeno abbiano geometrie di coordinazione planare quadrate. La notazione di Pearson per questa struttura \u00e8 cP6. I centri di niobio sono disposti in ottaedri e c'\u00e8 una somiglianza strutturale con i cluster di niobio ottaedrici negli alogenuri inferiori del niobio. Nel monossido di niobio la lunghezza del legame Nb-Nb \u00e8 298 pm rispetto ai 285 pm del metallo Uno studio del legame conclude che esistono legami forti e quasi covalenti tra i centri metallici. Il suo gruppo spaziale \u00e8 Pmm (gruppo n\u00b0 221) con passo reticolare a = 0.4211 nm.\n\u00c8 un superconduttore con una temperatura di transizione di 1,38 K. Viene utilizzato nei condensatori in cui si forma uno strato di pentossido di niobio (Nb2O5) attorno ai grani di NbO come dielettrico.\nPreparazione.\nIl monossido di niobio pu\u00f2 essere preparato per riduzione di pentossido di niobio da idrogeno molecolare. Pi\u00f9 tipicamente, \u00e8 preparato per comproporzione:\nL'ossido di niobio (II) \u00e8 un composto chimico di niobio e ossigeno. Oltre all'ossido di niobio (V) e all'ossido di niobio (IV), il solido grigio \u00e8 uno dei numerosi ossidi stabili di niobio. A differenza degli altri ossidi di niobio, la connessione \u00e8 elettricamente conduttiva (circa 106 S/cm ) e viene utilizzata come materiale anodico nei condensatori elettrolitici al niobio.\nEstrazione e presentazione.\nL'ossido di niobio (II) pu\u00f2 essere prodotto facendo reagire ossidi di niobio con niobio elementare ad alte temperature. L'esatto rapporto tra i materiali di partenza dipende dall'ossido utilizzato:\nUtilizzo.\nL'ossido di niobio (II) viene utilizzato come materiale anodico nei condensatori elettrolitici al niobio. Come i corrispondenti condensatori al tantalio, questi svolgono un ruolo importante nella microelettronica, come per esempio nei computer portatili. Rispetto ai condensatori al tantalio, sono pi\u00f9 economici, ma non possono sopportare tensioni elevate. Un altro vantaggio dell'ossido di niobio (II) \u00e8 la sua maggiore stabilit\u00e0 alla temperatura rispetto al tantalio.\nUn'altra applicazione \u00e8 il rivestimento degli elettrodi di messa a terra delle trasmissioni in corrente continua ad alta tensione (HVDC) come l'elettrodotto Italia-Grecia per proteggere l'elettrodo di messa a terra (anodo) dalla corrosione in acqua di mare."}
{"id": "9141537", "revid": "110157", "url": "https://it.wikipedia.org/wiki?curid=9141537", "title": "Pandemia di COVID-19 nelle Samoa", "text": "Il primo caso della pandemia di COVID-19 nelle Samoa \u00e8 stato confermato il 18 novembre 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9141540", "revid": "125311321", "url": "https://it.wikipedia.org/wiki?curid=9141540", "title": "Laverda 750", "text": "La Laverda 750 \u00e8 una motocicletta sportiva prodotta dalla casa motociclistica italiana Moto Laverda dal 1997 al 2001, basandosi sul progetto della Laverda 668.\nDescrizione.\nLa Laverda inizia la produzione della 750 nel 1997 derivandola dalla Laverda 668, della quale mantiene quasi inalterata la ciclistica e il telaio, ma aumentandone la cubatura al fine di creare maggior interesse nel pubblico di fascia media.\nLe caratteristiche peculiari di questo modello sono un design del frontale in stile retr\u00f2, ispirato ai tipici fanaloni delle Moto Laverda che negli anni 70/80 correvano e vincevano nelle varie endurance tipo il Bol d'Or , il motore bicilindrico in linea a richiamare il propulsore delle Laverda 750 SF degli anni 1970, telaio di alluminio e serbatoio sotto sella (per abbassare il baricentro e migliorare l'agilit\u00e0).\nNei vari cicli di produzione vennero poste in commercio la 750 S (1997-1998), la 750 S Formula (1998), la 750 Sport (1999-2001), la 750 SS (Super Sport) (1999-2001), la 750 Formula (1999-2001).\nSi potevano scegliere 2 varianti, con carenatura e senza, e potevano essere arricchite con numerosi accessori tipo parafanghi in carbonio, pompe freno/frizione radiali, piastre sterzo modificate, sospensioni speciali, scarichi in carbonio, pedane in magnesio con comando marce rovescio, eprom con mappa race."}
{"id": "9141542", "revid": "104458", "url": "https://it.wikipedia.org/wiki?curid=9141542", "title": "Hermann Schiestl", "text": "Biografia.\nSchiestl, specialista delle prove tecniche originario di Drobollach am Faaker See di Villaco, debutt\u00f2 in campo internazionale in occasione dei Mondiali juniores di Madonna di Campiglio 1988; in Coppa Europa conquist\u00f2 l'ultima vittoria il 5 dicembre 1994 a Geilo/Hemsedal in slalom speciale e l'ultimo podio il giorno successivo nelle medesime localit\u00e0 e specialit\u00e0 (2\u00ba), mentre in Coppa del Mondo prese per l'ultima volta il via il 30 gennaio 1997 a Schladming ancora in slalom speciale, senza completare la prova. Si ritir\u00f2 al termine della stagione 2002-2003 e la sua ultima gara fu uno slalom speciale FIS disputato il 16 marzo a Folgaria; non prese parte a rassegne olimpiche o iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale\nAustralia New Zealand Cup.\nAustralia New Zealand Cup - vittorie.\nLegenda:\nGS = slalom gigante"}
{"id": "9141543", "revid": "110157", "url": "https://it.wikipedia.org/wiki?curid=9141543", "title": "Pandemia di COVID-19 nelle Isole Marshall", "text": "Il primo caso della pandemia di COVID-19 nelle Isole Marshall \u00e8 stato confermato il 29 ottobre 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9141547", "revid": "2104733", "url": "https://it.wikipedia.org/wiki?curid=9141547", "title": "Born Yesterday (singolo)", "text": "Born Yesterday \u00e8 un singolo della musicista venezuelana Arca con la partecipazione della cantante australiana Sia, pubblicato il 4 ottobre 2021 come primo estratto dal quinto album in studio di Arca \"KICK ii\".\nDescrizione.\nIl singolo \u00e8 stato rilasciato dalla XL Recordings a sorpresa, senza alcuna anticipazione anteriore, su tutte le piattaforme di streaming il 4 ottobre 2021. Lo stesso giorno Arca ha annunciato l'uscita del suo quinto album in studio, \"KICK ii\" \u2013 di cui il brano \u00e8 singolo promozionale \u2013, insieme alle tracce in esso contenute. Nell'occasione, la musicista ha comunicato tramite i suoi canali social:\n\"Born Yesterday\" \u00e8 stato scritto da Arca e Sia con la collaborazione della produttrice americana JMIKE; Sia \u00e8 inoltre l'unica a cantare nel brano. La demo della canzone aveva sub\u00ecto un leak gi\u00e0 nel 2014, quando si ipotizzava che fosse stata proposta alla cantante statunitense Katy Perry.\nIl brano \u00e8 stato descritto di genere pop d'avanguardia influenzato dalla ballata elettronica nello stile di Sia, mentre la base ricorda l'atmosfera ambient dell'album omonimo di Arca.\nVideo musicale.\nIl video musicale del brano, diretto da KinkiFactory, \u00e8 stato pubblicato il 4 ottobre 2021 attraverso il canale YouTube di Arca, e vede la musicista venezuelana danzare e cantare in playback con la voce di Sia.\nFormazione.\nCrediti tratti dall'edizione streaming del singolo."}
{"id": "9141549", "revid": "827058", "url": "https://it.wikipedia.org/wiki?curid=9141549", "title": "Chiesa del Redentore (Gerusalemme)", "text": "La Chiesa luterana del Redentore (, , ) \u00e8 una chiesa protestante situata nella citt\u00e0 Vecchia di Gerusalemme. \u00c8 di propriet\u00e0 della Fondazione Evangelica Gerusalemme, una delle tre fondazioni della Chiesa evangelica in Germania in Terra santa. La chiesa ospita congregazioni luterane di lingua araba, tedesca, danese e inglese. \u00c8 sede del prevosto dei ministeri protestanti tedeschi in Terra Santa (\"Evangelisch in Jerusalem\") e del vescovo della Chiesa evangelica luterana in Giordania e in Terra Santa.\nStoria.\nIl 7 novembre 1869 il sultano Abdul Aziz don\u00f2, in segno di amicizia, la parte est del Muristan al re Federico III di Germania dove sorgeva l'antica chiesa di Santa Maria dei Latini. La chiesa fu costruita dal 1892 al 1898 dall'architetto Paul Ferdinand Groth su progetto di Friedrich Adler. Nel 1898, il kaiser Guglielmo II fece un viaggio a Gerusalemme per inaugurare personalmente la nuova chiesa il 31 ottobre 1898.\nParco archeologico.\nIl parco archeologico \"Durch die Zeiten\" (\"Attraverso i secoli\") sotto la navata della Chiesa del Redentore, inaugurato nel novembre 2012, offre la possibilit\u00e0 di rivivere la storia della citt\u00e0 di Gerusalemme.\nOrganizzazione.\nA partire dal 1852, un pastore serv\u00ec la congregazione protestante di lingua tedesca a Gerusalemme. Tra il 1903 e il 1940 la prevostura ebbe sede in un proprio edificio; ora \u00e8 vicino alla Chiesa del Redentore. Oggi il prevosto serve la congregazione protestante di lingua tedesca ed \u00e8 contemporaneamente rappresentante della Chiesa evangelica in Germania in Israele, Cisgiordania e Giordania. In questa veste, sovrintende alle propriet\u00e0 della Fondazione Evangelica di Gerusalemme e della Fondazione Kaiserin Auguste Victoria a Gerusalemme, nonch\u00e9 al Centro della comunit\u00e0 protestante tedesca ad Amman, in Giordania."}
{"id": "9141550", "revid": "74801", "url": "https://it.wikipedia.org/wiki?curid=9141550", "title": "Richard Stearns", "text": "Con Juris Hartmanis, ha ricevuto l'ACM Turing Award nel 1993 \"in riconoscimento del loro documento seminale che ha stabilito le basi per il campo della teoria della complessit\u00e0 computazionale\". Nel 1994 \u00e8 stato nominato membro dell'Association for Computing Machinery.\nBiografia.\nStearns si \u00e8 laureato con un bachelor in matematica al Carleton College nel 1958. Ha poi conseguito il dottorato di ricerca in matematica alla Princeton University nel 1961 dopo aver completato una tesi di dottorato, intitolata \"Giochi cooperativi a tre persone senza pagamenti collaterali\", sotto la supervisione di Harold W. Kuhn. Stearns \u00e8 ora Distinguished Professor Emeritus di Computer Science presso l'Universit\u00e0 di Albany, che fa parte della State University di New York."}
{"id": "9141554", "revid": "1442080", "url": "https://it.wikipedia.org/wiki?curid=9141554", "title": "Sangiaccato di Krka", "text": "Il sangiaccato di Krka (, ) era un sangiaccato di frontiera (\"serhad\") dell'Impero ottomano.\nDenominazione.\nIl sangiaccato \u00e8 a volte noto nella storiografia serbo-croata come \"Sangiaccato di Krka e Lika\" (\"Kr\u010dko-li\u010dki sand\u017eak\"). Le fonti italiane lo indicano con diverse denominazioni come Cherca Chirca Kirka o Lika.\nStoria.\nNel 1580 Ferhad Pasha Sokolovi\u0107 divenne il primo governatore (beilerbei o semplicemente pasci\u00e0) del Baliaggio di Bosnia. L'Eyalet di Bosnia (o Pascialato) comprendeva un totale di dieci sangiaccati: il sangiaccato di Bosnia (provincia centrale), il sangiaccato di Erzegovina, il sangiaccato di Vu\u010ditrn, il sangiaccato di Prizren, il sangiaccato di Klis, sangiaccato di Krka e sangiaccato di Pakrac.\nIl sangiaccato comprendeva il territorio tra Lika e Krbava e le aree tra Zrmanja e Krka; la sua sede era posta a Knin. Era formato da territori che facevano parte del sangiaccato di Clissa e del sagniaccato di Bosnia.\nIl sangiaccato aveva circa 30 nahiye."}
{"id": "9141595", "revid": "599013", "url": "https://it.wikipedia.org/wiki?curid=9141595", "title": "Cornelia Meusburger", "text": "Biografia.\nLa Meusburger, polivalente originaria di Bezau, debutt\u00f2 in campo internazionale in occasione dei Mondiali juniores di Geilo/Hemsedal 1991, dove vinse la medaglia d'oro nella combinata e quella d'argento nella discesa libera; in Coppa del Mondo ottenne il primo piazzamento il 26 novembre 1993 a Santa Caterina Valfurva in slalom gigante quando arriv\u00f2 17\u00aa: tale risultato sarebbe rimasto il migliore della Meusburger nel massimo circuito internazionale. In Coppa Europa conquist\u00f2 l'ultima vittoria il 19 gennaio 1996 a Krompachy/Plejsy in slalom gigante e l'ultimo podio il 9 febbraio successivo a Pra Loup in supergigante (2\u00aa); prese per l'ultima volta il via in Coppa del Mondo il 4 febbraio 1996 a Val-d'Is\u00e8re in supergigante (38\u00aa) e si ritir\u00f2 al termine della stagione 1996-1997: la sua ultima gara fu lo slalom gigante dei Campionati austriaci juniores 1996, disputato l'8 marzo a Bregenzerwald. Non prese parte a rassegne olimpiche o iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "9141598", "revid": "74801", "url": "https://it.wikipedia.org/wiki?curid=9141598", "title": "Amir Mohammad Yazdani", "text": " Vicecampione iridato ai mondiali di Oslo 2021 nel torneo dei 65 chilogrammi."}
{"id": "9141602", "revid": "110157", "url": "https://it.wikipedia.org/wiki?curid=9141602", "title": "Manuela Umele", "text": "Biografia.\nLa Umele, specialista delle prove tecniche, debutt\u00f2 in campo internazionale in occasione dei Mondiali juniores di Zinal 1990, dove vinse la medaglia d'oro nello slalom gigante; in Coppa Europa conquist\u00f2 l'ultimo podio il 16 dicembre 1994 a Gressoney-La-Trinit\u00e9 nella medesima specialit\u00e0 (2\u00aa) e prese per l'ultima volta il via il 6 marzo 1996 a Champoluc in slalom speciale, senza completare la prova. Si ritir\u00f2 al termine di quella stessa stagione 1995-1996 e la sua ultima gara fu uno slalom speciale FIS disputato il 31 marzo a Mellau; non ottenne piazzamenti in Coppa del Mondo n\u00e9 prese parte a rassegne olimpiche o iridate."}
{"id": "9141603", "revid": "2730", "url": "https://it.wikipedia.org/wiki?curid=9141603", "title": "Oegopsina", "text": "Oegopsina \u00e8 uno dei due sottordini di calamari appartenenti all'ordine Teuthida, insieme al sottordine Myopsina. Insieme a quest'ultimo \u00e8 stato, secondo alcune tassonomie, elevato a Ordine con il nome di Oegopsida, a seguito della messa in dubbio dell'ordine Teuthida.\nLe specie appartenenti al sottordine Oegopsina sono spesso pelagiche, con alcune specie neritiche che vivono nelle vicinanze di montagne sottomarine. Le specie hanno diverse caratteristiche in comune, una testa priva di tasche tentacolari, occhi che mancano di copertura corneale, braccia e mazze tentacolari che possono presentare uncini, supporti boccali privi di ventose e ovidotti che nelle femmine si presentano \"a coppie\".\nGli Oegopsida differiscono dai pi\u00f9 costieri Myopsida, caratterizzati dal genere \"Loligo\", essi infatti presentano coperture corneali sopra gli occhi e tasche tentacolari, mancano di uncini, non hanno ventose sui supporti boccali e presentano un solo ovidotto.\nLe specie di Oegopsina sono gli unici decapodi che difettano di una tasca per i tentacoli, condividono per\u00f2 diversi tratti con alcuni gruppi di decapodi. Come i Bathyteuthoidea e i Myopsida, gli Oegopsida presentano un canale brachiale assente in altre specie calamari. Come gli Spirulidae e gli Idiosepiidae, gli Oegopsida mancano di ventose sui supporti boccali e insieme ai Bathyteuthoidea, gli Idiosepiidae e gli Spirulidae non hanno muscoli circolari sulle ventose.\nDi seguito, le famiglie comprese dal sottordine Oegopsina:\nCollegamenti esterni.\nTree of life Web Project:Oegopsida"}
{"id": "9141605", "revid": "1543377", "url": "https://it.wikipedia.org/wiki?curid=9141605", "title": "Castrovalva (litografia)", "text": "Castrovalva \u00e8 una stampa litografica dell'artista olandese Maurits Cornelis Escher, stampata per la prima volta nel febbraio 1930. Come molte delle prime opere di Escher, raffigura un luogo che ha visitato durante un viaggio in Italia.\nDescrizione.\nRaffigura il villaggio abruzzese di Castrovalva, che si trova in cima a un ripido pendio. La prospettiva \u00e8 verso nord-ovest, dallo stretto sentiero a sinistra che, nel punto da cui si vede questo panorama, fa un tornante a destra, scendendo a valle. In primo piano a lato del sentiero ci sono diverse piante fiorite, erbe, felci, un coleottero e una lumaca. Sullo sfondo vi \u00e8 una vallata con dei campi coltivati e altri due paesi, il pi\u00f9 vicino dei quali \u00e8 Anversa degli Abruzzi, con Casale in lontananza.\nIl cielo presenta alcune nuvole.\nLa firma dell'artista olandese \u00e8 nell'angolo in alto a destra.\nStoria.\nIl comune di Anversa degli Abruzzi ha deciso di dedicare ad Escher l'ultimo tornante prima di arrivare a Castrovalva, proprio il tornante cui l'artista olandese si ferm\u00f2 per realizzare questa litografia.\nNel 1986 la litografia venne donata alla National Gallery of Canada ove si trova da allora."}
{"id": "9141609", "revid": "554814", "url": "https://it.wikipedia.org/wiki?curid=9141609", "title": "Spork", "text": "Lo spork \u00e8 una posata ibrida che ha la forma simile a quella di un cucchiaio con l'aggiunta da due a quattro rebbi. \nI primi esemplari di spork sono apparsi nel XIX secolo e il suo design \u00e8 stato brevettato per la prima volta nel 1874. \nStoria.\nSebbene il primo utilizzo documentato del termine \"spork\" risalga al 1951, strumenti molto simili al moderno spork sono stati inventati a partire dalla fine del secolo precedente. Il primo \u00e8 quello realizzato da Samuel W. Francis, brevetto USA 147119 del 3 febbraio 1874, che combina, in un'unica posata, un cucchiaio, una forchetta e anche un coltello. \nAltri esempi precedenti al moderno spork includono il brevetto USA 904553, per un \"cucchiaio da taglio\", rilasciato a Harry L. McCoy il 24 1908 e il brevetto USA 1044869 per un cucchiaio con un bordo seghettato, concesso a Frank Emmenegger nel 1912. Negli anni a seguire sono stati numerosi i design di spork registrati, fino ad arrivare al pi\u00f9 recente brevetto D388664, rilasciato nel gennaio 1998. \nEtimologia.\nIl termine \"spork\", che nasce dall'unione di \"spoon\" (cucchiaio) e \"fork\" (forchetta), appare per la prima volta nel 1909 all'interno del supplemento del dizionario in lingua inglese Century. Nel 1951 Hyde W. Ballard ha presentato per la prima volta una domanda all'Ufficio Brevetti degli Stati Uniti per registrare il marchio \"Spork\" come combinazione di un cucchiaio e una forchetta in acciaio inossidabile. \nNella cultura di massa.\n\"Spork\" \u00e8 anche il titolo di un film del 2011 diretto dal regista J.B. Ghuman Jr. \nNel film Pixar Toy Story 4 uno dei giocattoli \u00e8 Forky, uno spork di plastica. \nSul personaggio di Forky, Pixar ha realizzato anche una serie televisiva animata di 10 episodi, intitolata \"I perch\u00e9 di Forky\". \nAltri progetti.\n "}
{"id": "9141610", "revid": "104458", "url": "https://it.wikipedia.org/wiki?curid=9141610", "title": "Campionati canadesi di sci alpino 1996", "text": "I Campionati canadesi di sci alpino 1996 si svolsero a Le Relais, a Mont-Sainte-Anne e a Stoneham dal 16 al 23 marzo. Il programma includeva gare di discesa libera, supergigante, slalom gigante e slalom speciale, sia maschili sia femminili, ma i supergiganti sono stati annullati.\nTrattandosi di competizioni valide anche ai fini del punteggio FIS, vi parteciparono anche sciatori di altre federazioni, senza che questo consentisse loro di concorrere al titolo nazionale canadese.\nRisultati.\nUomini.\nDiscesa libera.\nLocalit\u00e0: Mont-Sainte-Anne\nData: 23 marzo\nSlalom gigante.\nLocalit\u00e0: Stoneham\nData: 17 marzo\nSlalom speciale.\nLocalit\u00e0: Le Relais\nData: 16 marzo\nDonne.\nDiscesa libera.\nLocalit\u00e0: Mont-Sainte-Anne\nData: 23 marzo\nSlalom gigante.\nLocalit\u00e0: Stoneham\nData: 17 marzo\nSlalom speciale.\nLocalit\u00e0: Le Relais\nData: 16 marzo"}
{"id": "9141617", "revid": "123641137", "url": "https://it.wikipedia.org/wiki?curid=9141617", "title": "Bruna Pizzini", "text": "Biografia.\nNel 1921 miglior\u00f2 il record italiano dei 60 metri piani all'aperto portandolo a 8\"1/5. Nel 1924 conquist\u00f2 la sua prima medaglia ai campionati italiani di atletica leggera, un argento nei 250 metri piani.\nNel 1925 fu campionessa italiana in quattro specialit\u00e0: 400 metri piani, 83 metri ostacoli, staffetta 4\u00d775 metri e staffetta 4\u00d7200 metri. L'anno successivo torn\u00f2 a salire sul gradino pi\u00f9 alto del podio ai campionati italiani nei 250 e 400 metri piani e nella staffetta 4\u00d775 metri e conquist\u00f2 inoltre i nuovi record italiani nei 200 metri piani (28\"2/5), 400 metri piani (1'04\"3/5) e staffetta 4\u00d7100 metri (55\"2/5)."}
{"id": "9141618", "revid": "149485", "url": "https://it.wikipedia.org/wiki?curid=9141618", "title": "Amirmohammad Babak Yazdanicherati", "text": ""}
{"id": "9141619", "revid": "149485", "url": "https://it.wikipedia.org/wiki?curid=9141619", "title": "Amir Mohammad Babak Yazdanicherati", "text": ""}
{"id": "9141620", "revid": "149485", "url": "https://it.wikipedia.org/wiki?curid=9141620", "title": "Amir Mohammad Yazdanicherati", "text": ""}
{"id": "9141621", "revid": "149485", "url": "https://it.wikipedia.org/wiki?curid=9141621", "title": "Amir Yazdanicherati", "text": ""}
{"id": "9141622", "revid": "149485", "url": "https://it.wikipedia.org/wiki?curid=9141622", "title": "Amir Yazdani Cherati", "text": ""}
{"id": "9141624", "revid": "149485", "url": "https://it.wikipedia.org/wiki?curid=9141624", "title": "Amir Yazdani", "text": ""}
{"id": "9141637", "revid": "1344687", "url": "https://it.wikipedia.org/wiki?curid=9141637", "title": "Pietro I di Tarantasia", "text": "Biografia.\nOrigini e vita monastica.\nLe origini di Pietro sono sconosciute, \u00e8 noto solo che si fece monaco cluniacense. L'enciclopedia \"Catholicisme. Hier, aujourd'hui, demain\" indica che potrebbe provenire dall'abbazia di Notre-Dame di Molesme. Fu membro del gruppo di monaci \"che nel 1098 fu all'origine dell'abbazia di C\u00eeteaux\". Intorno al 1113 lasci\u00f2 C\u00eeteaux per recarsi nella diocesi di Chalon. Fece parte del gruppo fondatore dell'abbazia di La Fert\u00e9, di cui divenne il terzo abate dal 1120 circa fino al 1132. Sembra che abbia compiuto due viaggi in Italia, molto probabilmente passando per il colle del Piccolo San Bernardo e attraversando quindi la valle di Tarantasia. Nel 1124 assistette alla fondazione dell'abbazia di Tiglieto e poi a quella di Lucedio. Fu durante il suo secondo passaggio in Tarantasia, secondo il suo biografo, che fu intercettato dagli abitanti di Mo\u00fbtiers, alla ricerca di un nuovo vescovo, essendo Bosone morto gi\u00e0 da qualche tempo. Divenne cos\u00ec il primo cistercense investito della dignit\u00e0 episcopale.\nArcivescovo di Tarantasia.\nSembra quindi che sia stato il popolo dei fedeli a eleggerlo alla sede di Tarantasia tra il 1123 e il 1124, ricevendo in seguito anche l'approvazione del papa (forse nel 1132). Nel 1125 fu incaricato dal conte Amedeo III di Savoia di adoperarsi perch\u00e9 fosse istituita un'abbazia cistercense nella sua contea. Il luogo scelto fu la valle di Tami\u00e9, una piccola valle appartenente ai signori di Chevron, situata lungo un asse secondario che collegava la Savoia alla contea di Ginevra. L'abbazia di Tami\u00e9 fu fondata ufficialmente nel 1132 da alcuni monaci provenienti da Bonnevaux guidati da Pietro, che ne divenne il primo abate e che sar\u00e0 in futuro a sua volta arcivescovo di Tarantasia.\nArcivescovo riformatore, riorganizz\u00f2 il capitolo e il manso. Si dice che mantenne l'abito monacale anche durante il suo episcopato.\nNel 1136 fece da testimone in una conferma di beni presso l'abbazia di Lucelle, insieme a Umberto, arcivescovo di Besan\u00e7on, e Adalberto III, vescovo di Basilea. Pietro si dedic\u00f2 anche a \"recuperare i beni della sua chiesa sottratti dai laici\"; nel 1139 riscatt\u00f2 dal conte di Savoia, per segusine, le decime di Conflans, Saint-Sigismond e Pallud.\nNel 1140 Pietro cedette all'abbazia di San Maurizio d'Agauno il priorato di Mont-Saint-Michel (collocato nelle vicinanze del palazzo arcivescovile di Mo\u00fbtiers), nonch\u00e9 le chiese di Salin, Fessons e Montagny. In seguito sembra dovette fare da arbitro in una disputa tra i canonici d'Agauno e i signori d'Allinges, nel Chiablese.\nMorte e successione.\nPietro mor\u00ec intorno al 1140. Sembra sia stato sepolto nella cattedrale di Mo\u00fbtiers. \"I cistercensi lo annotarono nel loro menologio alla data del 29 giugno\". Isdraele, ex cappellano del conte di Savoia, che prese il suo posto sulla sede di Tarantasia, \u00e8 qualificato da alcuni come \"usurpatore\" e persino \"incompetente\".\nVenerazione.\nPietro \u00e8 riportato come santo in varie fonti, in particolare da Joseph-Antoine Besson, tuttavia non sono noti atti di canonizzazione nei suoi riguardi. Si tratta molto probabilmente di uno dei santi canonizzati dalla \"vox populi\", ma non riconosciuto come tale dalla Chiesa in senso canonico. Dato che la diffusione del suo culto rimase sempre limitata alla sola Tarantasia e all'ordine cistercense e dato che non fu mai formalmente canonizzato da un papa o da un sinodo vescovile, Pietro I di Tarantasia \u00e8 pi\u00f9 propriamente classificato come beato.\nLa sua ricorrenza viene celebrata a Mo\u00fbtiers, insieme a quella del suo successore Pietro III, la prima domenica di settembre, in memoria della traslazione delle loro reliquie avvenuta nel 1636."}
{"id": "9141639", "revid": "6923", "url": "https://it.wikipedia.org/wiki?curid=9141639", "title": "Iona Timofeevi\u010d Nikit\u010denko", "text": "Biografia.\nNato in una famiglia di contadini nell'Oblast' di Rostov si un\u00ec ai bolscevichi nel 1916, combattendo nella guerra civile russa. Nel maggio 1920 ebbe il suo primo incarico come vicepresidente di una corte militare. Nel 1924 fu trasferito a Mosca dove prosegu\u00ec l'attivit\u00e0 di magistrato militare, conseguendo la laurea in giurisprudenza nel 1928 all'universit\u00e0 Lomonosov.\nFu nominato componente del Collegio militare della Corte suprema sovietica (incarico che ricopr\u00ec fino all'agosto 1938) e successivamente vicepresidente della stessa Corte. Nel periodo delle grandi purghe prese parte a diversi dei processi farsa inscenati dal regime staliniano , fra i quali quelli che videro la condanna di Lev Kamenev e Grigory Zinoviev. Fu inoltre componente del Soviet Supremo dell'Unione Sovietica.\nSi ritir\u00f2 dalle cariche nel 1951 e mor\u00ec a Mosca nel 1967, dove fu sepolto al cimitero Vvedenskoe.\nProcesso di Norimberga.\nNel 1945 fu inviato dal governo sovietico a Londra, contribuendo alla redazione dello statuto del Tribunale militare internazionale che avrebbe giudicato i vertici della Germania nazista .\nFu poi componente dello stesso Tribunale come membro titolare per conto dell'URSS. Si espresse in dissenso rispetto all'assoluzione di Hjalmar Schacht, Franz von Papen e Hans Fritzsche, chiedendo inoltre senza successo la condanna a morte di Rudolf Hess."}
{"id": "9141646", "revid": "1310927", "url": "https://it.wikipedia.org/wiki?curid=9141646", "title": "Mohammed Kamara", "text": "Carriera.\nNato in Liberia, si trasferisce in giovane et\u00e0 negli Stati Uniti dove gioca nella selezione calcistica del Tyler Junior College; nel 2017 viene insignito del premio di miglior giocatore della NJCAA, il campionato di calcio di livello collegiale.\nNel 2018 si trasferisce all'UCLA dove gioca per la selezione locale degli ; sempre nello stesso periodo gioca per gli in NASL dove grazie alle 9 reti in 14 partite riceve il premio di giocatore dell'anno.\nDopo essere stato vicino a siglare un accordo con Generation Adidas che ne avrebbe garantito la presenza ai Draft 2019, sceglie di optare per l'Europa firmando con il il 5 gennaio 2019; nei sei mesi seguenti non riesce a debuttare in prima squadra, collezionando solamente 7 presenzi condite da 8 reti con la squadra riserve in Oberliga. Al termine della stagione rescinde il contratto in accordo con il club.\nIl 2 agosto 2019 firma un contratto con il , militante in USL Championship; nove giorni pi\u00f9 tardi fa il suo esordio fra i professionisti giocando l'incontro vinto 3-1 contro l' ed una settimana pi\u00f9 tardi va a segno nella trasferta pareggiata 2-2 contro il .\nIl 1\u00ba ottobre 2020 fa ritorno in Europa firmando con il in TFF 1. Lig, la seconda serie del calcio turco; divenuto in breve tempo titolare, realizza 3 reti in 11 incontri ed a gennaio viene acquistato dall', approdando in S\u00fcper Lig.\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9141647", "revid": "458786", "url": "https://it.wikipedia.org/wiki?curid=9141647", "title": "Mohammed Kesselly Kamara", "text": ""}
{"id": "9141648", "revid": "1409041", "url": "https://it.wikipedia.org/wiki?curid=9141648", "title": "Incidente aereo di San Donato Milanese", "text": "L'incidente aereo di San Donato Milanese \u00e8 un incidente aereo verificatosi il 3 ottobre 2021 nella periferia sud-est di Milano, al confine con il comune di San Donato Milanese ed il capolinea della linea 3 della metropolitana San Donato.\nL'incidente.\nL\u2019aereo caduto, un Pilatus PC-12 era decollato alle 13.04 dalla pista principale di Linate. Il velivolo, dopo aver effettuato correttamente una manovra verso destra sorvolando la zona dell\u2019Idroscalo e dello scalo merci di Segrate, anzich\u00e9 procedere verso sud, nella rotta prevista per arrivare ad Olbia, avrebbe svoltato all\u2019improvviso verso ovest, invadendo il corridoio di discesa dell'aeroporto milanese e dirigendosi verso l'area urbanizzata di San Donato ed il terminal della linea 3 della metropolitana, poco affollato a quell'ora. Lo schianto, secondo i primi rilievi e le testimonianze dei presenti, \u00e8 avvenuto in picchiata colpendo il tetto e parte della facciata di un edificio in costruzione adibito a biglietteria, uffici e foresteria per autisti di autobus a media e lunga percorrenza, vuoto al momento dell'impatto, innescando un incendio.\nLe indagini.\nLa procura di Milano ha aperto un fascicolo per disastro colposo, mentre l'Agenzia nazionale per la sicurezza del volo ha avviato delle indagini per cercare di chiarire le cause che hanno portato allo schianto. La scatola nera \u00e8 stata ritrovata e le analisi dei dati sono iniziate il 12 novembre. Dalle prime analisi \u00e8 risultato che i dati siano fermi ad aprile e non abbiano registrato i dati nei mesi successivi.\nLe vittime.\nNello schianto hanno perso la vita tutti gli occupanti dell'aereo: l\u2019imprenditore immobiliare romeno Dan Petrescu, 68 anni, pilota e proprietario del velivolo, la moglie sessantacinquenne Regina Dorotea Petrescu Balzat, il figlio trentenne Dan Stefan Petrescu ed un gruppo di amici di famiglia formato da Julien Brossard, canadese di 36 anni, Filippo Nascimbene, pavese di 33 anni, Claire Stephanie Caroline Alexandrescou, di 34 anni, Miruna Anca Wanda Lozinschi, di 65 anni, ed il piccolo Raphael, rispettivamente moglie, suocera e figlio di Nascimbene."}
{"id": "9141649", "revid": "6923", "url": "https://it.wikipedia.org/wiki?curid=9141649", "title": "Challenger de Gatineau", "text": "Il Challenger de Gatineau, noto anche come Challenger Banque Nationale de Gatineau per motivi di sponsorizzazione, \u00e8 un torneo professionistico di tennis giocato sul cemento, che fa parte dell'ATP Challenger Tour e dell'ITF Women's Circuit. Si gioca annualmente al Parc de l'\u00cele di Gatineau in Canada dal 2014. Nelle prime due edizioni si tennero solo i tornei femminili, quelli maschili ebbero inizio con l'edizione del 2016."}
{"id": "9141657", "revid": "547034", "url": "https://it.wikipedia.org/wiki?curid=9141657", "title": "Serge Arnaud Aka", "text": "Carriera.\nClub.\nNato a Divo, trascorre i primi anni di carriera in Costa d'Avorio dove gioca con , , ed . Nel gennaio 2018 si trasferisce in Tunisia allo , dove gioca solamente due incontri prima di passare un anno pi\u00f9 tardi, da svincolato, all'.\nNel il club egiziano si ritaglia in breve tempo un posto da titolare, collezionando 65 presenze in campionato nell'arco di tre stagioni. Nel 2021 approda in Europa firmando con il club turco dell'.\nNazionale.\nNel maggio 2021 ha ricevuto la sua prima convocazione con la nazionale ivoriana in vista di due match amichevoli contro e .\nStatistiche.\nPresenze e reti nei club.\n\"Statistiche aggiornate al 3 ottobre 2021.\""}
{"id": "9141658", "revid": "458786", "url": "https://it.wikipedia.org/wiki?curid=9141658", "title": "Mat\u00edas Gonz\u00e1lez (calciatore 2002)", "text": "Caratteristiche tecniche.\n\u00c8 un centrocampista offensivo dotato di buona tecnica di base che pu\u00f2 essere impiegato anche da mezzala o seconda punta.\nCarriera.\nCresciuto nel settore giovanile del , debutta in prima squadra il 6 aprile 2021 in occasione dell'incontro di coppa di lega pareggiato 2-2 contro l'.\nStatistiche.\nPresenze e reti nei club.\n\"Statistiche aggiornate al 5 ottobre 2021.\""}
{"id": "9141659", "revid": "458786", "url": "https://it.wikipedia.org/wiki?curid=9141659", "title": "Mat\u00edas Nahuel Gonz\u00e1lez", "text": ""}
{"id": "9141683", "revid": "62004", "url": "https://it.wikipedia.org/wiki?curid=9141683", "title": "Gran Piemonte 2021", "text": "Il Gran Piemonte 2021, centocinquesima edizione della corsa, valevole come prova dell'UCI ProSeries 2021 categoria 1.Pro e come diciannovesima prova della Ciclismo Cup 2021, si svolse il 7 ottobre 2021 su un percorso di 168\u00a0km, con partenza da Rocca Canavese ed arrivo a Borgosesia in Piemonte. La vittoria fu appannaggio del britannico Matthew Walls, che complet\u00f2 il percorso in 3h34'47\", alla media di 46,931\u00a0km/h, precedendo l'italiano Giacomo Nizzolo e l'olandese Olav Kooij.\nSul traguardo di Borgosesia 136 ciclisti, sui 143 partiti da Rocca Canavese, portarono a termine la competizione."}
{"id": "9141695", "revid": "363629", "url": "https://it.wikipedia.org/wiki?curid=9141695", "title": "Dieta dei gruppi sanguigni", "text": ""}
{"id": "9141702", "revid": "322321", "url": "https://it.wikipedia.org/wiki?curid=9141702", "title": "Chiesa della Nativit\u00e0 di Maria Vergine (Cerano)", "text": "La chiesa della Nativit\u00e0 di Maria Vergine \u00e8 la parrocchiale di Cerano, in provincia e diocesi di Novara; fa parte dell'unit\u00e0 pastorale di Trecate.\nStoria.\nL'originaria chiesa di Cerano, sorta presumibilmente nel Quattrocento, venne consacrata nel 1488 dai vescovi Gerolamo Pallavicini e Antonio Caccia.\nLa parrocchiale, dopo essere stata rimaneggiata nel XVII secolo, fu interessata tra il 1873 d il 1877 da un intervento di rifacimento in stile neorinascimentale, condotto su disegno di Ercole Marietti; in quell'occasione, la navata venne prolungata di 11 metri.\nDescrizione.\nEsterno.\nLa neorinascimentale facciata a salienti della chiesa, rivolta a ponente e preceduta da pronao, scandito da paraste, caratterizzato da due colonne sorreggenti un arco a tutto sesto e coronato dal frontone semicircolare, presenta al centro il portale maggiore, mentre nelle ali laterali si aprono i due ingressi secondari, sormontati da altrettante finestre semicircolari e inscritti in archi; il prospetto \u00e8 inoltre abbellito da otto statue, di cui quattro raffiguranti degli angeli e altrettante ritraenti la \"Vergine Maria\", il \"Beato Pacifico\" e i \"Santi Rocco, Giuseppe e Giovanni\".\nAnnesso alla parrocchiale \u00e8 il campanile in mattoni a base quadrata; la cella presenta una bifora per lato ed \u00e8 coronata dalla guglia a base circolare.\nInterno.\nL'interno dell'edificio \u00e8 suddiviso in tre navate, suddivise da pilastri sorreggenti archi a tutto sesto, sopra cui si impostano le volte a crociera; al termine dell'aula si sviluppa il presbiterio, a sua volta chiuso dall'abside di forma poligonale.\nQui sono conservate diverse opere di pregio, tra le quali la pala con soggetto l\"Ultima Cena\", eseguita nel 1595 da Giovanni Battista Crespi, autore pure della statua lignea ritraente l\"Ecce Homo\", e il polittico raffigurante la \"Madonna col Bambino\", realizzato da Sperindio Cagnoli ."}
{"id": "9141704", "revid": "122246", "url": "https://it.wikipedia.org/wiki?curid=9141704", "title": "Supercoppa francese 2021 (pallavolo maschile)", "text": "La Supercoppa francese 2021, 10\u00aa edizione della Supercoppa nazionale di pallavolo maschile, si \u00e8 svolta il 2 ottobre 2021: al torneo hanno partecipato due squadre di club francesi e la vittoria finale \u00e8 andata per la seconda volta consecutiva allo .\nRegolamento.\nLa formula ha previsto una gara unica."}
{"id": "9141706", "revid": "2167671", "url": "https://it.wikipedia.org/wiki?curid=9141706", "title": "Giovanni Dalla Bona", "text": ""}
{"id": "9141709", "revid": "2167671", "url": "https://it.wikipedia.org/wiki?curid=9141709", "title": "Roberto De Visiani", "text": ""}
{"id": "9141723", "revid": "122246", "url": "https://it.wikipedia.org/wiki?curid=9141723", "title": "Supercoppa francese 2021 (pallavolo femminile)", "text": "La Supercoppa francese 2021, 4\u00aa edizione della Supercoppa nazionale di pallavolo femminile, si \u00e8 svolta il 2 ottobre 2021: al torneo hanno partecipato due squadre di club francesi e la vittoria finale \u00e8 andata per la seconda volta consecutiva all'.\nRegolamento.\nLa formula ha previsto una gara unica."}
{"id": "9141725", "revid": "46291", "url": "https://it.wikipedia.org/wiki?curid=9141725", "title": "Okia", "text": " Okia \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dai botanici Harold Ernest Robinson (1932-2020) e John Jerome Skvarla (1935-2014) nella pubblicazione \" Proceedings of the Biological Society of Washington\" ( 123(1): 88) del 2010.\nDescrizione.\nLe specie di questo genere sono delle erbacee suffruticose con cicli biologici perenni alte 1 - 1,5 metri e con portamento subprostrato. Gli steli sono da affusolati a costati. Spesso sulla superficie di queste piante sono presenti peli semplici o punti ghiandolari.\nLe foglie sono disposte in modo alterno ed hanno dei piccioli lunghi 0,5 \u2013 1\u00a0cm.. Possono essere sia picciolate che sessili. La lamina \u00e8 intera con forme ovato-lanceolate, con base variabile da acuta a strettamente acuminata; la consistenza pu\u00f2 essere membranacea. Le venature normalmente sono pennate. I margini sono continui o seghettati. La superficie superiore \u00e8 sparsamente pelosa, quella inferiore \u00e8 punteggiata di ghiandole. Lunghezza delle foglie: 6\u00a0cm.\nL'infiorescenza \u00e8 formata da capolini con peduncoli allungati in formazioni cimose spesso sottesi da strette brattee filiformi. La struttura dei capolini \u00e8 quella tipica delle Asteraceae: un peduncolo sorregge un involucro a forma spesso globosa composto da 50 - 95 squame (o brattee) disposte su 4 - 5 serie embricate e scalate che fanno da protezione al ricettacolo sul quale s'inseriscono i fiori di tipo tubuloso. Le brattee dell'involucro sono persistenti con forme oblunghe e apici arrotondati. Il ricettacolo convesso e faveolato \u00e8 sprovvisto di pagliette (ricettacolo nudo). Larghezza dell'involucro: 1\u00a0cm.\nI fiori, da 30 a 50 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi.\nI frutti sono degli acheni con pappo. Gli acheni hanno 10 coste. Sulla superficie degli acheni sono presenti dei tricomi oppure dei tubercoli; all'interno si pu\u00f2 trovare del tessuto di tipo idioblasto e rafidi di tipo subquadrato da corti a elongati; non \u00e8 presente il tessuto fitomelanina. Il \"carpopodium\" (carpoforo) ha una forma anulare. Il pappo \u00e8 formato da 25 setole in una sola serie. Lunghezza degli acheni: 3\u00a0mm.\nDistribuzione e habitat.\nLe specie di questo gruppo si trovano principalmente in Myanmar e Thailandia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Erlangeinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di \"Erlangeinae\" appartengono al subclade relativo all'Africa tropicale e meridionale (l'altro subclade africano comprende anche specie delle Hawaii) frammisti ai generi di altre sottotrib\u00f9; si tratta quindi di un clade non ancora ben risolto filogeneticamente.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere (Erlangeinae), era descritta all'interno della sottofamiglia Cichorioideae.\nI caratteri distintivi per le specie di questo genere (\" Okia \")sono:\nElenco delle specie.\nQuesto genere ha 2 specie:"}
{"id": "9141726", "revid": "404449", "url": "https://it.wikipedia.org/wiki?curid=9141726", "title": "Collegio elettorale di Roma - Prenestino Labicano (Camera dei deputati)", "text": "Il collegio di Roma - Prenestino Labicano fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Roma - Prenestino Labicano era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, comprendeva parte del comune di Roma, in particolare i seguenti quartieri: Prenestino-Labicano e Tiburtino."}
{"id": "9141727", "revid": "484362", "url": "https://it.wikipedia.org/wiki?curid=9141727", "title": "Semecarpus anacardium", "text": "Semecarpus anacardium \u00e8 una pianta appartenente alla famiglia Anacardiaceae, diffusa in India e Nepal, nella fascia tra la parte esterna dell'Himalaya fino alla costa del Coromandel. \u00c8 strettamente legata all'anacardio.\nEtimologia.\n\"S. anacardium\" era chiamato dagli europei il \"dado di marcatura\" perch\u00e9 veniva usato dai lavatori per contrassegnare la stoffa e gli indumenti prima del lavaggio, in quanto imprimeva un segno insolubile in acqua al tessuto.\nL'epiteto specifico \"anacardium\" (\"up-heart\") era usato dagli speziali nel XVI secolo per riferirsi al frutto della pianta. In seguito fu usato da Linneo per riferirsi all'anacardio.\nDescrizione.\nFusto.\n\"S. anacardium\" \u00e8 una grande pianta decidua che pu\u00f2 raggiungere i di altezza. La corteccia, di colorazione grigia, \u00e8 a scaglie irregolari.\nFoglie.\nLe foglie sono semplici e alternate tra loro, di forma oblunga, lunghe m e larghe .\nFiore.\nI fiori, relativamente piccoli e regolari, hanno da tre a cinque petali e sono raccolti in infiorescenze. Appaiono in maggio e giugno e sono di una tonalit\u00e0 bianca\u2013verdastra, con parti rosse (dovute alla resina) che anneriscono con l'esposizione al sole. \nFrutti.\nCome l'anacardio, il frutto \u00e8 composto da due parti, un falso frutto rosso-arancione e una drupa nera che cresce all'estremit\u00e0. La noce \u00e8 lunga circa 25 mm, ovoidale e liscia di colore nero brillante. Il falso frutto \u00e8 commestibile e dolce quando \u00e8 maturo, ma il frutto nero \u00e8 tossico e produce una grave reazione allergica se viene consumato o se la sua resina viene a contatto con la pelle. Il seme all'interno del frutto nero, noto come godambi (\u0917\u094b\u0921\u0902\u092c\u0940), \u00e8 commestibile se adeguatamente preparato.\nDistribuzione e habitat.\n\"S. anacardium\" \u00e8 diffuso nelle parti pi\u00f9 calde dell'India e Nepal fino a , nella fascia tra la parte esterna dell'Himalaya fino alla costa del Coromandel.\nQuesti teriitori si estondono in Assam, Bihar, Bengala e Orissa, Chittagong, India centrale e in Australia settentrionale.\nTassonomia.\nVariet\u00e0.\nA questa specie di anacardo \u00e8 associata la seguente variet\u00e0:\nSinonimi.\nQuesta specie \u00e8 riconosciuta con i seguenti sinonimi:\nUsi.\nNella medicina ayurvedica viene utilizzato per migliorare la potenza sessuale e aumentare il numero di spermatozoi, curare le malattie legate al sistema digestivo e bilanciare il catarro (in sanscrito: kapha do\u1e63a, \u0915\u092b \u0926\u094b\u0937) nel corpo. Si dice che, nessun catarro rimane dopo il trattamento con questo frutto. La parte rosso-arancione viene raccolta ed essiccata al sole. Si consuma dopo che \u00e8 semi-essiccata. Se consumato in grandi quantit\u00e0, si dice che induca l'aborto. Tuttavia, con moderazione \u00e8 considerato buono per il sistema riproduttivo femminile.\nOltre alle sue propriet\u00e0 medicinali, senza alcuna purificazione \u00e8 velenoso e l'olio dei suoi semi pu\u00f2 creare vesciche e ferite dolorose."}
{"id": "9141729", "revid": "2039387", "url": "https://it.wikipedia.org/wiki?curid=9141729", "title": "Collegio elettorale di Roma - Collatino (Camera dei deputati)", "text": "Il collegio di Roma - Collatino fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Roma - Collatino era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, comprendeva parte del comune di Roma, in particolare le seguenti zone: Collatino, Tor Cervara e Tor Sapienza."}
{"id": "9141732", "revid": "36426", "url": "https://it.wikipedia.org/wiki?curid=9141732", "title": "Chiesa di San Pellegrino (Siena)", "text": ""}
{"id": "9141734", "revid": "110157", "url": "https://it.wikipedia.org/wiki?curid=9141734", "title": "Clickbait (miniserie televisiva)", "text": "Clickbait \u00e8 una miniserie televisiva creata da Tony Ayres e Christian White. E' stata pubblicata su Netflix il 25 agosto 2021\nTrama.\nNick Brewer, a seguito della sua misteriosa scomparsa, appare in un video virale con il messaggio che se il video raggiunger\u00e0 i 5 milioni di visualizzazioni lui morir\u00e0."}
{"id": "9141737", "revid": "827882", "url": "https://it.wikipedia.org/wiki?curid=9141737", "title": "Salsa Thousand Island", "text": "La salsa Thousand Island o salsa mille isole (\"Thousand Island dressing\") \u00e8 una salsa per insalate statunitense a base di maionese, uova, sottaceti, e molti altri ingredienti.\nStoria.\nBench\u00e9 le sue origini siano controverse, la salsa nacque agli inizi del ventesimo secolo, e prende il nome dalle Thousand Islands, un arcipelago composto da oltre 1.800 isole poste sul fiume San Lorenzo, che percorre il Nord America.\nSi pensa che l'alimento fosse stato inventato da Sophie LaLonde, e originariamente servito in occasione di alcune cene a base di pesce organizzate dal marito George nella localit\u00e0 di Clayton, nella regione delle Thousand Island. L'attrice May Irwin, che partecip\u00f2 a una di queste cene, apprezz\u00f2 particolarmente la salsa Thousand Island, e chiese a LaLonde la ricetta. Si pensa che fu Irwin a dare il nome all'alimento. Nel frattempo, LaLonde insegn\u00f2 la ricetta anche alla famiglia Bertrand dell'Herald Hotel di Clayton, mentre Irwin la fece conoscere ai proprietari di vari alberghi, fra cui George Boldt del Waldorf-Astoria Hotel di New York, che avrebbe chiesto al \"ma\u00eetre\" Oscar Tschirky di inserirla nel men\u00f9 del loro ristorante. Secondo molti, il Waldorf-Astoria sarebbe stato il luogo a partire dal quale la Thousand Island sarebbe divenuta famosa in tutto il mondo.\nAltri ritengono che l'invenzione della salsa sia invece da attribuire al personale dell'Hotel Blackstone di Chicago, che inizi\u00f2 a servire la pietanza nello stesso periodo.\nCaratteristiche.\nLa salsa Thousand Island \u00e8 una salsa a base di maionese, olio d'oliva, succo di limone e d'arancia, paprika, salsa Worcestershire, senape, aceto, panna, salsa di peperoncino, passata di pomodoro e ketchup o tabasco. Spesso la Thousand Island contiene anche un trito di altri ingredienti, fra cui sottaceti, cipolle, peperoni, olive verdi, uova sode, prezzemolo, pimento, erba cipollina, aglio, noci o castagne.\nOltre che ad essere un popolare condimento per le insalate, la salsa Thousand Island si presta bene come alimento per insaporire la carne e i sandwich, ed \u00e8 talvolta utilizzata nelle ricette di alcuni fast-food.\nVarianti.\nIl \"Rhode islands\u00e5s\" (\"condimento di Rhode Island) dello svedese Tore Wretman \u00e8 una salsa simile alla Thousand Island a base di maionese, ketchup e panna acida.\nIn Germania, viene preparato un condimento per insalata non molto dissimile dalla Thousand Island noto come \"condimento americano\" (\"American dressing\")."}
{"id": "9141740", "revid": "1543377", "url": "https://it.wikipedia.org/wiki?curid=9141740", "title": "Referendum sull'indipendenza della Croazia del 1991", "text": "Il referendum sull'indipendenza della Croazia del 1991 si svolse il 19 maggio 1991, in seguito alle elezioni parlamentari croate del 1990 e all'aumento delle tensioni etniche che portarono alla dissoluzione della Jugoslavia. Con l'83% di affluenza, gli elettori approvarono il referendum con il 93% a favore dell'indipendenza. Successivamente, la Croazia dichiar\u00f2 l'indipendenza e lo scioglimento della sua associazione con la Jugoslavia il 25 giugno 1991, introducendo una moratoria di tre mesi sulla decisione in quando sollecitata dalla Comunit\u00e0 economica europea e dalla Conferenza sulla sicurezza e la cooperazione in Europa attraverso glia Accordi di Brioni. La guerra d'indipendenza croata si intensific\u00f2 gi\u00e0 durante la moratoria e l'8 ottobre 1991 il parlamento croato interruppe tutti i restanti legami con la Jugoslavia. Nel 1992, i paesi della Comunit\u00e0 Economica Europea concessero alla Croazia il riconoscimento diplomatico e la Croazia venne ammessa alle Nazioni Unite.\nContesto.\nDopo la seconda guerra mondiale, la Croazia divenne un'unit\u00e0 federale socialista a partito unico della Repubblica Socialista Federale di Jugoslavia. La Croazia era governata dalla Lega dei Comunisti e godeva di un certo grado di autonomia all'interno della federazione jugoslava. Nel 1967, un gruppo di autori e linguisti croati pubblic\u00f2 la \"Dichiarazione sullo status e il nome della lingua letteraria croata\" (\"Deklaracija o nazivu i polo\u017eaju hrvatskog knji\u017eevnog jezika\"), chiedendo una maggiore autonomia per la lingua croata. La dichiarazione contribu\u00ec a far sorgere un movimento nazionale che cercava maggiori diritti civili e il decentramento dell'economia jugoslava, culminato nella primavera croata del 1971, che fu soppressa dalla leadership jugoslava. La Costituzione jugoslava del 1974 confer\u00ec maggiore autonomia alle unit\u00e0 federali, soddisfacendo essenzialmente un obiettivo della Primavera croata e fornendo una base giuridica per l'indipendenza dei costituenti federativi.\nNegli anni 1980, la situazione politica in Jugoslavia si deterior\u00f2, con la tensione nazionale alimentata dal memorandum SANU serbo del 1986 e dai colpi di stato del 1989 in Vojvodina, Kosovo e Montenegro. Nel gennaio 1990, il Partito Comunista si framment\u00f2 lungo le linee nazionali, con la fazione croata che chiedeva una federazione pi\u00f9 libera. Nello stesso anno si tennero le prime elezioni multipartitiche in Croazia, con la vittoria di Franjo Tu\u0111man che provoc\u00f2 ulteriori tensioni nazionaliste. I politici serbi croati boicottarono il \"Sabor\" e i serbi locali presero il controllo del territorio abitato dai serbi, stabilendo blocchi stradali e votando affinch\u00e9 quelle aree diventassero autonome. Gli \"oblasts autonomi\" serbi si sarebbero presto uniti per diventare la Repubblica Serba di Krajina (RSK), intenzionata a raggiungere l'indipendenza dalla Croazia.\nReferendum e dichiarazione di indipendenza.\nIl 25 aprile 1991, il parlamento croato decise di indire un referendum sull'indipendenza per successivo 19 maggio. La decisione venne pubblicata nella Gazzetta Ufficiale della Repubblica di Croazia e resa ufficiale il 2 maggio 1991. Il referendum offriva due opzioni: nella prima, la Croazia sarebbe diventato uno Stato sovrano e indipendente, garantendo autonomia culturale e diritti civili ai serbi e alle altre minoranze in Croazia, liberi di formare un'associazione di stati sovrani con altre repubbliche ex jugoslave; con la seconda opzione, la Croazia sarebbe rimasta nella Jugoslavia come Stato federale unificato. Le autorit\u00e0 locali serbe invitarono al boicottaggio del voto. Il referendum si svolse in 7.691 seggi elettorali, dove agli elettori vennero consegnate due schede (blu e rossa), con un'unica opzione referendaria ciascuna, consentendo l'uso di una o entrambe le schede. Il quesito referendario che proponeva l'indipendenza della Croazia (scheda blu) ottenne il 93,24% a favore, il 4,15% contrario e l'1,18% di voti bianchi o nulli. Il secondo quesito referendario, che proponeva la permanenza della Croazia in Jugoslavia, fu respinto con il 5,38% di voti a favore, il 92,18% di contrari e il 2,07% di voti nulli. L'affluenza registrata fu dell'83,56%.\nLa Croazia successivamente dichiar\u00f2 l'indipendenza e sciolse (\"razdru\u017eenje\") la sua associazione con la Jugoslavia il 25 giugno 1991. La Comunit\u00e0 economica europea e la Conferenza sulla sicurezza e la cooperazione in Europa esortarono le autorit\u00e0 croate a porre una moratoria di tre mesi sulla decisione: la Croazia accett\u00f2 con gli Accordi di Brioni di sospendere l'efficacia della sua dichiarazione di indipendenza per tre mesi, allentando cos\u00ec le tensioni almeno inizialmente. Tuttavia, la guerra d'indipendenza croata si intensific\u00f2 ulteriormente. Il 7 ottobre, alla vigilia della scadenza della moratoria, l' aviazione jugoslava attacc\u00f2 la Banski dvori, il principale edificio governativo a Zagabria. L'8 ottobre 1991, la moratoria scadde e il parlamento croato interrupe tutti i restanti legami con la Jugoslavia. Quella particolare sessione del parlamento si tenne nell'edificio INA in via \u0160ubi\u0107eva a Zagabria a causa dei problemi di sicurezza provocati dal recente raid aereo jugoslavo; in particolare, si temeva che l'aviazione jugoslava avrebbe potuto attaccare il palazzo del parlamento. L'8 ottobre venne celebrato per qualche anno come Giorno dell'Indipendenza della Croazia, mentre oggi l'8 ottobre \u00e8 il Giorno della Memoria del Parlamento croato e non \u00e8 pi\u00f9 un giorno festivo.\nQuesiti.\nPer entrambe le schede, le opzioni di voto erano \"ZA\" (per) oppure \"PROTIV\" (contro).\nRiconoscimento.\nIl Comitato arbitrale Badinter venne istituito dal Consiglio dei ministri della Comunit\u00e0 economica europea (CEE) il 27 agosto 1991 per fornire consulenza legale e criteri per il riconoscimento diplomatico alle ex repubbliche jugoslave. Alla fine del 1991, la Commissione dichiar\u00f2, tra le altre cose, che la Jugoslavia era in via di dissoluzione e che i confini interni delle repubbliche jugoslave non potevano essere modificati se non liberamente concordati. Fattori nella conservazione dei confini prebellici della Croazia, definiti dalle commissioni di demarcazione nel 1947, furono gli emendamenti costituzionali federali jugoslavi del 1971 e del 1974, che garantivano che i diritti sovrani fossero esercitati dalle unit\u00e0 federali e che la federazione avesse solo il potere ad esso specificamente conferito dalla costituzione.\nLa Germania sostenne un rapido riconoscimento della Croazia, affermando di voler fermare la violenza in corso nelle aree abitate dai serbi, ma venne opposta da Francia, Regno Unito e Paesi Bassi, pur concordando di perseguire un approccio comune ed evitare azioni unilaterali. Il 10 ottobre, due giorni dopo che il parlamento croato conferm\u00f2 la dichiarazione di indipendenza, la CEE decise di rinviare di due mesi qualsiasi decisione sul riconoscimento della Croazia, stabilendo che avrebbe riconosciuto l'indipendenza croata entro due mesi se la guerra non fosse gi\u00e0 finita per allora. Allo scadere del termine, la Germania present\u00f2 la sua decisione di riconoscere la Croazia come sua politica e dovere, posizione sostenuta da Italia e Danimarca. Francia e Regno Unito tentarono invece di impedire il riconoscimento, depositando una proposta di risoluzione delle Nazioni Unite affinch\u00e9 azioni unilaterali non potessero peggiorare la situazione; tuttavia, la risoluzione venne ritirata durante il dibattito al Consiglio di sicurezza ONU del 14 dicembre, quando la Germania si present\u00f2 determinata a sfidare la risoluzione dell'ONU. Il 17 dicembre, la CEE accett\u00f2 formalmente di concedere il riconoscimento diplomatico alla Croazia il 15 gennaio 1992, basandosi sul parere del Comitato arbitrale Badinter. Il Comitato aveva stabilito che l'indipendenza della Croazia non avrebbe dovuto essere riconosciuta immediatamente, perch\u00e9 la nuova Costituzione croata non prevedeva la protezione delle minoranze etniche richiesta dalla CEE. In risposta, il presidente Franjo Tu\u0111man assicur\u00f2 per iscritto a Robert Badinter che l'omissione sarebbe stata sanata. La RSK dichiar\u00f2 formalmente la sua separazione dalla Croazia il 19 dicembre, ma la sua costituzione e indipendenza non furono riconosciute a livello internazionale. Il 26 dicembre, le autorit\u00e0 jugoslave annunciarono piani per uno stato pi\u00f9 piccolo, che avrebbe potuto includere il piccolo territorio catturato dalla Croazia, ma il piano venne respinto dall'Assemblea generale delle Nazioni Unite .\nLa Croazia fu riconosciuta per la prima volta come stato indipendente il 26 giugno 1991 dalla Slovenia, che dichiar\u00f2 la propria indipendenza lo stesso giorno della Croazia (e in seguito al quale avvenne la cosiddetta Guerra dei dieci giorni) Seguirono i riconoscimenti da parte della Lituania (30 luglio) e di Ucraina, Lettonia, Islanda e Germania nel dicembre 1991. I paesi della CEE riconobbero la Croazia il 15 gennaio 1992, mentre le Nazioni Unite la ammisero nel maggio 1992.\nConseguenze.\nSebbene non sia un giorno festivo, il 15 gennaio \u00e8 celebrato come il giorno in cui la Croazia ha ottenuto il riconoscimento internazionale da parte dei media e dei politici croati. Nel giorno del decimo anniversario nel 2002, la Banca nazionale croata coni\u00f2 una moneta commemorativa da 25 kune. Nel periodo successivo alla dichiarazione di indipendenza, la guerra aument\u00f2, con gli assedi di Vukovar e Ragusa, e combattimenti altrove, fino a quando un cessate il fuoco del 3 gennaio 1992 port\u00f2 alla stabilizzazione e alla significativa riduzione della violenza. La guerra si concluse effettivamente nell'agosto 1995 con una vittoria decisiva per la Croazia a seguito dell'operazione Tempesta. Gli attuali confini della Croazia sono stati stabiliti quando le restanti aree della Slavonia orientale in mano ai serbi vennero restituite alla Croazia ai sensi dell'accordo di Erdut del novembre 1995, con il processo concluso nel gennaio 1998."}
{"id": "9141742", "revid": "827882", "url": "https://it.wikipedia.org/wiki?curid=9141742", "title": "Thousand Island (gastronomia)", "text": ""}
{"id": "9141747", "revid": "125764154", "url": "https://it.wikipedia.org/wiki?curid=9141747", "title": "Kup Srbije 2021-2022", "text": "La Kup Srbije u fudbalu 2021-2022 (in cirillico \"\u041a\u0443\u043f \u0421\u0440\u0431\u0438\u0458\u0435 \u0443 \u0444\u0443\u0434\u0431\u0430\u043b\u0443 2021-2022\", Coppa di Serbia di calcio 2021-2022), \u00e8 la 16\u00aa edizione della Kup Srbije, iniziata l'8 settembre 2021, terminer\u00e0 il 26 maggio 2022. La \u00e8 la squadra campione in carica.\nFormula.\nLa formula \u00e8 quella dell'eliminazione diretta, in caso fi parit\u00e0 al 90\u00ba minuto si va direttamente ai tiri di rigore senza disputare i tempi supplementari (eccetto in finale). Gli accoppiamenti sono decisi tramite sorteggio; in ogni turno (eccetto le semifinali, dove il sorteggio \u00e8 libero) le \"teste di serie\" non possono essere incrociate fra loro.\nLa finale si disputa di regola allo Stadio Partizan di Belgrado; se i finalisti sono e si effettua un sorteggio per decidere la sede; se i finalisti sono Partizan ed un'altra squadra si gioca allo Stadio Rajko Miti\u0107 (\"casa\" della Stella Rossa).\nTurno preliminare.\nPartecipano le 17 squadre classificate dal 2\u00b0 al 18\u00b0 posto nella Prva Liga Srbija 2020-2021 e 5 vincitrici delle coppe regionali.\nSedicesimi di finale.\nPartecipano le 11 squadre vincitrici del turno preliminare, dalla prima classificata della Prva Liga Srbija 2020-2021 e dalle 20 squadre della Superliga 2020-2021. Il sorteggio \u00e8 stato effettuato il 28 settembre 2021.\nOttavi di finale.\nIl sorteggio \u00e8 stato effettuato il 18 novembre 2021."}
{"id": "9141749", "revid": "827882", "url": "https://it.wikipedia.org/wiki?curid=9141749", "title": "Thousand Island", "text": ""}
{"id": "9141767", "revid": "46291", "url": "https://it.wikipedia.org/wiki?curid=9141767", "title": "Omphalopappus newtonii", "text": " Omphalopappus newtonii \u00e8 una pianta angiosperma dicotiledone della famiglia delle Asteraceae. \"Omphalopappus newtonii\" \u00e8 anche l'unica specie del genere Omphalopappus .\nEtimologia.\nIl nome scientifico della specie \u00e8 stato definito per la prima volta dal botanico Karl August Otto Hoffmann (1853-1909) nella pubblicazione \" Naturlichen Pflanzenfamilien\" ( Nat. Pflanzenfam. [Engler &amp; Prantl] 4(5): 234) del 1894. Il nome scientifico del genere \u00e8 stato definito per la prima volta nella stessa pubblicazione.\nDescrizione.\nLa specie di questa voce \u00e8 una erbacee con cicli biologici perenni. Spesso sulla superficie di queste piante sono presenti peli semplici multisettati.\nLe foglie sono disposte in modo alterno con corti piccioli. La lamina in genere \u00e8 intera, stretta o allargata; la consistenza pu\u00f2 essere membranacea. Le venature normalmente sono pennate. I margini sono continui o seghettati. La superficie pu\u00f2 essere pubescente.\nL'infiorescenza \u00e8 formata da numerosi capolini peduncolati in formazioni corimbose. La struttura dei capolini \u00e8 quella tipica delle Asteraceae: un peduncolo sorregge un involucro a forma emisferica composto da circa 50 squame (o brattee) disposte su circa 3 serie embricate e scalate che fanno da protezione al ricettacolo sul quale s'inseriscono i fiori di tipo tubuloso. Le brattee dell'involucro, persistenti e subuguali, a volte sono divise in esterne e interne. Il ricettacolo normalmente \u00e8 sprovvisto di pagliette (ricettacolo nudo).\nI fiori, circa 35, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi.\nI frutti sono degli acheni con pappo. Gli acheni hanno 5 coste con superficie glabra. All'interno si possono trovare dei rafidi di tipo subquadrato; non \u00e8 presente il tessuto fitomelanina e neppure il tessuto di tipo idioblasto. Il pappo \u00e8 formato da una corona denticolata o cupola.\nDistribuzione e habitat.\nLa specie di questa voce si trova in Angola.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Erlangeinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di \"Erlangeinae\" appartengono al subclade relativo all'Africa tropicale e meridionale (l'altro subclade africano comprende anche specie delle Hawaii) frammisti ai generi di altre sottotrib\u00f9; si tratta quindi di un clade non ancora ben risolto filogeneticamente.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere (Erlangeinae), era descritta all'interno della sottofamiglia Cichorioideae.\nI caratteri distintivi per le specie di questo genere (\" Omphalopappus\")sono:"}
{"id": "9141769", "revid": "199745", "url": "https://it.wikipedia.org/wiki?curid=9141769", "title": "Omphalopappus", "text": ""}
{"id": "9141776", "revid": "599013", "url": "https://it.wikipedia.org/wiki?curid=9141776", "title": "Afonso Jesus", "text": "Carriera.\nProdotto del vivaio dello , con cui debutta in prima squadra, nel 2016 si trasferisce ai rivali del . Nel 2021 viene incluso nella lista definitiva dei convocati della Nazionale di calcio a 5 del Portogallo per la Coppa del Mondo, vinta proprio dalla selezione lusitana."}
{"id": "9141778", "revid": "827882", "url": "https://it.wikipedia.org/wiki?curid=9141778", "title": "Mille isole", "text": ""}
{"id": "9141784", "revid": "123313732", "url": "https://it.wikipedia.org/wiki?curid=9141784", "title": "Enrico Sienkiewicz", "text": ""}
{"id": "9141786", "revid": "214753", "url": "https://it.wikipedia.org/wiki?curid=9141786", "title": "Rally dell'Acropoli 2021", "text": "Il Rally dell'Acropoli 2021, ufficialmente denominato 65th EKO Acropolis Rally of Gods, \u00e8 stata la nona prova del campionato del mondo rally 2021, nonch\u00e9 la sessantacinquesima edizione del Rally dell'Acropoli e la trentanovesima con valenza mondiale. La manifestazione, la cui ultima edizione iridata si tenne nel 2013, si \u00e8 svolta dal 9 al 12 settembre sugli sterrati rocciosi che attraversano le zone montuose della Grecia Centrale con base a Lamia, al nella quale fu allestito anche il parco assistenza per tutti i concorrenti; la prima prova speciale si disput\u00f2 nella capitale Atene, circa 200\u00a0km a sud-est di Lamia.\nL'evento \u00e8 stato vinto dal finlandese Kalle Rovanper\u00e4, navigato dal connazionale Jonne Halttunen, al volante di una Toyota Yaris WRC del team Toyota Gazoo Racing WRT, seguiti dalla coppia estone formata da Ott T\u00e4nak e Martin J\u00e4rveoja, su una Hyundai i20 Coupe WRC della squadra Hyundai Shell Mobis WRT, e da quella francese composta da S\u00e9bastien Ogier e Julien Ingrassia, anch'essi alla guida di una Toyota Yaris WRC ufficiale. Per Rovanper\u00e4 e Halttunen si tratt\u00f2 della seconda vittoria in carriera, avendo trionfato in Estonia nel luglio precedente.\nIl norvegese Andreas Mikkelsen e il britannico Elliott Edmondson, su \u0160koda Fabia Rally2 Evo della squadra Toksport WRT, hanno invece conquistato il successo nel campionato WRC-2; nella serie WRC-3 la vittoria era invece andata ai francesi Yohan Rossel e Alexandre Coria alla guida di una Citro\u00ebn C3 Rally2, ma al termine della gara l'equipaggio venne squalificato in quanto la parte frontale del telaio della loro vettura risult\u00f2 essere oltre il peso consentito dal regolamento; la vittoria venne pertanto assegnata ai secondi classificati, ovvero i polacchi Kajetan Kajetanowicz e Maciej Szczepaniak su una \u0160koda Fabia Rally2 Evo.\nRisultati.\nClassifica.\nLegenda\nPower stage.\nPS15: \"Tarzan 2\" di 12,68\u00a0km, disputatasi domenica 12 settembre 2021 alle ore 13:18 (UTC+3)."}
{"id": "9141791", "revid": "28057", "url": "https://it.wikipedia.org/wiki?curid=9141791", "title": "Passeggiate romane", "text": "Promenades dans Rome \u00e8 il titolo del diario di viaggio di Stendhal in Italia, tradotto poi in italiano come \"\"Passeggiate romane\".\" Fu pubblicato per la prima volta a Parigi da Delaunay nel 1829.\nDescrizione.\nL'autore presenta questo diario come una sorta di guida per il viaggiatore. Esso si compone di brevi testi datati secondo il giorno, in forma di diario giornaliero. In ciascuno di questi Stendhal comunica le proprie impressioni estetiche, ma anche aneddoti storici o osservazioni sociologiche sulla Citt\u00e0 Eterna o su alcuni dei suoi monumenti. Roma qui viene descritta come una scoperta continua, dove Stendhal ci consiglia che cosa vedere, ma soprattutto come vederla. \u00c8 una sorta di iniziazione alla bellezza e una ricerca del piacere di vedere e sentire. L'autore, oltre alle bellezze paesaggistiche, si sofferma sull'osservazione del popolo minuto della citt\u00e0.\nLe date dei testi si estendono dal 3 agosto 1827 al 23 aprile 1829. Alla fine del libro Stendhal aggiunse una proposta per un tour di Roma in dieci giorni redatto sotto forma di elenchi di luoghi da visitare giorno per giorno.\nContesto.\nDal XVII secolo, l'Italia divenne una meta prestigiosa di viaggio per gli strati sociali pi\u00f9 privilegiati d'Europa: per artisti e intellettuali, fossero essi pittori, musicisti, scrittori... il \" Viaggio in Italia \u00bbDiventa presto un rito imprescindibile e alcuni scriveranno storie del loro viaggio, che diventeranno vere e proprie guide. Stendhal apprezz\u00f2 questi libri, fino al punto di spingerlo a scrivere la sua \"guida\"."}
{"id": "9141795", "revid": "736476", "url": "https://it.wikipedia.org/wiki?curid=9141795", "title": "Clickbait (miniserie)", "text": ""}
{"id": "9141826", "revid": "125930848", "url": "https://it.wikipedia.org/wiki?curid=9141826", "title": "Gvia HaMedina 2021-2022", "text": "La Coppa d'Israele 2021-2022 (in ebraico 2021-2022 \u05d2\u05d1\u05d9\u05e2 \u05d4\u05de\u05d3\u05d9\u05e0\u05d4, \"Gvia HaMedina 2021-2022\", cio\u00e8 \"Coppa di Stato 2021-2022\") \u00e8 stata l'83\u00aa edizione della coppa nazionale calcistica israeliana, la 67\u00aa dalla nascita dello Stato di Israele, iniziata il 30 agosto 2021, terminer\u00e0 a maggio 2022. Il \u00e8 la squadra campione in carica.\nFormula.\nSi qualificano al sesto turno 8 squadre della Liga Bet qualificate al quarto turno, 8 squadre della Liga Gimel vincenti al quarto turno e 16 squadre della Liga Alef, che entrano al quinto turno.\nCome da regolamento, ad eccezione dei quarti di finale, tutte le partite si giocano in gara unica. In caso di parit\u00e0, dopo i novanta minuti regolamentari, si disputano i tempi supplementari e, se la parit\u00e0 continua, i tiri di rigore. Le semifinali e la finale si giocano in campo neutro.\nSettimo turno.\nA questo turno partecipano le 16 squadre vincenti il sesto turno e 12 squadre della Liga Leumit. , , e , per sorteggio, passano direttamente all'ottavo turno. Il sorteggio \u00e8 stato effettuato il 7 ottobre 2021.\nOttavo turno.\nA questo turno partecipano le 14 squadre vincenti il settimo turno, le 4 squadre che sono state ammesse direttamente a questo turno e le 14 squadre della Ligat ha'Al. Il sorteggio \u00e8 stato effettuato il 1\u00b0 novembre 2021.\nOttavi di finale.\nIl sorteggio \u00e8 stato effettuato il 20 dicembre 2021.\nQuarti di finale.\nIl sorteggio \u00e8 stato effettuato il 13 gennaio 2022."}
{"id": "9141827", "revid": "290023", "url": "https://it.wikipedia.org/wiki?curid=9141827", "title": "Lista di diari di viaggio in Italia", "text": "Questo elenco dei diari di viaggio in Italia elenca opere letterarie e cinematografiche in cui gli autori raccontano uno o pi\u00f9 viaggi in Italia."}
{"id": "9141834", "revid": "1391297", "url": "https://it.wikipedia.org/wiki?curid=9141834", "title": "Boche", "text": "Boche \u00e8 un termine peggiorativo dell'argot popolare francese usato per designare un soldato tedesco o una persona di origine tedesca. La parola \u00e8 stata utilizzata durante la guerra franco-prussiana del 1870 e poi pi\u00f9 ampiamente dai francesi, belgi e lussemburghesi dalla prima guerra mondiale fino a ben oltre la seconda guerra mondiale. Il suo uso, divenuto raro e piuttosto colloquiale, pu\u00f2 essere considerato offensivo se usato al di fuori di un contesto storico.\nEtimologia.\nSull'origine della parola \"boche\" esistono varie ipotesi: la prima \u00e8 che la parola sarebbe una aferesi di \"alboche\", dove \"al\" starebbe per \"allemand\" (ossia, tedesco), mentre \"-boche\" sarebbe un suffisso argotico derivato da \"bosse\", ossia \"testa\", collegato a sua volta all'occitano \"cabo\u00e7a\". La parola boche ricorre in espressioni come \"Alboche\" (per designare i tedeschi) e \"Italboche\" (per designare gli italiani). Ugualmente attestata \u00e8 l'espressione \"t\u00eates de boche\", usata in Alsazia e Lorena e citata nel \"Dizionario dell'argot moderno\" di Rigaud (1881).\nProprio questo modo di dire (\"t\u00eates de boche\" letteralmente sarebbe \"testa di testa\", un nonsense ridondante) ha indotto a cercare altre possibili spiegazioni sull'origine della parola. In passato \"t\u00eates de boche\" significava \"t\u00eates de bois\" (in italiano, \"testa di legno\"), un modo per indicare una persona stupida. L'uso di boche col significato di \"legno\" deriverebbe dal provenzale \"bocho\", vicino all'occitano \"b\u00f2cha\" e indicante una sfera di legno. Il \"Dizionario dell'argot dei tipografi\" di Eug\u00e8ne Boutmy del 1883 fornisce la seguente definizione di \"Boche (t\u00eate de)\": \u00ab Testa di legno. Questo termine \u00e8 riferito in special modo ai belgi e ai tedeschi perch\u00e9 loro comprendono con molte difficolt\u00e0 le spiegazioni dei tipografi, o a causa di una mancanza di vivacit\u00e0 intellettuale o a causa della scarsa conoscenza che hanno della lingua francese e per la loro imperdonabile ignoranza dell'argot tipografico\u00bb.\nAnche la parola francese \"b\u00fbche\" (altra possibile origine di \"boche\") tra i vari suoi significati ha quello di \"persona stupida\". Dunque la parola \"boche\", unita al prefisso \"al\" indicante i tedeschi, forma l'espressione \"persona stupida tedesca\". In seguito il termine si \u00e8 accorciato semplicemente in \"boche\", facendo riferimento per antonomasia ai soldati tedeschi o alle persone di origine tedesca.\nStoria.\nLa parola \"boche\" \u00e8 tipica dell'argot militare francese. Il suo uso inizia ad essere attestato durante la guerra franco-prussiana del 1870, ma \u00e8 soprattutto grazie ai poilu che il termine si diffuse durante la prima guerra mondiale, inizialmente senza intenti offensivi come successe in seguito.\nLa parola fu conosciuta e iniziata ad usare dalla societ\u00e0 francese proprio durante la Grande Guerra, come dimostra un articolo del giornalista alsaziano Charles Spindler che la cit\u00f2 in un suo articolo. In seguito, per estensione, dal termine \"boche\" si sarebbe sviluppato \"Bochie\" per indicare la Germania.\n\"Boche\" acquis\u00ec la sua accezione dispregiativa a cavallo tra le due guerre: col ritorno dell'Alsazia-Lorena alla Francia dopo quasi mezzo secolo di dominio tedesco, molti francesi dell'Alsazia e della Lorena, alla pari dei tedeschi, subirono questa discriminazione dovuta al fatto di essere nati in un territorio all'epoca appartenente alla Germania. A riprova di ci\u00f2, nel 1937 due calciatori francesi nati in Lorena furono esclusi dalla nazionale dopo che i principali quotidiani francesi fecero notare che erano due \"boche\"."}
{"id": "9141838", "revid": "1430519", "url": "https://it.wikipedia.org/wiki?curid=9141838", "title": "SIE Worldwide Studios", "text": ""}
{"id": "9141840", "revid": "1924342", "url": "https://it.wikipedia.org/wiki?curid=9141840", "title": "Sangiaccato del Montenegro", "text": "Il sangiaccato del Montenegro (in montenegrino e ; , era una provincia (sangiaccato) dell'Impero ottomano situato nella penisola balcanica e corrispondente grosso modo all'attuale Montenegro. Fu creato nel 1513 dai confini dell'ex principato di Zeta, governato dai Crnojevi\u0107i, che in precedenza era stato organizzato nel sangiaccato di Scutari nel 1499.\nStoria.\nLa maggior parte del principato di Zeta perse lo status di stato indipendente, diventando uno stato vassallo dell'Impero ottomano, fino a quando non fu aggiunto all'unit\u00e0 amministrativa ottomana del sangiaccato di Scutari nel 1499. Nel 1514 questo territorio di distacc\u00f2 dal sangiaccato di Scutari e venne stabilito come sangiaccato separato del Montenegro, sotto il governo di Skenderbeg Crnojevi\u0107.\nQuando Skenderbeg Crnojevi\u0107 mor\u00ec nel 1528, il sangiaccato del Montenegro fu unito al sangiaccato di Scutari, come unica unit\u00e0 amministrativa con un certo grado di autonomia."}
{"id": "9141851", "revid": "1702319", "url": "https://it.wikipedia.org/wiki?curid=9141851", "title": "Chiesa di Santa Marta (Mergozzo)", "text": "La chiesa di Santa Marta \u00e8 un antico edificio religioso situato a Mergozzo in provincia del Verbano-Cusio-Ossola e diocesi di Novara.\nIl piccolo edificio sorge all'interno del centro abitato, affacciato sulla strada principale diretta al lago e circondato da edifici di epoca molto pi\u00f9 recente. \nLa posizione poco distante dalla chiesa parrocchiale di Santa Maria Assunta, antica chiesa pievana, e la presenza in passato di un complesso assistenziale fa supporre che la destinazione principale della cappella fosse quella di offrire rifugio ai viandanti che non quella di luogo di culto, questo pu\u00f2 essere in parte confermato dalla dedicazione originaria ai santi Quirico e Giulitta, protettori dei viandanti.\nLa dedicazione venne modificata nel 1603 quando l'edificio divenne sede della Confraternita dei Disciplinati di Santa Marta a cui \u00e8 dedicato l'affresco nella lunetta del portale laterale.\nLa chiesina ha una sola navata, pianta rettangolare con abside semicircolare, la muratura \u00e8 costituita da blocchi ben squadrati, lavorazione e disposizione mostrano un'elevata qualit\u00e0 tecnica confermata dagli elementi architettonici e scultorei, gli archetti pensili su tutto il perimetro sono ricavati da un blocco unico di pietra e i peducci sono decorati con figure geometriche e antropomorfe.\nLa struttura segue la pendenza del terreno, nella semplice facciata a capanna si trova, fuori asse e inquadrato nei contrafforti della facciata, un piccolo portale con un architrave in granito e un archivolto con blocchi trapezoidali a raggiera, la facciata ha una fascia marcapiano, nella parte superiore si trova un'apertura a croce sovrastata da un piccolo campanile a vela.\nLe aperture sul lato meridionale e nell'abside sono monofore a doppia strombatura, gli archivolti sono realizzati con pietre a forma di cuneo. Successiva \u00e8 invece una monofora sul lato meridionale che presenta archivolto in unico blocco.\nLa fiancata meridionale \u00e8 suddivisa da una lesena, verso l'angolo occidentale un portale preceduto da tre gradini decorato con piccole colonne con semicapitelli decorati e anch'esso con archivolto lunato con raggiera di pietre trapezoidali, la fiancata settentrionale ha una semplice lesena ma nessuna apertura.\nLa struttura, i materiali costruttivi e le decorazioni fanno concludere che la costruzione sia avvenuta in una sola fase e prima della met\u00e0 del XII secolo.\nSuccessivi interventi di manutenzione hanno comportato la sostituzione del soffitto a capriate, ancora presente nel 1597, con la volta in muratura e la copertura in beole, il campanile \u00e8 del 1729 e ancora successive sono alcune modifiche alle aperture absidali ripristinate per\u00f2 in parte nel 1932."}
{"id": "9141856", "revid": "599013", "url": "https://it.wikipedia.org/wiki?curid=9141856", "title": "Anatra alla pressa", "text": "L'anatra alla pressa o anatra pressata \u00e8 un piatto tradizionale francese. Consiste in varie parti di un'anatra servita in una salsa composta del suo sangue e midollo osseo, che vengono estratti tramite un'apposita pressa.\nStoria.\nL'ideazione dell'anatra alla pressa \u00e8 attribuita a un oste della citt\u00e0 di Duclair. A partire dal XIX secolo, il piatto viene servito anche presso il rinomato ristorante parigino La Tour d'Argent, ove prende il nome di \"Caneton Tour d'Argent\" (\"anatroccolo del Tour d'Argent\"). Oggi l'anatra pressata \u00e8 una specialit\u00e0 della citt\u00e0 di Rouen."}
{"id": "9141858", "revid": "827882", "url": "https://it.wikipedia.org/wiki?curid=9141858", "title": "Anatra pressata", "text": ""}
{"id": "9141871", "revid": "697352", "url": "https://it.wikipedia.org/wiki?curid=9141871", "title": "Alleanza Democratica Nazionale (disambigua)", "text": ""}
{"id": "9141897", "revid": "277947", "url": "https://it.wikipedia.org/wiki?curid=9141897", "title": "Glauco di Argo", "text": "Biografia.\nGlauco fu uno scultore attivo verso la met\u00e0 del V secolo a.C.\nPausania ricorda come opere sue le statue in bronzo di Anfitrite, Poseidone ed Estia, donate da Micito e collocate nel tempio di Zeus ad Olimpia.\nPer lo stesso Micito, un suo concittadino e compagnio di lavoro, presumibilmente Dionisio, esegu\u00ec assieme a lui un'altra serie di statue in bronzo, inserite nel medesimo tempio e anch'esse di notevoli proporzioni, come di \u00e8 potuto dedurre da alcune lastre su cui poggiavano le figure ritrovate con frammenti del basamento recante parte dell'iscrizione dedicatoria."}
{"id": "9141898", "revid": "547034", "url": "https://it.wikipedia.org/wiki?curid=9141898", "title": "Nu Genea", "text": "I Nu Genea, chiamati precedentemente Nu Guinea dal 2015 al 2021, \u00e8 un duo musicale composto dai musicisti Massimo Di Lena e Lucio Aquilina.\nStoria.\nI primi anni come Nu Guinea.\nNel 2014 pubblicano il loro omonimo primo EP di debutto.\nNel 2015 inizia una collaborazione con Tony Allen, batterista originale del gruppo afro-beat Fela Kuti, che porta alla pubblicazione il 15 febbraio 2016 dell'album \"The Tony Allen Experiments\".\nNel 2018, tramite la propria etichetta NG Records, pubblicano l'LP \"Nuova Napoli\" in omaggio alla loro citt\u00e0 natale, dove uniscono l'utilizzo di strumenti acustici con l'elettronica e voci in lingua napoletana. L'album \u00e8 molto apprezzato dalla critica specializzata Segue una tourn\u00e9e nazionale e internazionale che li porta in vari club e festival \u2013 da Dekmantel ad Amsterdam a Strawberry Fields in Australia, da Queremos! in Brasile al ClubToClub di Torino, da New Morning a Parigi a Strelka a Mosca.\nNu Genea, con l'etichetta \"NG Records\", insieme a DNApoli e Famiglia Discocristiana, cura una raccolta su dischi in vinile denominata \"Napoli Segreta\", compilation incentrata sul salvataggio e sulla ripubblicazione di musica prodotta a Napoli negli anni '70 e '80, seguita nel 2020 da \"Napoli Segreta vol.2\".\nIl cambio del nome in Nu Genea.\nIl gruppo si forma inizialmente con il nome \"Nu Guinea\", un epiteto discriminatorio che veniva usato negli Stati Uniti nei confronti degli italiani del sud per il colore scuro della pelle. Nel giugno 2021, a seguito di sollecitazioni da parte dei fans riguardo il tema dell'appropriazione culturale, hanno comunicato con un post su Instagram di trasformare il nome in \"Nu Genea\", con riferimento alla parola greca \u201c\u03b3\u03b5\u03bd\u03b5\u03ac\u201d (genea), che significa \u201cnascita\u201d.\nNel 2021, in collaborazione con l'artista francese C\u00e9lia Kameni, pubblicano il singolo \"Marechi\u00e0\" e firmano un contratto con l'etichetta discografica Carosello Records."}
{"id": "9141899", "revid": "599013", "url": "https://it.wikipedia.org/wiki?curid=9141899", "title": "Stone Forsythe", "text": "Carriera.\nSeattle Seahawks.\nForsythe al college gioc\u00f2 a football a Florida. Fu scelto nel corso del sesto giro (208\u00ba assoluto) nel Draft NFL 2021 dai Seattle Seahawks. Debutt\u00f2 come professionista subentrando nella gara del terzo turno contro i Minnesota Vikings."}
{"id": "9141900", "revid": "1522738", "url": "https://it.wikipedia.org/wiki?curid=9141900", "title": "Coalizione di centro-sinistra alle elezioni politiche italiane del 2018", "text": "La coalizione di centro-sinistra alle elezioni politiche italiane del 2018 comprendeva cinque distinte formazioni politiche:\nStoria.\nLa formazione della coalizione.\nIn vista del rinnovo del parlamento con le elezioni del 4 marzo 2018 si forma una coalizione di centro-sinistra che comprende il Partito Democratico a guida dell'ex Presidente del Consiglio Matteo Renzi, la lista Civica Popolare guidata dal ministro della salute Beatrice Lorenzin, la lista Italia Europa Insieme di ispirazione ulivista guidata da Giulio Santagata e la lista +Europa con l'appoggio di Centro Democratico guidata da Emma Bonino e Bruno Tabacci.\nLe elezioni.\nLa coalizione di centro-sinistra ottiene il 22,86% dei voti alla Camera dei deputati (116 seggi) ed il 23% al Senato della Repubblica (57 seggi), attestandosi come terza forza politica dietro al Movimento 5 Stelle ed alla coalizione di centro-destra. Il Partito Democratico risulta essere il primo partito della coalizione, mentre le altre 3 liste non raggiungono la soglia di sbarramento imposta dal Rosatellum per la ripartizione dei seggi nel proporzionale.\nNel dettaglio:\nNella circoscrizione Valle d'Aosta si presenta solo il PD alleato con l'Union Vald\u00f4taine, l'Union Vald\u00f4taine Progressiste e \"Edelweiss Popolare Autonomista Valdostano\" attraverso una lista unitaria chiamata Vall\u00e9e d'Aoste - Tradition et Progr\u00e8s: ottiene il 21,7% alla Camera e il 25,8% al Senato riuscendo ad eleggere il senatore Albert Lani\u00e8ce. Nella circoscrizione Estero, la coalizione si \u00e8 presentata con liste separate.\nSi assiste a una forte flessione nei voti per il Partito Democratico, che ha riscosso il peggior risultato della sua storia. A seguito dell'esito deludente, il segretario Matteo Renzi ha annunciato per la seconda volta le proprie dimissioni. Le dimissioni vengono formalizzate il 12 marzo 2018 davanti alla Direzione Nazionale del partito, che nomina Maurizio Martina segretario \"ad interim\".\nFormazione del governo e successivi sviluppi.\nIl Partito Democratico forma in entrambi i rami del Parlamento gruppi autonomi. SVP forma alla Camera il gruppo Minoranze linguistiche mentre al Senato il gruppo Per le Autonomie a cui aderisce anche Pier Ferdinando Casini di CpE eletto con Civica Popolare. I deputati eletti di Italia Europa Insieme e Civica Popolare formano alla Camera la componente del Gruppo Misto Civica Popolare-AP-PSI-Area Civica. +Europa crea le componenti del Misto +Europa-Centro Democratico alla Camera e +Europa al Senato.\nIl 1\u00ba giugno, dopo una crisi istituzionale durata quasi 3 mesi e dopo un mandato a Carlo Cottarelli per ricercare una maggioranza che sostenesse un Governo Tecnico, entra in carica il governo Conte, sostenuto da Movimento 5 Stelle e Lega, a cui tutto il centro-sinistra si schiera all\u2019opposizione.\nNei mesi successivi:\nIn vista delle Europee 2019 il centro-sinistra, nonostante alcuni tentativi, non si presenta con una lista unitaria.\nGli schieramenti nel campo del centro-sinistra sono cos\u00ec composti:\nDopo le Elezioni, Nicola Fratoianni, leader de La Sinistra annuncia di voler avviare il dialogo con il Partito Democratico per tornare nella coalizione.\nL'8 agosto Salvini dichiara \"conclusa\" l'esperienza di Governo con il Movimento 5 Stelle, annunciando di voler chiedere la sfiducia del Premier Conte per andare il prima possibile a nuove elezioni con la coalizione di centro-destra.\nSuccessivamente Movimento 5 Stelle, Partito Democratico e Liberi e Uguali (in seguito pure Italia Viva) si accordano per un governo di legislatura sempre con Conte come premier e portando alla nascita del Governo Conte II, che giura il 5 settembre 2019. Questa nuova maggioranza spaccher\u00e0 quindi definitivamente la coalizione:\nL'accordo con i pentastellati di PD, IV e LeU porta inoltre alla fuoriuscita dal PD di Carlo Calenda che decide di trasformare il manifesto di Siamo Europei in Azione. Il nuovo partito progressista, a cui aderisce il senatore Matteo Richetti, avvia fin da subito un dialogo con +Europa e PRI, anch'essi contrari all'alleanza con il Movimento 5 Stelle.\nProgramma.\nIl programma del PD proponeva tra i punti principali l'introduzione di un salario minimo orario di 10 \u20ac, misura che avrebbe interessato il 15% dei lavoratori, ovvero coloro che non rientravano nei contratti collettivi nazionali; un taglio del cuneo contributivo per i contratti a tempo indeterminato (dal 33 al 29%); un assegno di ricollocamento per tutti i disoccupati; l'estensione delle esistenti detrazioni fiscali sui figli a carico minorenni fino a 240 euro mensili, in misura graduata rispetto al reddito e all'et\u00e0 del figlio; un bonus di 400 \u20ac per i bambini fino a tre anni da utilizzare per baby-sitter e asili nido; l'introduzione di una sorta di patente fiscale a punti per scoraggiare l'evasione; una nuova legge sullo \"ius soli\" al fine di far ottenere la cittadinanza ai bambini nati in Italia da genitori immigrati regolari e ai minori immigrati in Italia entro il dodicesimo anno di et\u00e0, purch\u00e9 avessero frequentato almeno un ciclo di studio per cinque anni o seguito un percorso di istruzione e formazione professionale. \nQuanto ai costi, il programma del Partito Democratico prevedeva l'adozione di misure espansive per un totale di 38 miliardi di euro e il mantenimento del livello di avanzo primario al 2% fino a dieci anni, determinando - secondo i calcoli dell'Universit\u00e0 Cattolica del Sacro Cuore - un effetto cumulato di aumento del debito pubblico pari a 122 miliardi in cinque anni.\nLa lista Civica Popolare aveva proposto asili nido gratis, una defiscalizzazione del welfare aziendale e altre misure in materia di sanit\u00e0, tra cui il contrasto alle lunghe lista d'attesa e l'abolizione del superticket di 10 euro.\nIl programma della lista Italia Europa Insieme invece puntava sul rilancio di un \"piano casa\" da mezzo miliardo l'anno, l'aumento dei fondi destinati alla lotta contro la povert\u00e0, la riduzione della tassazione sul lavoro, e un \"Green New Deal\" per l'attuazione di un modello di economia verde che auspicava, entro il 2030, di ridurre del 40% le emissioni di gas rispetto ai livelli del 1990.\nCon Civica Popolare e Insieme, faceva parte della coalizione di centrosinistra anche +Europa, che, come suggerisce il nome della lista, puntava su una difesa dei temi europeisti, auspicando una maggiore integrazione tra i paesi dell'Unione Europea, difendendo con forza la moneta unica e quella che era stata definita l'unica \"vera\" sovranit\u00e0, ovvero quella europea. +Europa proponeva anche il superamento della legge Bossi-Fini, la riduzione delle aliquote IRPEF, il congelamento della spesa pubblica per cinque anni e l'imposizione di un contributo di solidariet\u00e0 sulle pensioni retributive. Infine, l'associazione promuoveva \u00ablibert\u00e0 di ricerca\u00bb, mirando a rimuovere gli ostacoli alle ricerche su malattie rare, procreazione assistita, sugli embrioni e sulle biotecnologie, e mirava a istituire una nuova \"agenzia per la ricerca\"."}
{"id": "9141905", "revid": "1702319", "url": "https://it.wikipedia.org/wiki?curid=9141905", "title": "Chiesa di Santa Maria Assunta (Mergozzo)", "text": ""}
{"id": "9141910", "revid": "1543377", "url": "https://it.wikipedia.org/wiki?curid=9141910", "title": "Helga Schmid", "text": "Formazione.\nHelga Schmid ha conseguito una laurea specialistica in Letteratura Romanza, Storia e Politica presso l\u2019Universit\u00e0 Ludwig Maximilian di Monaco di Baviera e presso la Sorbona di Parigi. Ha anche studiato Diritto Europeo ed Internazionale, Economia e Relazioni Internazionali presso l\u2019Accademia Diplomatica di Vienna.\nCarriera.\nDal 1988 ha lavorato in varie posizioni nel Ministero federale degli affari esteri tedesco ed \u00e8 stata assistente segretario particolare del Ministro per gli affari europei tra il 1990 e il 1991. Dal 1991 al 1994 \u00e8 stata addetta stampa e alle relazioni pubbliche presso l'Ambasciata tedesca a Washington, DC. Dal 1994 al 1998 ha lavorato come consigliere politico del ministro degli Esteri Klaus Kinkel. Ha ricoperto lo stesso incarico dal 1998 al 2000 con il ministro degli Esteri Joschka Fischer. Tra il 2000 e il 2005, ha ricoperto varie posizioni dirigenziali nel Ministero degli Esteri a Berlino. Fra queste, \u00e8 stata a capo del gabinetto politico e dell\u2019ufficio ministeriale dal 2003 al 2005.\u00a0\nNel 2006 \u00e8 diventata Direttore dell'Unit\u00e0 di programmazione politica e tempestivo allarme dell'Alto rappresentante per la politica estera e di sicurezza comune, Javier Solana, presso il Segretariato generale del Consiglio dell'Unione europea a Bruxelles.\nIn seguito alla creazione del Servizio europeo per l'azione esterna, \u00e8 diventata vice-Segretario Generale per gli affari politici nel 2010, sotto al Segretario Generale Pierre Vimont. In questo ruolo ha preso parte ai negoziati per il programma nucleare dell\u2019Iran. Il suo compito era quello di negoziare con Abbas Araghchi e continuare le discussioni di alto livello, mentre i negoziati tecnici andavano avanti separatamente. Nei negoziati per l'accordo nucleare UE-3 (Francia, Germania e Regno Unito) con l'Iran, Schmid ha avuto un ruolo chiave nella redazione del trattato di 100 pagine concluso con successo nel 2015, con il consenso del Presidente Rouhani, che all'epoca era il capo negoziatore iraniano in la controversia nucleare.\nNel settembre 2020, su raccomandazione del Ministro degli esteri tedesco Heiko Maas, Helga Schmid \u00e8 stata nominata dal governo della Cancelliera Angela Merkel come candidata per diventare Segretario Generale dell\u2019Organizzazione per la sicurezza e la cooperazione in Europa (OSCE). Il 4 dicembre 2020 \u00e8 stata ufficialmente nominata in tale posizione.\nAltre attivit\u00e0.\nMembro dell'International Advisory Board del Centro per le operazioni internazionali di pace (ZIF)\nOnorificenze.\nNel 2009, Schmid ha ricevuto la Medaglia per lo straordinario servizio reso alla Baviera in una Europa Unita. Nel novembre 2015, il ministro degli Esteri Frank-Walter Steinmeier le ha conferito l'Ordine al merito di Germania di I classe."}
{"id": "9141911", "revid": "2138421", "url": "https://it.wikipedia.org/wiki?curid=9141911", "title": "Pietro il Vecchio", "text": ""}
{"id": "9141915", "revid": "1875018", "url": "https://it.wikipedia.org/wiki?curid=9141915", "title": "Preittiti", "text": ""}
{"id": "9141916", "revid": "198277", "url": "https://it.wikipedia.org/wiki?curid=9141916", "title": "Gran Premio di Turchia 2021", "text": "Il Gran Premio di Turchia 2021 \u00e8 stata la sedicesima prova della stagione del campionato mondiale di Formula 1. La gara si \u00e8 disputata domenica 10 ottobre sul circuito di Istanbul, sito a Tuzla, ed \u00e8 stata vinta dal finlandese Valtteri Bottas su Mercedes, al decimo successo in carriera; Bottas ha preceduto sotto la bandiera a scacchi i due piloti della Red Bull Racing-Honda, l'olandese Max Verstappen e il messicano Sergio P\u00e9rez.\nVigilia.\nSviluppi futuri.\nGli organizzatori del nuovo Gran Premio d'Arabia Saudita, che debutter\u00e0 come penultimo appuntamento di questa stagione in programma il 5 dicembre, annunciano che il completamento dei lavori per la costruzione del circuito di Gedda, iniziati ad aprile, \u00e8 in netto ritardo. Formula 1 e Liberty Media osservano con attenzione l'approntamento della pista, senza che fino ad oggi sia scattato l'allarme rosso riguardo l'organizzazione della gara.\nLa Federazione Internazionale dell'Automobile annuncia l'ingresso in calendario per la prima volta nella storia del campionato mondiale di Formula 1 del Gran Premio del Qatar in programma il successivo 21 novembre, data nel quale era in programma il Gran Premio d'Australia, annullato nei mesi precedenti a causa della pandemia di COVID-19. Era l'ultimo Gran Premio ad essere stabilito nel calendario, dopo la riduzione del numero di appuntamenti da 23 a 22. Si tratta del quinto Gran Premio ad essere corso nel Medio Oriente, dopo quelli di Bahrein, Abu Dhabi e Sakhir, insieme al nuovo Gran Premio d'Arabia Saudita che debutta in questa stagione dopo la gara qatariota. Il Qatar diventa il trentatreesimo Paese ad ospitare la Formula 1. La gara si disputer\u00e0 in nottura sul circuito di Losail, gi\u00e0 utilizzato dal Motomondiale dalla stagione 2004. Ooredoo, principale provider di telecomunicazioni del Paese, \u00e8 scelto come \"title sponsor\" dell'evento. Viene inoltre siglato un accordo della durata di 10 anni per avere la gara in calendario a partire dalla stagione 2023, su una diversa sede ancora da stabilire con un nuovo tracciato in fase di progettazione, in quanto nella stagione successiva il Paese si concentrer\u00e0 nell'ospitare il mondiale di calcio.\nStefano Domenicali, Presidente di Formula One Group, annuncia che il numero di appuntamenti previsti per la stagione 2022 sar\u00e0 di 23, record nella storia della Formula 1, uno in pi\u00f9 rispetto alla stagione attuale, lo stesso numero iniziale di Gran Premi stabiliti per questo campionato, con l'inizio della stagione fissato per met\u00e0 marzo e la fine, per la prima volta dal , nel mese di novembre, poco dopo la met\u00e0 del mese, per evitare la sovrapposizione con il mondiale di calcio. Viene inoltre reso noto che la Qualifica Sprint, formato sperimentato in questa stagione, ma solo per tre Gran Premi, sar\u00e0 nuovamente applicato a sette o otto gare.\nLa Honda annuncia che produrr\u00e0 le \"power unit\" che verranno utilizzate da Red Bull Racing e AlphaTauri nella stagione 2022, cedendo successivamente i diritti. A partire dal 2023 sar\u00e0 Red Bull Powertrains ad assumersi la responsabilit\u00e0 di tutta la produzione e la manutenzione dei motori.\nStefano Bonaccini, Presidente della regione Emilia-Romagna, conferma lo stanziamento da parte del governo dei fondi necessari per la disputa del Gran Premio omonimo nel calendario della stagione 2022, con rinnovo fino al 2025. Il debutto del Gran Premio avvenne nella stagione con lo scopo di rimpiazzare altre corse annullate o posticipate a causa della pandemia di COVID-19. Il Gran Premio si \u00e8 disputato anche nel corso di questa stagione quando \u00e8 stato aggiunto al calendario come secondo appuntamento in sostituzione dell'annullamento del Gran Premio di Cina, sempre per via della pandemia.\nGli organizzatori del Gran Premio di Citt\u00e0 del Messico, in programma il successivo 7 novembre, e che segna il debutto nel calendario del campionato mondiale di Formula 1, annunciano che l'autore della \"pole position\" ricever\u00e0 un premio speciale riguardante una replica del casco indossato dall'ex pilota argentino Juan Manuel Fangio, vincitore di cinque mondiali piloti, in concomitanza con il 70\u00ba anniversario del primo titolo iridato.\nAspetti tecnici.\nPer questo Gran Premio la Pirelli, fornitrice unica degli pneumatici, offre la scelta tra gomme di mescola C2, C3 e C4, le tre mescole centrali della gamma. Rispetto alla precedente edizione, vengono nominate mescole di uno \"step\" pi\u00f9 morbide. La decisione di selezionare mescole pi\u00f9 morbide si basa sui dati raccolti lo scorso anno, che presentavano un circuito con livelli medi di usura e bassi di grip, cosa che ha reso la superficie estremamente scivolosa.\nDopo le critiche dei piloti alla superficie della pista che non garantiva abbastanza \"grip\" durante l'edizione precedente, gli organizzatori del Gran Premio e il direttore di gara Michael Masi hanno annunciato ufficialmente di aver risolto il problema dell'aderenza grazie ad uno specifico intervento, prendendo spunto da quanto realizzato sulla pista di Marina Bay a Singapore, dove viene applicato il sistema dell\u2019acqua ad alta pressione. In aggiunta, un nuovo cordolo \u00e8 stato aggiunto all'uscita della curva 1, 5 e 14, mentre lo spazio dedicato alla \"safety car\" e alla \"medical car\" dentro la \"pit lane\" \u00e8 stato esteso per fare in modo che quest'ultimo non sia d'intralcio con l'ultima piazzola dei box. Prima dell'inizio della terza sessione di prove libere del sabato due dossi vengono installati all'esterno del cordolo della curva 1.\nSono due le zone indicate dalla Federazione Internazionale dell'Automobile ove i piloti possono usare il Drag Reduction System: la prima zona \u00e8 posta tra la curva 11 e la curva 12, con punto per la determinazione del distacco fra piloti posto prima della curva 9; la seconda zona \u00e8 stabilita sul rettilineo dei box, con \"detection point\" fissato dopo la curva 13.\nLa Federazione stabilisce tre punti del tracciato nel quale i piloti sono costretti a rispettare i limiti di quest'ultimo. I punti in questione riguardano l'uscita della curva 1, 6 e 14: non rispettando i limiti in queste curve i piloti vedono il loro tempo sul giro cancellato dalla direzione gara e, nel caso della curva 14, anche il giro successivo.\nDopo l'incidente avvenuto al pilota francese Romain Grosjean nel corso delle prime fasi del Gran Premio del Bahrein 2020 nel quale, per uscire dall'abitacolo della monoposto, ha avuto ustioni alle mani, la Federazione, fin dall'inizio del campionato, si \u00e8 attivata per migliorare la protezione offerta. In qualsiasi sessione di prova libera, cinque piloti, Lewis Hamilton, Sebastian Vettel, Carlos Sainz Jr., Daniel Ricciardo e George Russell, utilizzano un nuovo modello di guanti che dovrebbe avere una migliore resistenza alla trasmissione del calore.\nPrima dell'inizio della prima sessione di prove libere del venerd\u00ec sulla vettura di Lewis Hamilton viene installata la quarta unit\u00e0 relativa al motore a combustione interna. Il pilota britannico \u00e8 penalizzato di dieci posizioni sulla griglia di partenza. Sulla vettura di Carlos Sainz Jr. viene installata la quarta unit\u00e0 relativa al motore a combustione interna, al turbocompressore e all'MGU-H, e la terza unit\u00e0 relativa al sistema del recupero dell'energia e all'unit\u00e0 di controllo elettronico. Il pilota spagnolo \u00e8 costretto a partire dal fondo dello schieramento.\nAspetti sportivi.\nInizialmente il Gran Premio non era previsto nel calendario della stagione 2021. A causa delle problematiche causate dalla pandemia di COVID-19, Il Gran Premio viene inizialmente inserito nel calendario di questa stagione, in programma il 13 giugno, in sostituzione del Gran Premio del Canada annullato a causa della pandemia. Successivamente il Gran Premio viene posticipato a causa delle restrizioni imposte dal Regno Unito ai viaggiatori provenienti dalla Turchia per via delle problematiche dettate dall'emergenza sanitaria e sostituito dal Gran Premio di Stiria. Il mese successivo il Gran Premio viene reinserito in calendario in programma il 3 ottobre in sostituzione della cancellazione del Gran Premio di Singapore, sempre a causa della pandemia. La gara viene successivamente spostata di una settimana a causa della riduzione del numero di gare in calendario. \u00c8 la prima volta che il Gran Premio di Turchia viene corso nel mese di ottobre.\nA differenza della precedente edizione disputatasi a porte chiuse a causa della pandemia, e corsa per la prima volta nel mese di novembre, il Gran Premio vede la presenza del pubblico sulle tribune, come stabilito nella maggioranza delle precedenti corse che hanno avuto luogo in Europa. Una presenza di spettatori \u00e8 attesa nel corso del \"weekend\".\nAlla vigilia del ritorno in calendario del Gran Premio d'Olanda, la Red Bull Racing ha presentato un reclamo alla FIA contro la Mercedes. La scuderia di Milton Keynes ritiene che il team di Brackley, nelle ultime gare, sia riuscito ad ottenere pi\u00f9 cavalli in fase di accelerazione attraverso il raffreddamento dell'aria. Secondo l\u2019articolo 5.6.8 del regolamento tecnico la temperatura dell\u2019aria nel plenum deve essere superiore di almeno 10 \u00b0C rispetto alla temperatura ambiente. Alla vigilia della gara, la Federazione respinge la protesta del team austriaco spazzando via dunque i dubbi sulla regolarit\u00e0 dell\u2019operato dei tecnici della Mercedes, in particolare i motoristi stanziati nella sede di Brixworth.\nIn questa gara, la Ferrari viene iscritta al Gran Premio solo come \"Scuderia Ferrari\" senza il \"title sponsor\" Mission Winnow, in quanto percepito dalle legislazioni locali come una forma di pubblicit\u00e0 indiretta al tabacco. Il logo viene oscurato dal telaio della SF21 oltrech\u00e9 dalle tute di meccanici e piloti, come avvenuto per alcune gare del campionato e per tutta la stagione . In questo campionato il logo \u00e8 stato oscurato dal Gran Premio di Francia al Gran Premio d'Italia, mentre invece fu reso utilizzabile dal Gran Premio del Bahrein, la gara inaugurale della stagione, al Gran Premio d'Azerbaigian, insieme al precedente Gran Premio di Russia.\nLa Red Bull Racing prende parte al Gran Premio con una livrea celebrativa, omaggiando Honda nel \"weekend\" che, in precedenza, avrebbe dovuto ospitare il Gran Premio del Giappone prima che fosse annullato per la seconda stagione consecutiva a causa della pandemia di COVID-19.\nIl \"team principal\" della Ferrari, Mattia Binotto, non \u00e8 presente al Gran Premio. Come avvenuto in diverse occasioni lo scorso anno, Binotto resta nel quartier generale di Maranello per concentrarsi sul lavoro di sviluppo della monoposto della prossima stagione, seguendo tutte le sessioni in pista in continuo collegamento con la squadra. La responsabilit\u00e0 della squadra sar\u00e0 affidata a Laurent Mekies. La scuderia italiana annuncia inoltre che cinque ragazzi iniziano la loro attivit\u00e0 nella \"Ferrari F1 Engineering Academy\". Due ragazze e tre ragazzi provenienti da atenei italiani e britannici sono stati divisi in due gruppi, \"power unit\" e telaio, e saranno operativi per sei mesi.\nIl sudafricano Alan van der Merwe, che ricopre il ruolo di pilota della \"medical car\", e il dottor Ian Roberts, presente a bordo della vettura, sono costretti a saltare il Gran Premio per via della loro positivit\u00e0 al SARS-CoV-2. Vengono sostituiti dal portoghese Bruno Correia, pilota della \"safety car\" della Formula E, e dal dottor Bruno Francheschini.\nIn questa stagione il Gran Premio \u00e8 sponsorizzato, per la prima volta, da Rolex.\nL'ex pilota di Formula 1 Enrique Bernoldi \u00e8 nominato commissario aggiunto da parte della Federazione. Il brasiliano ha svolto in passato, in diverse occasioni, tale funzione, l'ultima nel precedente Gran Premio di Russia. Per questo Gran Premio, come il precedente, \u00e8 la casa automobilistica inglese Aston Martin a fornire la \"safety car\" e la \"medical car\".\nProve.\nResoconto.\nLa pista, dopo la pulitura dell'asfalto, risulta molto pi\u00f9 veloce, rispetto all'edizione del 2020. Il pi\u00f9 rapido della prima sessione \u00e8 Lewis Hamilton, che ottiene un tempo di oltre quattro secondi inferiore rispetto al miglior tempo delle sessioni di prove libere dell'anno precedente.\nIl campione del mondo ha preceduto, di oltre quattro decimi, Max Verstappen che, a sua volta, ha staccato di pochi millesimi le due Ferrari. Le due vetture italiane hanno anche dimostrato competitivit\u00e0 sul passo di gara. Sulla vettura di Sainz Jr. sono stati montati dei rastrelli per raccogliere dei dati sull'aerodinamica. Analogo studio dei flussi dell'aria \u00e8 stato compiuto da Sebastian Vettel, con la sua Aston Martin.\nSono stati 13 i tempi cancellati ai piloti per aver oltrepassato i limiti della pista all'uscita della curva 1, cinque i tempi cancellati per aver oltrepassato i limiti all'uscita della curva 6, e cinque i tempi cancellati per aver oltrepassato I limiti all'uscita della curva 14, durante la prima sessione di prove libere del venerd\u00ec. Nel primo caso si sono visti cancellare il tempo Pierre Gasly (quattro volte), Nikita Mazepin e Antonio Giovinazzi (due volte), Lance Stroll, Sebastian Vettel, Fernando Alonso, Charles Leclerc e Sergio P\u00e9rez (una volta); nel secondo caso si sono visti cancellare il tempo Kimi R\u00e4ikk\u00f6nen e Charles Leclerc (due volte), Fernando Alonso (una volta); nel terzo caso si sono visti cancellare il tempo Pierre Gasly (due volte), Lando Norris, Carlos Sainz Jr. e Antonio Giovinazzi (una volta).\nHamilton ha saputo confermarsi, anche nella sessione pomeridiana. Il pilota della Mercedes, assieme a Leclerc, sono stati gli unici a completare un giro al di sotto del minuto e 24 secondi. Il monegasco, dopo il terzo posto del mattino, si piazza a pochi millesimi dal tempo del britannico. Al terzo posto \u00e8 risalito l'altro pilota della Mercedes, Bottas, che ha preceduto le due Red Bull Racing. Alla scuderia austriaca P\u00e9rez ha prevalso su Verstappen, per un decimo e mezzo. Le Mercedes, valutando il maggior grip della pista, rispetto a quanto previsto, hanno deciso per un assetto pi\u00f9 scarico nelle ali posteriori, rispetto alla prima sessione di prove libere.\nLa prima parte della sessione pomeridiana \u00e8 stata influenzata da un vento teso, che ha anche provocato alcuni testacoda, ma senza conseguenze n\u00e9 per i piloti, n\u00e9 per le monoposto.\nSono stati 23 i tempi cancellati ai piloti per aver oltrepassato i limiti della pista all'uscita della curva 1, uno il tempo cancellato per aver oltrepassato i limiti all'uscita della curva 6, e uno il tempo cancellato per aver oltrepassato I limiti all'uscita della curva 14, durante la seconda sessione di prove libere del venerd\u00ec. Nel primo caso si sono visti cancellare il tempo Nikita Mazepin e Carlos Sainz Jr. (tre volte), Pierre Gasly, Antonio Giovinazzi, Daniel Ricciardo, Yuki Tsunoda, e Sergio P\u00e9rez (due volte), George Russell, Lewis Hamilton, Mick Schumacher, Esteban Ocon, Valtteri Bottas, Sebastian Vettel e Charles Leclerc (una volta); nel secondo caso si \u00e8 visto cancellare il tempo Nikita Mazepin; nel terzo caso si \u00e8 visto cancellare il tempo Nikita Mazepin.\nAl termine della seconda sessione di prove libere del venerd\u00ec sulle vetture di Valtteri Bottas e Antonio Giovinazzi vengono sostituite le trasmissioni. I due piloti non sono penalizzati sulla griglia di partenza: Bottas ha usato la precedente trasmissione per sette Gran Premi consecutivi, mentre Giovinazzi ha dovuto sostituire la precedente trasmissione nel Gran Premio precedente, operazione avvenuta prima della disputa di sei gare di fila con lo stesso componente.\nLa pioggia del sabato costringe i piloti ad affrontare la terza sessione di prove libere, almeno nella prima parte, con gomme da bagnato che, dopo qualche tornata, saranno sostituite con quelle da condizione intermedia. Il migliore della sessione \u00e8 risultato Pierre Gasly, che ha chiuso davanti ai due piloti della Red Bull Racing, Verstappen, autore di un testacoda, e P\u00e9rez. \nLa sessione \u00e8 stata caratterizzata anche da testacoda occorsi a Charles Leclerc, Nicholas Latifi e George Russell. Quest'ultimo, finendo nella ghiaia, senza possibilit\u00e0 di muovere la sua monoposto, ha costretto la direzione di gara a interrompere, brevemente, la sessione, con bandiera rossa. Le Mercedes, sia con Hamilton che con Bottas, si sono limitate a pochi giri, in quanto i piloti hanno considerato le condizioni atmosferiche non probanti, in vista delle qualificazioni e della gara.\n\u00c8 stato uno il tempo cancellato per aver oltrepassato i limiti della pista all'uscita della curva 1, e uno il tempo cancellato per aver oltrepassato i limiti all'uscita della curva 14, durante la terza sessione di prove libere del sabato. Nel primo caso se l'\u00e8 visto cancellare Antonio Giovinazzi; nel secondo caso se l'\u00e8 visto cancellare Lance Stroll.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nAll'inizio della sessione di qualifica la pista si presenta pressoch\u00e9 asciutta, ma le previsioni annunciano il ritorno della pioggia, gi\u00e0 nel corso della prima fase. Tutti i piloti decidono perci\u00f2 di affrontare subito la pista, provocando un discreto traffico sul tracciato. La situazione diventa subito critica, visto che la pioggia cade su alcuni tratti. Sainz Jr. \u00e8 autore di un testacoda alla prima curva, mentre anche Hamilton ha delle difficolt\u00e0 a tenere in pista la sua monoposto. Il britannico \u00e8 comunque in testa alla classifica dei tempi, davanti a Bottas, Tsunoda e Russell.\nVerstappen, che ha macchiato il primo giro con un errore, riesce, col secondo tentativo, a piazzarsi alle spalle di Hamilton. Successivamente sia Bottas che Lando Norris battono il tempo di Hamilton. La pista resta comunque ancora veloce: Leclerc e poi Gasly sono ancora capaci di migliorare il primo tempo.\nQuando mancano pochi minuti al termine della Q1 ritornano a girare sia Hamilton, sesto, che Verstappen, che ha il decimo tempo. Il britannico strappa ancora il miglior tempo, trovandosi, al termine della prima fase, davanti a Verstappen e Gasly. Non passano alla fase seguente Daniel Ricciardo, Latifi, Giovinazzi, R\u00e4ikk\u00f6nen e Mazepin. A sorpresa, all'ultimo tentativo, passa invece Mick Schumacher.\nLa minaccia della pioggia esiste anche nella Q2, ma i piloti, con pista asciutta, decidono di utilizzare le coperture \"slick\". Quasi tutti, a partire dalle Mercedes e dalle Red Bull, optano per le gomme medie, scelta che poi incider\u00e0 sul tipo di mescola impiegata alla partenza del Gran Premio. Bottas \u00e8 in testa alla classifica dei tempi, davanti a Fernando Alonso e Gasly. Un errore di P\u00e9rez impedisce a Verstappen, che lo segue da vicino, di scalare i tempi, cos\u00ec come Hamilton, anche lui autore di un'imprecisione, che lo fa classificare solo settimo. L'olandese e il britannico si rifanno poco dopo, con Hamilton primo, davanti a Verstappen. Il pilota della Mercedes si lamenta della difficolt\u00e0 di mandare in temperatura gli pneumatici; questo costringe lui, e anche Bottas, a due giri di lancio prima di attaccare il tempo. Comunque anche il finlandese riesce a fare meglio di Verstappen.\nP\u00e9rez sale terzo mentre Ocon scalza Leclerc dai primi 10, quando mancano due minuti al termine della Q2. In seguito Alonso riesce a scalare al terzo posto, battuto per\u00f2 da Pierre Gasly. Hamilton migliora ancora il tempo, confermandosi primo, con cinque decimi di margine su Bottas. Nella parte finale Leclerc strappa il tempo per la Q3, mentre Verstappen sale terzo. Non passano alla fase finale Vettel, Ocon, Russell, Schumacher e Sainz Jr. che, a causa della situazione creata dalla penalizzazione, decide di non effettuare nessun giro cronometrato in Q2.\nIn Q3 Lewis Hamilton segna 1'23\"093; chi fa meglio di lui \u00e8 Bottas (1'23\"071), soprattutto grazie a un ottimo primo settore. Verstappen chiude a poco pi\u00f9 di due decimi dal tempo di Hamilton, davanti a Gasly, Perez, Alonso, Norris, Leclerc, Tsunoda e Stroll. Hamilton rientra in pista, ben prima di quanto non facciano Bottas e Verstappen. Il britannico abbassa il tempo limite a 1'22\"868. Il tempo \u00e8 irraggiungibile per gli altri piloti. Hamilton, per\u00f2, penalizzato per la sostituzione del motore, partir\u00e0 solo undicesimo, e la \"pole position\" \u00e8 conquistata da Bottas. Con l'ultimo giro veloce Leclerc scala fino al quarto posto. Per il finlandese \u00e8 la diciottesima partenza al palo, nel mondiale di Formula 1.\nSono stati 18 i tempi cancellati ai piloti per aver oltrepassato i limiti della pista all'uscita della curva 1, e due i tempi cancellati per aver oltrepassato i limiti all'uscita della curva 14, durante le qualifiche. Nel primo caso si sono visti cancellare il tempo Kimi R\u00e4ikk\u00f6nen (tre volte), Nikita Mazepin, Lewis Hamilton, Charles Leclerc e Carlos Sainz Jr. (due volte), Antonio Giovinazzi, Mick Schumacher, Yuki Tsunoda, Nicholas Latifi, Max Verstappen, Sebastian Vettel, e Sergio P\u00e9rez (una volta); nel secondo caso si sono visti cancellare il tempo Charles Leclerc e George Russell.\nAl termine delle qualifiche, Fernando Alonso viene convocato dai commissari sportivi per non aver rispettato le doppie bandiere gialle in Q1. Il pilota spagnolo dell'Alpine non riceve sanzioni.\nRisultati.\nNella sessione di qualifica si \u00e8 avuta questa situazione:\nIn grassetto sono indicate le migliori prestazioni in Q1, Q2 e Q3.\nGara.\nResoconto.\nPrima della gara sulla vettura di Daniel Ricciardo viene installata la quarta unit\u00e0 relativa al motore a combustione interna, al turbocompressore e all'MGU-H; il pilota australiano \u00e8 dunque costretto a partire dal fondo dello schieramento. \nLa pista si presenta umida e c'\u00e8 una leggera pioggia a tratti. Tutte le vetture montano gomme da bagnato intermedio.\nIl \"poleman\" Valtteri Bottas, al via, \u00e8 capace di mantenere il comando della gara, davanti a Max Verstappen e Charles Leclerc. Pi\u00f9 dietro c'\u00e8 un contatto tra Fernando Alonso e Pierre Gasly; lo spagnolo va in testacoda e termina lontano dalla prime posizioni, tamponando poi la Haas di Mick Schumacher nel tentativo di rimonta. Mentre il finlandese mantiene un buon margine sui primi inseguitori, comincia la sua rimonta il compagno di scuderia Lewis Hamilton: il britannico passa Yuki Tsunoda, Lance Stroll e Lando Norris, tra l'ottavo e il decimo giro, collocandosi in sesta posizione. Anche Carlos Sainz Jr. recupera diverse posizioni: lo spagnolo, partito in ultima fila, dopo pochi giri \u00e8 gi\u00e0 al limite della zona dei punti.\nAl quattordicesimo passaggio Hamilton supera anche Gasly, che comunque deve ancora scontare la penalizzazione di cinque secondi, inflittagli per il contatto con Alonso alla partenza. Daniel Ricciardo \u00e8 il primo pilota a effettuare il cambio delle gomme, al ventiduesimo giro. L'australiano resta su gomme da bagnato intermedio. Hamilton cerca di passare anche Sergio P\u00e9rez, ma il messicano resiste agli assalti del campione del mondo.\nLa classifica, almeno nelle posizioni di testa, resta invariata per diversi giri. Verstappen si ferma, per cambiare gli pneumatici, al trentaseiesimo passaggio. Seguono Sainz Jr. un giro dopo, e P\u00e9rez e Bottas, due giri dopo l'olandese. Tutti rimangono su gomme intermedie, tranne Sebastian Vettel, che monta gomme \"slick\" di mescola media. La scelta risulta troppo azzardata, tanto che il tedesco rientra subito ai box, per tornare a coperture per pista bagnata.\nSi trova a condurre Leclerc, davanti a Bottas, Verstappen, Hamilton e Gasly. Il francese cede la posizione, al quarantesimo giro, a P\u00e9rez. Il monegasco, con ormai gli pneumatici molto usurati, commette un paio di errori, e viene passato da Bottas, al quarantaseiesimo giro. Poco dopo il ferrarista cede la seconda posizione a Verstappen, prima di rientrare ai box, per montare gomme nuove, sempre da bagnato intermedio. Leclerc \u00e8 ora quarto, ma \u00e8 presto passato da P\u00e9rez, che pur disponendo di gomme pi\u00f9 usurate, ha un miglior passo.\nProsegue invece Hamilton, ora terzo, che spera di poter eventualmente andare ai box solo per passare alle gomme da asciutto. Il pilota della Mercedes rientra ai box al cinquantesimo giro, ma \u00e8 costretto, ancora, a optare per le gomme da bagnato intermedio. Rientra alle spalle di Leclerc, ma deve guardarsi dal ritorno di Gasly e Norris, che per\u00f2 non sono in grado di avvicinarsi in maniera pericolosa.\nBottas coglie il suo decimo successo in carriera, davanti alle due Red Bull Racing. Verstappen, grazie al secondo posto, ritorna in vetta alla classifica iridata. Esteban Ocon dell'Alpine ha completato il Gran Premio, per la prima volta nell'era turbo-ibrida, senza effettuare la sosta ai box per cambiare gli pneumatici, escludendo il Gran Premio del Belgio della durata di un solo giro. L'ultimo episodio risaliva a 24 anni fa, con Mika Salo che complet\u00f2 il Gran Premio di Monaco 1997 senza effettuare rifornimenti o cambio gomme. Per la dodicesima volta nella storia della massima categoria, per l'ottava volta nell'era turbo-ibrida, iniziata nella stagione , e per la terza volta in questo campionato, dopo il Gran Premio di Francia e il Gran Premio del Belgio, non si sono verificati ritiri.\nRisultati.\nI risultati del Gran Premio sono i seguenti:\nValtteri Bottas riceve un punto addizionale per aver segnato il giro pi\u00f9 veloce della gara."}
{"id": "9141917", "revid": "1418004", "url": "https://it.wikipedia.org/wiki?curid=9141917", "title": "Premio Gregor von Rezzori", "text": "Il Premio Gregor von Rezzori - Citt\u00e0 di Firenze \u00e8 un riconoscimento letterario assegnato annualmente al miglior romanzo straniero tradotto in italiano e alla migliore traduzione.\nIstituito nel 2007 per ricordare lo scrittore austriaco Gregor von Rezzori, \u00e8 ideato e organizzato dalla Fondazione Santa Maddalena nata nel 2000 per volont\u00e0 di Beatrice Monti della Corte, vedova dell'autore.\nPatrocinato dalla Regione Toscana e sostenuto dal Comune di Firenze si svolge solitamente nel mese di giugno all'interno del \"Festival degli Scrittori\"."}
{"id": "9141919", "revid": "62748", "url": "https://it.wikipedia.org/wiki?curid=9141919", "title": "Grand-Salle du Palais de la Cit\u00e9", "text": "La Grand-Salle era uno dei luoghi pi\u00f9 importanti del Palais de la Cit\u00e9 quando era sede dei reali francesi sotto i Capetingi e i primi Valois. Fu costruita da Filippo IV il Bello quando ricostru\u00ec il palazzo alla fine del suo regno. La sua costruzione fu uno degli assi principali della ricostruzione del palazzo.\nDotata di una forte dimensione simbolica per la presenza delle statue dei re e imponente per le sue straordinarie dimensioni per l'epoca, fu luogo delle solenni manifestazioni della monarchia e rimase luogo emblematico del potere molto tempo dopo che i re avevano lasciato l'\u00cele de la Cit\u00e9.\nIn seguito all'incendio del 1618 che la distrusse, si diede il via a una nuova costruzione, che divenne la \"Salle des Pas Perdus\" del Palazzo di Giustizia di Parigi.\nLa costruzione della Grand-Salle.\nLa costruzione della Grand-Salle risale alla fine del regno di Filippo IV il Bello e a quelli dei suoi figli. Conosciamo alcune fasi:\nEsterno della Grand-Salle.\nL'edificio della Grand-Salle aveva determinate caratteristiche architettoniche: \nInterno della Grand-Salle.\nSono stati ricostruiti gli elementi costitutivi dell'interno.\nLa Salle des Gens d'Armes.\nLa \"Salle des Gens d'Armes\" \u00e8 l'unica parte rimasta dell'edificio. Le sue caratteristiche sono note:\nViste della Grand-Salle.\nSono note due vedute della Grand-Salle del Parlamento di Parigi.\nIl ciclo dei re di Francia.\nScopo del ciclo dei re.\nUna delle principali vocazioni della Grand-Salle era quella di dimostrare l'anzianit\u00e0 dei reali francesi e sottolineare la continuit\u00e0 delle tre illustri dinastie reali francesi. Entrando in questa sala, il magistrato, l'impiegato, lo spettatore o il visitatore si trovavano di fronte alla dimostrazione dell'anzianit\u00e0 dei reali francesi: da Faramondo a Filippo IV il Bello, passando per Clodoveo I, il primo re cristiano, Carlo Magno e San Luigi, 42 statue di re accuratamente scelte formavano un'imponente catena che abbracciava 900 anni. Herv\u00e9 Pinoteau, citando Marcel Le Glay, seppe paragonare la Grand-Salle seguendo le statue del foro di Augusto, dove si trovavano i re di Alba, Enea e Romolo, i grandi uomini della Repubblica romana per \"stabilire una continuit\u00e0 impressionante e impeccabile tra questi eroi divinizzati e Augusto, trionfante e padre della Patria\".\nSecondo No\u00ebl Valois, Luigi XI avrebbe rappresentato la sua vita, inginocchiato ai piedi della Vergine e, nel 1554, Enrico II aveva chiesto al parlamento di Parigi come rappresentare Francesco I. Il fatto che Pipino il Breve sia rappresentato su un leone, che evoca un episodio della sua vita raccontato in due testi dopo la sua morte, permette di identificare questo re, rappresentato cos\u00ec anche nella Cattedrale di Reims.\nScelta dei re rappresentati.\nNella Grand-Salle, seguono i re Merovingi (i re dei Franchi di Neustria, secondo l'usanza dell'antica monarchia di ignorare i re d'Austrasia), i Carolingi (senza Carlo Martello, che nella basilica di Saint-Denis fu tuttavia assimilato a un re, senza n\u00e9 i fratelli Carlomanno II e Luigi III, n\u00e9 l'imperatore Carlo III il Grasso), i Capetingi (senza i re Eudes, Roberto e Raoul, ma con Filippo, primogenito di Luigi VI). Questi re, che non erano rappresentati, governarono in tempi di transizione dinastica: l'assenza di sei re non \u00e8 n\u00e9 una svista, n\u00e9 il risultato di una mancanza di spazio. Per altri motivi prevalse il criterio di selezione; fu innanzitutto la continuit\u00e0 dinastica, per trasmissione ereditaria del titolo, ma anche la legittimit\u00e0 della nascita.\nSuccessivamente furono aggiunte le statue di Luigi X, con suo figlio Giovanni I e i successivi re. Philibert Delorme intervenne come committente per la realizzazione di statue di Francesco I, Enrico II e Francesco II nella Grand-Salle. Maurice Roy ottenne il contratto firmato, il 14 gennaio 1556, tra Delorme e lo scultore Pierre Bontemps, per la realizzazione della statua di Francesco I . Enrico III, l'ultimo Valois, occup\u00f2 l'ultimo posto libero, ed Enrico IV non fu mai rappresentato.\nL'assenza di Teodorico I, Teodorico II, Dagoberto II (che erano re d'Austrasia), quella di Luigi III e la presenza di Filippo, figlio del primogenito di Luigi VI, alterarono di conseguenza la numerazione dei re .\nLe iscrizioni sotto le statue.\nLe iscrizioni ai piedi dei re davano la loro identit\u00e0, il numero degli anni di regno e la loro parentela con il predecessore, facendo tutto il possibile per cancellare al meglio 751 e 987). Cos\u00ec, il primo re carolingio, Pipino il Breve, \u00e8 indicato \"della stirpe di re Clotario\", per segnare la continuit\u00e0 tra la seconda dinastia e i Merovingi.\nLe iscrizioni vennero pubblicate. Mancavano per Francesco I, Enrico II e Francesco II.\nElenco dei re rappresentati.\nVennero proposte due possibilit\u00e0 per conservare le statue reali nella grande sala . Di seguito \u00e8 riportato l'elenco dei re rappresentati nella Grand-Salle.\nDistruzione della Grand-Salle.\nil 7 marzo 1618, Re Luigi XIII fu svegliato verso le due del mattino dal primo \"valet de chambre\", Beringhen, che gli chiese le chiavi delle grandi reliquie della Sainte-Chapelle che dovevano essere salvate; il re si alz\u00f2 e and\u00f2 in vestaglia nella galleria del Louvre a vedere l'incendio che distruggeva la Grand-Salle. Quest'ultima, perse le sue statue e la sua tavola di marmo. Venne poi ricostruita con volte in pietra da Salomon e Paul de Brosse e terminata nel 1622."}
{"id": "9141920", "revid": "697352", "url": "https://it.wikipedia.org/wiki?curid=9141920", "title": "AY", "text": ""}
{"id": "9141924", "revid": "125240561", "url": "https://it.wikipedia.org/wiki?curid=9141924", "title": "Julija Peresil'd", "text": "Biografia.\nIl cognome estone di Julija Peresil'd deriva dai suoi bisnonni estoni, che furono deportati in Russia. \u00c8 nata a Pskov, RSFS Russa, Unione Sovietica. Suo padre era un pittore di icone e la madre lavorava in un asilo. Fin dall'infanzia, Julija sognava di diventare un'attrice. Dalla terza elementare ha preso parte a spettacoli artistici amatoriali scolastici, cantato, recitato in recite scolastiche. All'et\u00e0 di undici anni ha partecipato al concorso di giovani talenti \"The Morning Star\". Nel 2001 si \u00e8 diplomata alla scuola secondaria n. 24 di Pskov.\nDopo la scuola \u00e8 entrata alla Facolt\u00e0 di Filologia russa dell'Istituto pedagogico statale di Pskov, ma dopo aver studiato per un solo anno, \u00e8 andata a Mosca ed \u00e8 entrata in una scuola di teatro. Nel 2006 si \u00e8 laureata presso il dipartimento di recitazione del dipartimento di regia dell'Accademia Russa delle Arti Teatrali.\nDal 2007, come attrice invitata, ha preso parte alle commedie del Teatro di Stato delle Nazioni.\nAttualmente lavora con il teatro \"Scuola di recitazione moderna\" e il teatro della compagnia teatrale Malaja Bronnaja di Evgenij Vital'evi\u010d Mironov.\nCarriera.\nIl debutto cinematografico di Julija Peresil'd \u00e8 stato il ruolo di Nata\u0161a Kublakova nella serie televisiva \"Land\" (2003), diretta da Aleksandr Baranov.\nIl primo grande lavoro al cinema \u00e8 il ruolo di Ol'ja Rodja\u0161ina nel film drammatico \"The Bride\" (2006) diretto da El\u00ebr I\u0161mukhamedov e \"Captive\" diretto da Aleksej Efimovi\u010d U\u010ditel'. Tuttavia, una vera svolta nella biografia cinematografica dell'attrice \u00e8 stata uno dei ruoli principali di Sofia nel dramma \"Kraj\" diretto da Aleksej Efimovi\u010d U\u010ditel', la serie televisiva \"Santa Lucia\" (2012) e il thriller mistico \"Sonnentau\" (2012) le hanno portato popolarit\u00e0 tra il pubblico russo.\nL'attrice \u00e8 diventata famosa dopo aver interpretato ruoli secondari in \"Anime nella nebbia\" (2012) diretto da Serhij Volodymyrovy\u010d Loznycja.\nHa interpretato il ruolo del cecchino sovietico Ljudmila Michajlovna Pavli\u010denko nel film di guerra biografico del 2015 \"Resistance - La battaglia di Sebastopoli\".\n\u00c8 stata selezionata come membro dell'equipaggio della Sojuz MS-19 per girare il film \"The Challenge\" () con Klim Shipenko. Il nome dell'attrice che sar\u00e0 protagonista del film \u00e8 stato annunciato il 14 maggio 2021 ed \u00e8 stato scelto da una rosa di 20 attrici. Torner\u00e0 sulla Terra a bordo della Sojuz MS-18.\nVita privata.\nJulija ha due figlie; Anna (nata nel 2009) e Marija (nata nel 2012), il cui padre \u00e8 il regista Aleksej Efimovi\u010d U\u010ditel'. \u00c8 un membro fondatore della fondazione di beneficenza \"Gal\u010donok\" (\u0413\u0430\u043b\u0447\u043e\u043d\u043e\u043a), che lavora per fornire cure ai bambini con disturbi organici del sistema nervoso centrale."}
{"id": "9141926", "revid": "4193", "url": "https://it.wikipedia.org/wiki?curid=9141926", "title": "Powerlifting ai XVI Giochi paralimpici estivi - 97 kg maschile", "text": "Le gare di powerlifting della categoria fino a 97\u00a0kg maschile ai XVI Giochi paralimpici estivi si sono svolte il 29 agosto 2021 presso il Tokyo International Forum.\nIl vincitore \u00e8 stato Yan Panpan."}
{"id": "9141927", "revid": "697352", "url": "https://it.wikipedia.org/wiki?curid=9141927", "title": "Big West Conference (disambigua)", "text": ""}
{"id": "9141930", "revid": "697352", "url": "https://it.wikipedia.org/wiki?curid=9141930", "title": "Brett Anderson (disambigua)", "text": ""}
{"id": "9141932", "revid": "599013", "url": "https://it.wikipedia.org/wiki?curid=9141932", "title": "Anatra all'arancia", "text": "L'anatra all'arancia \u00e8 un piatto tradizionale francese e italiano.\nStoria.\nSecondo alcuni studiosi, bench\u00e9 sia spesso correlato alla cucina francese, l'anatra all'arancia sarebbe originaria di Firenze, e veniva chiamata dalla gente del luogo \"paparo alla melarancia\". La ricetta appare di fatto nei ricettari toscani dal quindicesimo secolo. L'anatra all'arancia divenne una specialit\u00e0 francese quando Caterina de' Medici, andata in sposa a Enrico II di Francia, fece conoscere la ricetta di tale pietanza Oltralpe.\nPreparazione.\nPulire l'anatra eliminando il grasso e i residui di sangue rimanenti. Aggiungere sale e pepe, e, al suo interno, aglio e aromi. Mettere del burro in pentola, farvi rosolare l'anatra, e aggiungere il vino. Cuocere la carne a fiamma bassa per tre quarti d'ora o poco pi\u00f9 se il volatile \u00e8 grande. Sbucciare intanto un'arancia, tagliare a striscioline la parte arancione della buccia eliminando le parti bianche. Scottare in acqua bollente le strisce di arancia e scolarle bene. A fine cottura, spremere due arance e aggiungere il succo, il liquore e le strisce di arancia. Dopo aver ridotto il succo con la cottura per un breve periodo, servire subito. Il piatto viene spesso accompagnato con del pur\u00e8 di patate."}
{"id": "9141937", "revid": "697352", "url": "https://it.wikipedia.org/wiki?curid=9141937", "title": "Club Nataci\u00f3 Sabadell (disambigua)", "text": ""}
{"id": "9141938", "revid": "827882", "url": "https://it.wikipedia.org/wiki?curid=9141938", "title": "Anatra all'arancia (disambigua)", "text": ""}
{"id": "9141961", "revid": "1543377", "url": "https://it.wikipedia.org/wiki?curid=9141961", "title": "Jade Boho", "text": "Grazie alla sua doppia cittadinanza durante la sua carriera ha indossato la maglia della nazionale spagnola Under-19, con la quale ha conquistato il campionato europeo 2004 di categoria, e in seguito, tra il 2010 e il 2018, quella della nazionale equatoguineana con la quale ha collezionato la vittoria nel campionato africano 2012 e un secondo posto nel 2010.\nJade ha preso i cognomi di sua madre, Lourdes Cristina Boho Sayo, un'emigrante equatoguineana che ha ricevuto la cittadinanza spagnola nell'agosto 1980, e, cinque anni dopo, ha interpretato Oud Anna nel film della regista Marion H\u00e4nsel \"Polvere\" (\"Dust\"), prima della nascita di Jade. Suo padre, il cui nome \u00e8 sconosciuto, era spagnolo, di Valladolid, dove Lourdes lavorava e viveva; Jade non lo ha mai conosciuto.\nCarriera.\nNazionale.\nJade \u00e8 nata e cresciuta in Spagna, ma sua madre \u00e8 della Guinea Equatoriale, quindi \u00e8 stata dichiarata idonea per rappresentare entrambi i paesi.\nA livello giovanile nel 2003 viene convocata dalla Federcalcio spagnola per indossare la maglia della formazione Under-19 impegnata nelle qualificazioni all' Europeo di Finlandia 2004, condividendo con le compagne il percorso che vede la sua nazionale accedere per la quinta volta consecutiva alla fase finale e poi quello che porta la Spagna prima a passare il turno come seconda classificata nel gruppo A, battuta solo dalla con il pesante passivo di 7-0, superare l' di misura in semifinale e ritrovare nuovamente in finale la Germania ma, stavolta, superandola per 2-1, con Boho che apre le marcature, e ottenendo il primo trofeo continentale. A fine torneo con 3 reti siglate \u00e8, a pari merito con Iraia Iturregui, la migliore realizzatrice spagnola. Grazie a questo risultato la Spagna ottiene anche l'accesso al Mondiale di Thailandia 2004, a quel tempo riservato ancora a formazioni U-19. Inserita nel gruppo C, la sua nazionale non riesce ad essere per\u00f2 sufficientemente incisiva, e con una sola vittoria, 2-0 sulla con doppietta di Boho, e due sconfitte la Spagna viene eliminata gi\u00e0 alla fase a gironi.\nDal 2010 decide di diventare membro della nazionale maggiore equatoguineana., nazionale che alla guida del commissario tecnico Marcello Frigerio concludendo al secondo posto il campionato africano di Sudafrica 2010 accede al Mondiale di Germania 2011, primo mondiale calcistico per la Federcalcio equatoguineana. Frigerio, dopo averla inserita in rosa con la squadra in partenza per la Germania, \u00e8 costretto tuttavia a sostituirla con Emiliana Mangue prima dell'inizio del torneo in quanto sospesa dalla FIFA.\nPoich\u00e9 Jade ha gareggiato per la Spagna nel Mondiale femminile U-19 del 2004, nel database della FIFA era stata registrata come un giocatore spagnolo e la Federcalcio equatoguineana non ha completato il processo di cambiamento della sua nazionalit\u00e0 FIFA in modo tempestivo. Cos\u00ec nel giugno 2011, in fase di controllo delle rose presentate per la partecipazione al mondiale dalle varie federazioni, la FIFA rilev\u00f2 l'irregolarit\u00e0 e la sospese per due mesi sia nel suo club che nella sua nazionale, che di conseguenza fu rimossa dalle qualificazioni per le Olimpiadi di Londra 2012. Nel settembre 2011 annunci\u00f2 che non avrebbe pi\u00f9 giocato per la Guinea Equatoriale, cambiando tuttavia la sua decisione un anno dopo, per andare a Malabo, chiamata dal nuovo ct Esteban Becker Churukian per un'amichevole contro la nel giugno 2012.\nBecker in seguito continua a concederle fiducia, inserendola in rosa con la squadra che disputa, vincendolo, il campionato africano di quell'anno."}
{"id": "9141962", "revid": "580197", "url": "https://it.wikipedia.org/wiki?curid=9141962", "title": "Jade Boho Sayo", "text": ""}
{"id": "9141963", "revid": "4193", "url": "https://it.wikipedia.org/wiki?curid=9141963", "title": "Powerlifting ai XVI Giochi paralimpici estivi - 107 kg maschile", "text": "Le gare di powerlifting della categoria fino a 107\u00a0kg maschile ai XVI Giochi paralimpici estivi si sono svolte il 30 agosto 2021 presso il Tokyo International Forum.\nIl vincitore \u00e8 stato Enkhbayaryn Sodnompiljee."}
{"id": "9141982", "revid": "123315903", "url": "https://it.wikipedia.org/wiki?curid=9141982", "title": "Maria Francesca Cabrini", "text": ""}
{"id": "9141985", "revid": "827882", "url": "https://it.wikipedia.org/wiki?curid=9141985", "title": "Blackstone Hotel", "text": ""}
{"id": "9141987", "revid": "15756", "url": "https://it.wikipedia.org/wiki?curid=9141987", "title": "Serious game", "text": "I serious game (lett. \"giochi seri\") sono giochi che non hanno come scopo principale l'intrattenimento, ma sono progettati soprattutto a fini educativi. Generalmente i serious game sono strumenti formativi in cui, idealmente, gli aspetti seri e ludici sono in equilibrio, ci\u00f2 significa che alla famosa frase: \"learning by doing\" si aggiunge l'aspetto giocoso e divertente, questo \u00e8 un elemento centrale nella formazione affinch\u00e9 essa possa essere efficace.\nStoria.\nL'origine dei giochi a scopo formativo viene generalmente ricondotta alle simulazioni di guerra (\"Kriegsspiel\") dell'esercito prussiano degli inizi del XVIII secolo o ai giochi da tavola della prima met\u00e0 del Novecento come \"Monopoly\". In realt\u00e0 vi sono esempi ancora pi\u00f9 antichi: nel 799 Alcuino da York raccoglie giochi logico-matematici per la formazione degli studenti della Scuola Palatina, nel 1507 l\u2019Universit\u00e0 di Cracovia pubblica un gioco di carte didattico creato appositamente dal professor Thomas Munrer per insegnare filosofia e astronomia.\nLe prime simulazioni militari condotte con l'uso di computer si registrano negli anni Cinquanta negli Stati Uniti nell'ambito della Johns Hopkins University.\nDagli anni Ottanta del Novecento, con l'inizio della diffusione di videogiochi su larga scala, i serious game videro una continua espansione nei pi\u00f9 svariati ambiti, creando soprattutto nei paesi nordici un settore industriale in crescita e diventando anche oggetto di ricerca scientifica di varie discipline, dall'ingegneria alla psicologia.\nIl termine \"serious game\" venne probabilmente usato la prima volta da Clark C. Abt, sviluppatore di giochi militari su computer, nel 1971. Nel suo libro \"Serious Games\", il ricercatore statunitense fornisce anche una definizione dei giochi educativi, a prescindere dal supporto (digitale o real-world). Li descrive come giochi con un esplicito e ben strutturato scopo educativo, non pensati primariamente per il divertimento, senza per\u00f2 escluderlo.\nOggi con il termine Serious Game vengono descritti soprattutto videogiochi a scopo educativo come fa intendere la diffusa definizione di Sawyer: \"any meaningful use of computerized game/game industry resources whose chief mission is not entertainment\".\nI primi anni 2000 hanno visto un'impennata di diversi tipi di giochi educativi, in particolare quelli progettati per i pi\u00f9 giovani. Nel 1999, LeapFrog Enterprises ha introdotto il LeapPad, che combinava un libro interattivo con una cartuccia e permetteva ai bambini di giocare e interagire con un libro cartaceo. Basandosi sulla popolarit\u00e0 dei tradizionali sistemi di gioco portatili come il Game Boy di Nintendo, nel 2003 introdussero anche il loro sistema di gioco portatile chiamato Leapster. Questo sistema era basato su cartucce e giochi in stile arcade integrati con contenuti educativi.\nAltre direzioni per i serious game, come videogiochi, al di l\u00e0 dell'istruzione iniziarono a emergere nei primi anni 2000, con America's Army nel 2002 come primo esempio. Il gioco era uno sparatutto in prima persona sviluppato dall'esercito degli Stati Uniti come strumento di reclutamento e in seguito utilizzato come strumento di addestramento iniziale per le nuove reclute.\nEntro il 2010, i serious game si sono evoluti per incorporare economie reali, come Second Life, in cui gli utenti possono creare attivit\u00e0 reali che forniscono beni e servizi virtuali per i dollari Linden, che sono scambiabili con valuta statunitense.\nNel 2015, Project Discovery \u00e8 stato lanciato come un serious game. Il progetto Discovery \u00e8 stato utilizzato come un veicolo attraverso il quale genetisti e astronomi dell'Universit\u00e0 di Ginevra potevano accedere agli sforzi di catalogazione del pubblico di gioco tramite un mini-gioco contenuto all'interno del gioco di ruolo online multiplayer di massa (MMORPG) di Eve Online. I giocatori che agiscono come scienziati cittadini classificano e valutano campioni genetici reali o dati astronomici. Questi dati sono stati poi utilizzati e archiviati dai ricercatori. Tutti i dati contrassegnati come atipici sono stati ulteriormente studiati dagli scienziati.\nModalit\u00e0 d'apprendimento.\nNon esiste una teoria uniforme sulla pedagogia dei serious game, se in passato i giochi erano basati prevalentemente sulla psicologia comportamentale, come ad esempio nel gioco Math Blaster, oggi gli sviluppatori di videogiochi educativi attingono da vari modelli pedagogici .\nTre diversi studi condotti da J. R. Blunt nel 2009 riportarono come gli studenti che avevano appreso usando i serious game ottennero risultati migliori rispetto ai gruppi di controllo che avevano ricevuto un'istruzione classica. Anche Livingston et al. con i loro sette anni di ricerca e pi\u00f9 di 150 studi condotti, sostenuti qualche anno dopo dalle ricerche di Chin et al., affermarono che i serious game rappresentano una buona metodologia per far apprendere contenuti empirici, soprattutto perch\u00e9 i giochi e le simulazioni vengono preferiti alle attivit\u00e0 di classe, e di conseguenza una partecipazione pi\u00f9 motivata e attenta porta a cambiamenti negli atteggiamenti pi\u00f9 profondi.\nI serious game quindi si basano sull' apprendimento esperienziale in cui le informazioni e le sensazioni rimangono fortemente impresse, poich\u00e8 vissute i prima persona, favorendo cos\u00ec delle modifiche comportamentali attraverso il learning by doing (imparare facendo). Nel 2012 Connolly e la sua squadra condussero un grande studio per ricavare prove empiriche su come i serious game si rivelino adatti per una grande variet\u00e0 di obbiettivi di apprendimento poich\u00e8 il gioco simulato \u00e8 legato ad una serie di impatti percettivi, cognitivi, comportamenti, affetti e motivazionali.\nInteriorizzare qualcosa che si \u00e8 fatto di persona, quindi attivamente, risulta molto pi\u00f9 semplice rispetto all'apprendimento di contenuti veicolati durante lezioni frontali, nell'apprendimento cosiddetto passivo. Rendendo la simulazione molto vicina alla realt\u00e0 si riduce la paura del nuovo aumentando la fiducia dell'utente a mettersi in gioco e si aumenta l'esperienza pratica. Rispetto alla lettura di testi infatti il gioco costringe il partecipante a concentrarsi sulle sfide, sui problemi e gli ostacoli che incontra, favorendo l'acquisizione e la conservazione di conoscenza.\nIl giocatore di serious game ha il vantaggio di agire in un ambito protetto. L'aspetto ludico aiuta ad aumentare il coinvolgimento tra i partecipanti ed evita che questi si sentano giudicati permettendo cos\u00ec un\u2019azione pi\u00f9 spontanea. I serious game appaiono come metodi efficaci per l\u2019apprendimento grazie alla possibilit\u00e0 di ripetizione dell'esercizio che permette al giocatore di padroneggiare completamente la dinamica esplorata, nonch\u00e9 di utilizzare lo strumento stesso e di confrontarsi poi con la situazione reale in modo pi\u00f9 sereno e motivato.\nUso di serious game.\nI serious game oggi trovano applicazione in numerosi contesti: nella formazione aziendale, nelle campagne di educazione e di sensibilizzazione, nelle attivit\u00e0 promozionali e campagne sociali (ambito civile); nelle simulazioni di situazioni di vendita faccia a faccia e telefonica, interazioni in occasione di colloqui o di riunioni (ambito commerciale); nell'addestramento del personale tecnico (operatori radar, personale di macchina a bordo delle navi, piloti di aerei ed elicotteri), nella simulazione di operazioni militari complesse (ambito militare).\nRecentemente si \u00e8 iniziato a proporre l'uso di serious game anche nell'ambito della formazione formale, ma per diventare uno strumento educativo praticabile devono fornire alcuni mezzi di verifica e di monitoraggio dei progressi e il contributo deve essere riconoscibile nel contesto educativo o formativo in cui si stanno applicando."}
{"id": "9141990", "revid": "1305772", "url": "https://it.wikipedia.org/wiki?curid=9141990", "title": "Edutainment", "text": "Ledutainment o intrattenimento educativo \u00e8 una forma di intrattenimento finalizzata sia a educare sia a divertire. L'edutainment solitamente cerca di educare e di far socializzare le persone tramite momenti inseriti all'interno di altre forme di intrattenimento, soprattutto di ambito familiare, come i programmi televisivi, i videogiochi, i film, la musica, i siti web, i software ecc.\nDa questo assunto si pu\u00f2 dedurre la \"necessit\u00e0\" dell'edutainment nel processo di apprendimento sia dell\u2019adulto che del bambino.\nEtimologia.\nIl termine \"edutainment\" \u00e8 un neologismo coniato, negli anni 90, da Bob Heyman, documentarista del National Geographic, per indicare la possibilit\u00e0 e la necessit\u00e0 di insegnare e imparare divertendosi in gruppo. \nL'espressione \u00e8 un unione delle parole \"education\" (educazione) ed \"entertainment\" (intrattenimento). \nSi potrebbe quindi tradurre l\u2019espressione con \"divertimento educativo\". Il termine edutainment \u00e8 stato utilizzato inizialmente per indicare le forme di comunicazione giocosa finalizzate alla didattica. Il concetto si \u00e8 con il tempo esteso a tutto ci\u00f2 che pu\u00f2 essere comunicato, grazie al gioco, in modo simpatico e produttivo.\nEsso \u00e8 inoltre usato per riferirsi a quel settore dell'E-learning che cerca di trasmettere dei concetti chiave in modo divertente. Questo metodo pu\u00f2 essere fruttuosamente utilizzato per trattare argomenti delicati come l'etica, la diversit\u00e0 e l'uguaglianza, la prevenzione dell'abuso di sostanze, l'educazione sessuale, le informazioni sul rischio dell'HIV e dell'AIDS ecc.\nCampi di utilizzo.\nQuesto tipo di educazione pu\u00f2 risultare utile per affinare certe sensibilit\u00e0 particolarmente adatte alla societ\u00e0 contemporanea, grazie al meccanismo della metamorfosi della propria identit\u00e0 che avviene in tutti i giochi e pu\u00f2 favorire il decentramento identitario auspicato da molte strategie educative, come ad esempio quella dell'educazione interculturale.\nLa via ludica all'apprendimento non deve essere finalizzata solo alla conoscenza di nozioni o di discipline, ma deve rappresentare un modo vero e proprio di concepire e comprendere il mondo, in quanto il gioco ricopre proprio questa funzione: attraverso di esso i bambini per prima cosa scoprono la realt\u00e0 che li circonda, poi sperimentano nuove abilit\u00e0, infine sono pronti per immergersi in una societ\u00e0 che sempre di pi\u00f9 ha bisogno di aperture prospettiche e approcci ludici. \nGi\u00e0 agli inizi del 1900, Maria Montessori, medico e pedagogista, aveva intuito che lasciando spazio al divertimento, alla passione, alla creativit\u00e0 e alla condivisione, il bambino riusciva ad imparare in modo pi\u00f9 efficace, in quanto si confrontava concretamente con la realt\u00e0 circostante, permettendogli di conoscere se stesso e sviluppare nuove abilit\u00e0 e competenze derivanti dall'esperienza diretta del mondo. Montessori pone l'accento infatti sull'idea che l'educazione debba partire da esperienze reali anzich\u00e9 essere basata su una teoria precostituita. \nApprendimento e formazione.\nMoltissime ricerche realizzate con numerose tecniche in differenti contesti di tutto il mondo hanno mostrato come negli ultimi venti anni il successo di un manager o di un tecnico non dipenda tanto da quello che conosce gi\u00e0, ma dalla rapidit\u00e0 e dall'efficacia con cui riesce a imparare.\nL'apprendimento fa la differenza. Forma la competenza delle persone, influenza il modo in cui si relazionano con gli altri. Fa realizzare gli obiettivi degli individui, delle aziende e delle societ\u00e0.\nFondamentali sono la centralit\u00e0 di chi impara, il piacere di imparare, l'utilit\u00e0 per il lavoro di quello che si impara, i benefici economici e sociali che se ne ricavano. L'apprendimento considera le esperienze, i modi e i ritmi individuali di sviluppo della conoscenza. \n\u00c8 concretezza, riflessivit\u00e0 critica, dialogo e collaborazione, come indicano i principi consolidati dell': \nL'apprendimento promuove l'autonomia di riconoscere, affrontare e risolvere i problemi. Si distingue dalla formazione, che \u00e8 dipendenza dal sapere erogato dal docente, separatezza tra conoscere e intervenire. \nApprendimento sperimentale.\nI giochi di simulazione sono sistemi di apprendimento sperimentale impiegati nella formazione aziendale. Essi servono a sviluppare capacit\u00e0 operative e a migliorare i comportamenti relazionali: acquisizione di tecniche, conoscenza di principi di riferimento, coinvolgimento nelle logiche di azione, affinamento di competenze diagnostiche, di comunicazione, di soluzione di problemi, di relazioni interne ed esterne, di elaborazione di tattiche, ecc. Possono essere supportati dalle nuove tecnologie utilizzate nell'informazione e nella comunicazione e possono essere svolti online e off line.\nAccanto a questi punti di forza, anche nella versione pi\u00f9 sofisticata del \"gioco d'affari\" (business game), si possono trovare come punti deboli: il costo di realizzazione elevato, un tetto o un numero minimo di partecipanti, la verosimiglianza dei comportamenti richiesti, la seriosit\u00e0 della formazione d'aula, la poca trasparenza dei meccanismi di successo e insuccesso.\nMass Communication Game.\nA questi limiti pone rimedio il \"Mass Communication Game\", un gioco di simulazione costruito a partire da dati e fatti specifici di un'azienda, che fa esplorare diverse alternative di comportamenti individuali, intragruppo, intergruppi, generali, attuali e potenziali, in diversi ambienti micro e macro di mercato e di organizzazione. Serve a diffondere la conoscenza e a favorire l'integrazione attiva sugli obiettivi aziendali. \n\u00c8 focalizzato sulla riproduzione e lo sviluppo del know how. Pu\u00f2 essere utilizzato \"in presenza\" e \"a distanza\" da numero minimo di 12-15 partecipanti ad un massimo di 400-500, nel posto di lavoro, in aula, in convention e in meeting, con team funzionali e interfunzionali, con clienti e fornitori, con un tempo di 3-4 ore, consecutive o divise.\n\u00c8 basato su una logica di edutainment (education + entertainment) per imparare facendo, in modo divertente.\nHa costi contenuti e il \"prodotto\" su misura \u00e8 di propriet\u00e0 dell'azienda committente, che pu\u00f2 eventualmente riutilizzarlo poich\u00e9 d\u00e0 esperienze e risultati diversi a seconda dei diversi partecipanti.\nI criteri di attivazione del \"Mass Communication Game\" sono:\nBusiness Simulation Game.\nIn un articolo del 2016 scritto da Lucie Mitchell, capo della sezione \"Ricerca &amp; Comunicazioni di HR Upgrades\" e manager del gruppo LinkedIn \"HR Jobs and Ideas\", e poi tradotto da Lucrezia Pala in italiano, si afferma l\u2019importanza del Business Simulation Gaming nel settore aziendale come parte essenziale del processo di apprendimento.\nLe simulazioni, se svolte in modo continuativo, danno l'opportunit\u00e0 di \u201cimparare facendo\u201d in un ambiente privo di rischi. I nuovi progressi tecnologici nel calcolo e nelle scienze del comportamento, permettono di simulare sempre meglio come le variabili \"hard\" (ad esempio il prezzo o la capacit\u00e0 produttiva di una fabbrica) influenzino le prestazioni di un prodotto, e come le competenze gestionali servano in un ambiente lavorativo per migliorarne le prestazioni e creare valore per gli shareholder.\nI Business Simulation Games potrebbero essere una componente essenziale di una strategia a lungo termine che permetta lo sviluppo del personale poich\u00e9:\nI business game necessitano poi di una parte di debriefing nella quale i partecipanti riflettono sull' esperienza, discutono su cosa \u00e8 andato bene e identificano le opportunit\u00e0 di miglioramento individuali e collettive. \nEdutainment nei programmi televisivi.\nMarshall McLuhan gi\u00e0 nel 1967 si occupa di comunicazione attraverso i media, una delle sue principali tesi \u00e8 \"il mezzo \u00e8 il messaggio\" attraverso la quale sostiene che il messaggio sia in parte determinato dal mezzo con cui lo si trasmette, diffondendo una stessa informazione con mezzi diversi non si ottiene lo stesso risultato. La modalit\u00e0 comunicativa dei media li rende non neutrali in quanto portano gli spettatori a mettere in atto determinati comportamenti e influenzano il loro pensiero.\nLedutainment \u00e8 presente in molte serie televisive per bambini, come \"Sesamo apriti\" (con la presenza dei Muppet), \"Teletubbies\" e i \"Fimbles\". Ultimamente ha riscosso un grande successo, anche in Italia, la trasmissione prodotta dalla Disney \"Art Attack\" che cerca di coniugare divertimento e insegnamenti pratici.\nPer quanto riguarda i telespettatori adulti una delle serie pi\u00f9 famose in questo senso \u00e8 \"Le avventure del giovane Indiana Jones\" (diretta anche a un pubblico pi\u00f9 giovane). Spesso singoli episodi di situation comedy fungono da veicoli di edutainment, talvolta descritti nel gergo della televisione commerciale degli Stati Uniti come \"very special episode\" (episodio molto speciale). \u00c8 stato notato che uno degli episodi del telefilm \"Happy Days\" ha fatto incrementare del 600% negli Stati Uniti la domanda di tessere per le biblioteche. Nello stesso periodo, la soap opera radiofonica inglese \"The Archers\" (Gli arcieri) ha educato il suo pubblico per decenni su materie agricole; alla stessa maniera la soap opera \"Twende na Wakati\", trasmessa via radio in Tanzania, \u00e8 stata scritta in primo luogo per promuovere la pianificazione familiare. Nel 2007 \u00e8 stata diffusa nelle isole di Vanuatu una serie televisiva intitolata \"Love Patrol\" con lo scopo di educare i telespettatori sulla tematica dell'AIDS.\nEdutainment e software.\nRecentemente sono sempre pi\u00f9 diffusi i software che cercano di coniugare gioco ed educazione. Soprattutto negli ultimi anni l'utilizzo dei mezzi informatici nelle scuole anche in Italia ha permesso la diffusione di questo tipo di educazione, anche se prevalentemente nelle scuole primarie. Nonostante ci\u00f2 molte persone si chiedono ancora che differenza ci sia tra i new media e i media tradizionali. Molto semplicemente questi ultimi presentano dei limiti che ostacolano il coinvolgimento e l'apprendimento degli studenti come la passivit\u00e0 nella trasmissione dei contenuti, l'impossibilit\u00e0 di ricreare situazioni collegate ai contenuti delle lezioni e lo scarso coinvolgimento multisensoriale ed emotivo.\nUn software sempre pi\u00f9 utilizzato nel campo dell'educazione \u00e8 la realt\u00e0 virtuale. Grazie a questa immersivit\u00e0 c'\u00e8 la possibilit\u00e0 di costruire scenari \"ad hoc,\" oltre a stimolare il coinvolgimento emotivo da parte dell\u2019utente che diventa un partecipante attivo. Da questo punto di vista, la \"Realt\u00e0 Virtuale\" si presenta come uno strumento che permette di allenare e sviluppare numerose competenze come la memoria: basti pensare, ad esempio, di avere la possibilit\u00e0 di osservare in prima persona i pianeti e i corpi celesti piuttosto che studiare dalle enciclopedie o ancora di poter esplorare nazioni e citt\u00e0 direttamente dall\u2019aula di scuola.\nSoftware Open Source.\nUna grande quantit\u00e0 di software di edutainment \u00e8 open source (OSS), in quanto la comunit\u00e0 che sostiene il software aperto ritiene che l'istruzione debba essere libera e accessibile per tutti.\nI moderni software vengono venduti entro i termini di una licenza proprietaria, che d\u00e0 all\u2019editore o al creatore il pieno controllo del codice, affinch\u00e9 nessuno possa controllarlo o modificarlo. Ecco perch\u00e9 gli OSS vengono pubblicati con licenza software libera, che consente a chiunque di studiarne il funzionamento, modificare il software e/o ridistribuirlo.\n\"L\u2019OSS \u00e8 estremamente importante per scuole e educatori, anche se a molti non \u00e8 chiaro il motivo. Sul piano pratico, fa risparmiare molti soldi: se esiste il software necessario, il sistema scolastico pu\u00f2 fornirne una copia a ogni scuola, che lo pu\u00f2 installare sui suoi computer gratuitamente. Se il software necessario non esiste, diverse scuole o organizzazioni di interesse possono consorziarsi per svilupparlo o gestirlo. Le scuole possono anche chiedere ai genitori di procurarsi l\u2019OSS, senza timori riguardo alla condizione economica della famiglia.\"\nTali software sono diventati utilissimi (a volte quasi indispensabili) nel 2020 quando \u00e8 iniziata la pandemia di COVID-19 e di conseguenza anche la didattica a distanza (DAD).\nCi sono dunque moltissimi programmi OSS che possono essere utilizzati quotidianamente da studenti e insegnanti.\n\"Programmi per studenti:\"\n\"Programmi per docenti:\"\nEdutainment e robot.\nNegli ultimi anni la tecnologia ha fatto moltissimi passi avanti soprattutto nel campo della robotica e in particolar modo nel 2009 si \u00e8 cominciato a pensare di utilizzare i robot nel campo dell'educazione dato che gli studenti accoglievano questa nuova metodologia con molta curiosit\u00e0 e interesse. Nelle scuole secondarie si inizi\u00f2 ad utilizzare robot umanoidi in educazione scientifica che includeva compiti di progettazione, strutturazione e programmazione anche delle altre attivit\u00e0 educative. Nella ricerca di \"Birk and his co. (2008), \u2018Novelty Camp\u2019\" vennero usate due piattaforme differenti: la prima \u00e8 \"LEGO\" che venne usata per le attivit\u00e0 educative; la seconda \u00e8 \"Bioloid humanoid robots,\" usata nelle ricerche professionali. Lo scopo era quello di capire se gli studenti fossero maggiormente motivati e spinti a studiare grazie a questa nuova metodologia e soprattutto quali delle due piattaforme preferissero. Alla fine di tale ricerca si scopr\u00ec che gli studenti preferivano utilizzare la seconda piattaforma (Bioloid humanoid robots) in quanto potevano trovare tutte le informazioni necessarie e ripetere tale esperienza anche a casa. Quest'ultima caratteristica \u00e8 molto importante in quanto gli studenti possono sperimentare anche a casa e nel tempo libero e dunque si potr\u00e0 creare una sorta di padronanza di questo nuovo metodo educativo. \nKDE Edutainment Project.\nAnche l'ambiente desktop KDE ha dato l'avvio a un progetto di edutainment, inserendo numerosi programmi di tal genere all'interno dei suoi pacchetti.\nTux4Kids.\nTux4Kids \u00e8 un progetto avente come scopo quello di produrre software libero di tipo educativo. I programmi pi\u00f9 famosi del progetto sono:\nProgetti italiani.\nPer quanto riguarda i progetti italiani, uno dei pi\u00f9 avviati \u00e8 senz'altro quello dell'IPRASE del Trentino che conduce una sperimentazione basata proprio su software che permettano di apprendere con divertimento.\nEsiste inoltre \"Il Divertinglese\" che \u00e8 un progetto che la Rai Educational, in collaborazione con il Ministero della Pubblica Istruzione e con INDIRE (Istituto Nazionale di Documentazione per l'Innovazione e la Ricerca Educativa), rivolge alla scuola italiana e alle famiglie per affiancare e seguire i percorsi formativi degli studenti nell'apprendimento della lingua inglese. Si tratta di un sistema integrato di TV digitale, web e materiale cartaceo.\nArt-Museum, in Sardegna, si occupa di allestimenti multimediali all'interno dei musei, grazie a questo l'apprendimento avviene attraverso il gioco e diventa molto pi\u00f9 semplice essendo interattivo.\nAltri progetti.\nAula365, usufruibile via web con un browser qualsiasi, \u00e8 stato sviluppato inizialmente in Argentina e poi portato in vari paesi europei, tra cui Spagna e Italia. Offre una vasta gamma di contenuti educativi multimediali per le scuole elementari e medie.\nUn interessante esperimento di edutainment straniero \u00e8 iKnow.co.jp. Il progetto \u00e8 un social network per la distribuzione delle conoscenze e l'aiuto dell'apprendimento. Creato in Giappone, il portale \u00e8 disponibile anche in versione inglese."}
{"id": "9141996", "revid": "1318658", "url": "https://it.wikipedia.org/wiki?curid=9141996", "title": "Gioco educativo", "text": "Il gioco educativo \u00e8 un gioco esplicitamente progettato con scopi o valori educativi. Tutti i tipi di giochi possono essere utilizzati in un ambiente educativo, tuttavia sono appositamente ideati per aiutare le persone a conoscere determinati argomenti, espandere concetti, rafforzare lo sviluppo, comprendere un evento storico-culturale e/o assisterli nell'apprendimento di un'abilit\u00e0 attraverso il gioco.\nEssi possono includere anche l\u2019utilizzo di giochi da tavolo, carte e videogiochi. \nTipologie.\nI giochi educativi costituiscono soltanto una delle molteplici forme che possono assumere i giochi e hanno come scopo principale quello di offrire al destinatario degli oggetti orientati a favorire lo sviluppo di alcune funzioni e capacit\u00e0 mentali, l\u2019avviamento a certe conoscenze e la possibilit\u00e0 di permettere delle frequenti ripetizioni in rapporto alle capacit\u00e0 intellettuali, attentive e mnemoniche.\nLe tipologie variano a seconda della destinazione:\nCaratteristiche psicologiche.\nIl gioco gode di numerosi aspetti psicologici che si configurano come la combinazione di sei differenti componenti, quali:\nFunzioni.\nUno dei bisogni fondamentali per lo sviluppo dei bambini \u00e8 rappresentato dall'attivit\u00e0 ludica , utile, oltre che per altri innumerevoli motivi, per una crescita equilibrata e serena. Il valore educativo \u00e8 quello di permettere ai bambini di formarsi nelle diverse dimensioni personali. Le tre principali funzioni del gioco sono:\nInoltre, il gioco offre innumerevoli opportunit\u00e0 per imparare a gestire gli inevitabili e formativi conflitti che possono sorgere nella vita adulta. Favorisce indubbiamente la socializzazione, consentendo l'apprendimento di regole e abilit\u00e0 sociali utili al successivo sviluppo dei bambini. In aggiunta, l'attivit\u00e0 ludica consente di coltivare la creativit\u00e0 di un bambino, permettendogli di immaginare, costruire, creare, combinare e scomporre, e muoversi continuamente in scenari possibili.\nQuindi, giocare permette di scoprire e sperimentare se stessi, di imparare le regole sociali e comportamentali, di riuscire a negoziare le proprie opinioni rispettando la libert\u00e0 altrui e riuscendo a fare tesoro del valore della tolleranza, della cooperazione e della solidariet\u00e0. Attraverso l'attivit\u00e0 ludica, i bambino riesce a controllare in maniera positiva situazioni affettive ed emotive troppo intense e al di fuori di quella che \u00e8 la loro portata. Possiamo quindi concedere che il gioco fa quasi da ponte tra l'attivit\u00e0 manifestata del bambino e le sue esperienze di tipo emotivo.\nStoria.\nAntica Grecia.\nIl gioco educativo ha origini remote infatti possiamo far risalire le sua presenza fin dai tempi della Grecia antica grazie alle testimonianze di due filosofi:\nAntica Roma.\nAnche nell'antica Roma si presentano i segni di una valenza educativa corrisposta al gioco soprattutto in un autore:\nEt\u00e0 medievale.\nDurante il periodo medievale, il gioco educativo \u00e8 considerato un'attivit\u00e0 riservata soprattutto ai fanciulli e detiene carattere didattico. Questo significa che come lo era per Aristotele anche nel Medioevo il gioco \u00e8 funzionale ad indirizzare il giovane alla professione che andr\u00e0 ad esercitare una volta entrato nel mondo del lavoro.\nLe attivit\u00e0 pi\u00f9 diffuse sono: \nEt\u00e0 moderna.\nMolteplici sono i pensatori che tra Settecento e Ottocento inseriscono il gioco come attivit\u00e0 che determina risvolti positivi alla crescita e alla maturazione dell'individuo all'interno dei loro modelli educativi. I due pedagogisti pi\u00f9 rinomati sono:\nNovecento.\nIn Italia, nel primo Novecento, domina la figura di una donna considerata una delle pi\u00f9 grandi educatrici del XX secolo:\nAnche nell'ambito della psicologia c'\u00e8 chi ha messo in luce la valenza educativa del gioco:\nUn altro autore al di fuori del contesto europeo che ha conferito valore e dignit\u00e0 al gioco educativo praticato anche in ambiente scolastico \u00e8:\nI giochi nel 21\u00b0secolo.\nCome tutte le cose anche i giochi educativi hanno avuto dei cambiamenti col tempo. In passato c\u2019era da parte dei ragazzi sicuramente pi\u00f9 creativit\u00e0, immaginazione e soprattutto stavano maggiormente insieme. La pandemia del Covid19 e l\u2019era della tecnologia, che ha portato all'utilizzo in maniera smodata quasi compulsiva dei cellulari, dei computer e delle consolle quali la Playstation, Xbox, Wii e i Game Boy, cambiando drasticamente il modo di socializzare, infatti sempre pi\u00f9 frequentemente i ragazzi si riuniscono a distanza, ognuno a casa (propria davanti al PC o alle console) per giocare.\nFino agli anni novanta gli incontri e i giochi di socializzazione tra ragazzi erano certamente diversi ed erano in presenza come possono testimoniare le persone della generazione X che ricorderanno i tempi della loro infanzia, quando giocavano in un parco o in un cortile a nascondino, con la corda oppure a calcio o pallavolo, infatti prima della nascita delle varie \"console\", che hanno portato i ragazzi ad isolarsi, il pallone era l'oggetto con cui tutti giocavano e di cui erano innamorati. Se pioveva, si andava tutti a casa di un amico per far merenda e a giocare con i giochi da tavolo quali il puzzle, gli scacchi e il Monopoly oppure si sognava con la fantasia inventandosi nuovi modi per divertirsi, insomma \"Miscere utili dulci\" ovvero mescolare l'utile al dolce quindi unire l'utile al dilettevole; come diceva l'autore latino Orazio nell\"'Ars Poetica\" al verso 343.\nI bambini di oggi vivono le relazioni, i giochi e le emozioni su un altro binario rispetto al passato . Non hanno pi\u00f9 quell\u2019emozione che si viveva una volta, per certi versi oggi sembrano pi\u00f9 distaccati, freddi e a volte apatici, quasi come se nel giocare ci fosse qualcosa di meccanico, per questo motivo difficilmente i ragazzi si riuniscono nelle case e i loro incontri sono digitali ed online. Questo comporta che la loro condivisione non potr\u00e0 mai essere la stessa di quella che c'era e si creava in presenza.\nI giochi e gli incontri dei decenni scorsi avevano uno scopo educativo sotto il profilo sociale , dal momento che giocando si poteva imparare tanto in primis sulle altre persone oltre che su se stessi, cosa che \u00e8 divenuta pi\u00f9 difficile con la freddezza dell\u2019attuale socialit\u00e0 mediata dallo schermo.\nLa responsabilit\u00e0 di questo cambiamento \u00e8 da attribuire anche alle famiglie, dove non ci sono pi\u00f9 la volont\u00e0, la voglia e il tempo di portare i figli in un parco a correre o a giocare con altri coetanei, a causa della societ\u00e0 in cui viviamo, che non concede pi\u00f9 del tempo libero. La famiglia, in molte occasioni, proietta il figlio nel mondo di Internet ed aspetto ancora pi\u00f9 grave, \u00e8 persino fiera di tutto ci\u00f2 che il figlio fa in tale vortice, non rendendosi conto del danno che gli sta recando e di tutte le cose di cui lo priva.\nIl gioco \u00e8 un\u2019attivit\u00e0 che pu\u00f2 sembrare banale, invece \u00e8 di vitale importanza per i bambini, soprattutto i giochi all\u2019aperto e di societ\u00e0 che permettono di imparare a crescere ed affrontare il mondo e la sua importanza viene dimostrata nella Convenzione ONU sui diritti dell\u2019infanzia e dell\u2019adolescenza che riconosce, con l\u2019articolo 31, il diritto del fanciullo non solo al riposo e al tempo libero, ma anche al gioco e alle attivit\u00e0 ricreative.\nL\u2019attivit\u00e0 ludica in presenza \u00e8 fondamentale per lo sviluppo emotivo, cognitivo, motorio, relazionale del ragazzo perch\u00e9 :\nCome abbiamo visto gli antropologi, i pedagogisti, i filosofi e gli psicologi si sono occupati e hanno dimostrato che il gioco e la socializzazione hanno un\u2019importante e fondamentale funzione nello sviluppo delle capacit\u00e0 cognitive, creative e relazionali nella crescita del ragazzo infatti il mondo d'oggi con tutte le consolle, ha dato ai ragazzi la possibilit\u00e0 di giocare online dalle proprie case ma di fatto fa perdere la socializzazione tra loro.\nNonostante la perdita del contatto visivo e della reciproca interazione con le altre persone, l\u2019era tecnologica delle consolle ha portato ad una crescita del gioco educativo mediante il game based learning metodo molto utile all\u2019interno dell\u2019ambiente scolastico e nell\u2019apprendimento dei ragazzi, specialmente durante il periodo della didattica digitale, in cui ha assunto un ruolo fondamentale nel garantire il diritto allo studio degli alunni durante la quarantena causa dell\u2019emergenza del coronavirus.\nIl g\"ame-based learning\" \u00e8 l\u2019apprendimento realizzato attraverso l\u2019uso di giochi o videogiochi, che nascono come strumenti di intrattenimento ma poi vengono utilizzati per raggiungere obiettivi educativi mentre quando i giochi e i videogiochi sono applicati a contesti non ludici sii parla di \"serious game\".\nI serious game, hanno cambiato radicalmente la metodologia dell\u2019insegnamento, includendo un linguaggio nuovo, dove l\u2019apprendimento avviene mediante livelli di gioco o su attivit\u00e0 di gruppo o sul raggiungimento di obiettivi. Molti videogiochi affrontano il tema del bullismo, altri quello delle migrazioni o delle vittime di guerra, spesso raccontando le storie dal punto di visto della parte lesa, veicolando cos\u00ec i concetti di integrazione\u201d, \u201cinclusione\u201d, e soprattutto educando alla comprensione e alla diversit\u00e0. Inoltre, esistono altri giochi, che sono d\u2019aiuto per l\u2019apprendimento delle lingue, della storia e pure della matematica.\nEsempi di giochi educativi.\nPuzzle.\n\u00c8 una tipologia di gioco da tavolo di pazienza che consiste nell\u2019incastrare piccoli pezzetti di cartone o legno al fine di costruire l\u2019immagine finale in cui \u00e8 stata suddivisa. Essi possono essere di molte dimensioni e il numero di pezzi pu\u00f2 variare anche in riferimento ai soggetti cui \u00e8 destinato.\nIl puzzle pu\u00f2 rappresentare anche un notevole strumento di apprendimento, infatti permette di sviluppare diverse abilit\u00e0 e benefici quali ad esempio:\nIn conclusione non vi \u00e8 dubbio su come i puzzle rappresentino uno strumento di apprendimento versatile e completo, poich\u00e9 offrono una serie di preziosi benefici educativi che supportano lo sviluppo di tantissime abilit\u00e0 sia durante l\u2019infanzia che in et\u00e0 adulta o anziana.\nVideogiochi.\nPer videogioco si intende un gioco gestito da un dispositivo elettronico che consente di interagire con le immagini di uno schermo. Sono soprattutto i giovani ad appassionarsene.\nLa loro diffusione \u00e8 iniziata soprattutto a partire dagli anni 1970, ma nel mondo \u00e8 cresciuta in maniera esponenziale, riuscendo a imporsi, nel tempo, su tutte le forme tradizionali di passatempo.\nEsistono numerosi generi di videogiochi, quali ad esempio:\nScacchi.\nGli scacchi sono un gioco di strategia che si svolge su una tavola quadrata detta scacchiera, formata da 64 caselle (o \"case\") di due colori alternati, sulla quale ogni giocatore dispone di 16 pezzi (bianchi o neri): un re, una donna (o \"regina\"), due alfieri, due cavalli, due torri e otto pedoni; ogni casella pu\u00f2 essere occupata da un solo pezzo, che pu\u00f2 catturare o \"mangiare\" il pezzo avversario andando a occuparne la casella; obiettivo del gioco \u00e8 dare scacco matto, ovvero minacciare la cattura del re avversario in modo tale che l'altro giocatore non abbia mosse legali.\n\u00c8 un gioco antichissimo, di probabile origine indiana, che si diffuse poi nella Persia sasanide e tra gli Arabi, i quali lo importarono nell\u2019Europa occidentale, dove appare conosciuto gi\u00e0 alla met\u00e0 dell\u201911\u00b0 secolo. Alla fine del 15\u00b0 sec. si fissarono le regole ancora oggi in uso.\nImplicazioni educative degli scacchi.\nIl gioco degli scacchi pu\u00f2 avere una forte implicazione educativa, infatti, spesso viene proposto in ambiente scolastico per le sue evidenti funzioni e socializzanti, cognitive ed etiche.\nPer quanto riguarda la funzione socializzante,\u00a0gli scacchi favoriscono l'interazione con gli altri ponendo il soggetto di fronte alla necessit\u00e0 di considerare anche il punto di vista altrui. Il soggetto, infatti, \u00e8 tendenzialmente portato a considerare solo la propria visione delle cose come l'unica possibile, ma, nel corso di una partita a scacchi impara a tener conto della presenza dell'avversario e delle mosse che egli potrebbe opporre alle sue.\nQuesto gioco, inoltre, favorisce un tipo di apprendimento cooperativo che punta alla valorizzazione del gruppo come esperienza educativa. Si tratta di mettere in campo un insieme di tecniche da impiegare in classe privilegiando il lavoro in piccoli gruppi; si d\u00e0 cos\u00ec agli alunni l'opportunit\u00e0 di imparare a lavorare insieme per il raggiungimento di obiettivi condivisi, sostenendo l'apprendimento proprio e quello dei compagni.\nA questo punto entriamo nella dimensione etica, proprio perch\u00e9 si tratta di un gioco con regole numerose e complesse, le quali vanno rispettate a qualsiasi condizione.\nCi\u00f2 consente di sviluppare concetti di equit\u00e0, di turnazione, di reciprocit\u00e0 e di guidare al rifiuto di quegli atteggiamenti di prevaricazione, di scorrettezza, di ingiustizia che non consentono il regolare svolgimento del gioco. Gli scacchi, proprio nella loro valenza competitiva, educano al rispetto per l'avversario e all'accettazione del risultato della partita, atteggiamenti ai quali \u00e8 importante educare gli allievi.\nCruciverba.\nSi tratta di una tipologia di gioco enigmistico che si svolge su una griglia quadrata o rettangolare di caselle bianche e nere. Le caselle nere, non sempre disposte in modo regolare, rappresentano le interruzioni tra le parole, le quali vanno a riempire le caselle bianche, una lettera per casella. Il gioco ha lo scopo di trovare, attraverso l'aiuto di apposite definizioni pi\u00f9 o meno chiare, un certo numero di parole che possono essere collocate orizzontalmente e verticalmente nella griglia.\nUso didattico del cruciverba.\nL\u2019uso del cruciverba in ambienti educativi pu\u00f2 essere utile soprattutto per alunni con difficolt\u00e0 e soggetti dislessici, infatti permette un recupero ortografico personalizzato, permettendo a ciascuno di utilizzare quei termini che non sapeva scrivere.\nQueste attivit\u00e0 oltre all\u2019entusiasmo per la riuscita e al coinvolgimento, danno la possibilit\u00e0 di conservare e consultare il prodotto realizzato al momento del bisogno.\nLa realizzazione e la soluzione di cruciverba, impegna e responsabilizza in prima persona gli alunni, mette in gioco e nello stesso tempo sviluppa molteplici capacit\u00e0, abilit\u00e0 e competenze trasversali (attenzione, concentrazione e memoria, orientamento e organizzazione spaziale, progettazione, analisi e sintesi, logica e critica, fantasia e creativit\u00e0\u2026), affina le capacit\u00e0 linguistico-espressive, facilita l\u2019autovalutazione e la metacognizione; favorisce l\u2019acquisizione del metodo e del gusto della ricerca, della capacit\u00e0 di utilizzare mezzi e strumenti e di gestire in maniera autonoma il proprio processo di formazione e di crescita, capacit\u00e0 quest\u2019ultima divenuta indispensabile in una societ\u00e0 in continua e rapida evoluzione."}
{"id": "9141999", "revid": "228587", "url": "https://it.wikipedia.org/wiki?curid=9141999", "title": "Gamification", "text": "La gamification (traducibile in italiano come \"ludicizzazione\") \u00e8 l'utilizzo di elementi mutuati dai giochi e delle tecniche di game design in contesti non ludici. Il concetto di gamification \u00e8 divenuto noto al grande pubblico nel febbraio 2010 grazie alla conferenza che Jesse Schell, game-designer americano, tenne in occasione del \"D.I.C.E. Summit\" di Las Vegas, anche se il termine non venne mai utilizzato in quel discorso.\nPrincipio.\nGamification \u00e8 un termine che sta guadagnando sempre pi\u00f9 popolarit\u00e0 e che in pochi anni, si prevede, sar\u00e0 di uso comune in tutti i dipartimenti di marketing e non solo.\nIl termine deriva dalla parola \u201cGame\u201d, cio\u00e8 gioco, viene anche associato al semplice divertimento senza scopi particolari. \nTraendo vantaggio dall\u2019interattivit\u00e0 concessa dai mezzi moderni ed ovviamente dai principi alla base del concetto stesso di divertimento, la Gamification rappresenta uno strumento estremamente efficace. Pu\u00f2 essere in grado di veicolare messaggi di vario tipo, a seconda delle esigenze, e di indurre a comportamenti attivi da parte dell\u2019utenza, permettendo di raggiungere specifici obiettivi, personali o d\u2019impresa. Al centro di questo approccio va sempre collocato l\u2019utente ed il suo coinvolgimento attivo.\nIl principio alla base della gamification \u00e8 quello di utilizzare le dinamiche e meccaniche del gioco:\nper stimolare alcuni istinti primari di un essere umano: competizione, status sociale, compensi e successo.\n\u00c8 stato provato che l'utilizzo di metodologie ludiche stimola un comportamento attivo, riscontrabile tramite l'analisi dei dati delle scelte fatte all'interno del gioco. Un recente studio sull'influenza del gioco e della gamification sulla societ\u00e0 \u00e8 stato fatto da Jane Mcgonigal (2011), secondo cui la componente ludica pu\u00f2 agevolare la comprensione del mondo attuale e stimolare comportamenti sociali virtuosi. I giochi possono inoltre servire a rendere migliori o pi\u00f9 sopportabili quelle esperienze che normalmente non gratificano a sufficienza una persona, dando un significato pi\u00f9 epico alle azioni compiute.\nStoria.\nIl termine \"gamification\" \u00e8 apparso per la prima volta nel contesto del software per computer nel 2008 ma non ha guadagnato popolarit\u00e0 fino al 2010. Anche prima che il termine entrasse in uso, altri campi prendevano in prestito e adattavano elementi dai videogiochi; per esempio, nelle difficolt\u00e0 di apprendimento e nella visualizzazione scientifica.\nIl termine si \u00e8 diffuso per la prima volta nel 2010, in un senso pi\u00f9 specifico e si riferisce all'incorporazione degli aspetti sociali e di ricompensa dei giochi nel software. La tecnica ha catturato l'attenzione dei venture capitalist, uno dei quali considera la gamification l'area pi\u00f9 promettente nel settore dei giochi. Un altro ha osservato che la met\u00e0 di tutte le aziende che cercano finanziamenti per applicazioni software di consumo hanno menzionato la progettazione di giochi nelle loro presentazioni.\nDiversi ricercatori la considerano strettamente legata al lavoro precedente sull'adattamento di elementi e tecniche di a contesti di non gioco. La ricerca di sull'interazione uomo-computer usa elementi derivati dal gioco sulla motivazione e il design dell'interfaccia, invece Mark J. Nelson sostiene una connessione sia con il concetto sovietico di competizione socialista, sia con la tendenza del management americano del \"divertimento al lavoro\". Fuchs sottolinea che la gamification potrebbe essere guidata da nuove forme di interfacce ludiche. Le conferenze hanno anche incorporato retroattivamente la simulazione; per esempio Will Wright, designer del videogioco SimCity del 1989, \u00e8 stato il relatore principale della conferenza sulla gamification Gsummit 2013.\nOltre alle aziende che utilizzano la tecnica, un certo numero di imprese ha creato piattaforme di gamification. Nell'ottobre 2007, , sostenuta da Adobe Systems Incorporated, \u00e8 stata la prima azienda a fornire meccaniche di gioco come servizio, su , il sito della comunit\u00e0 per lo show televisivo della NBC The Office. I clienti di Bunchball hanno incluso Playboy, Chiquita, Bravo, e The USA Network. Badgeville, che offre servizi di gamification, \u00e8 stato lanciato alla fine del 2010, e ha raccolto 15 milioni di dollari in finanziamenti di venture capital nel suo primo anno di attivit\u00e0.\nTra le imprese affermate, SAP AG, Microsoft, IBM, SAP, , Deloitte, e altre aziende hanno iniziato a utilizzarla in varie applicazioni e processi. A volte interpretata erroneamente come una strategia per coinvolgere i millennials, la gamification \u00e8 stata incorporata dall'AARP nell'educazione degli anziani.\nLa gamification, come strumento educativo e di modifica del comportamento, ha raggiunto il settore pubblico nel 2012, quando il Dipartimento dell'Energia degli Stati Uniti ha co-finanziato molteplici prove di ricerca, tra cui studi sul comportamento dei consumatori, adattando il formato di apprendimento programmato in microapprendimento mobile per sperimentare l'impatto della gamification nella riduzione del consumo di energia. L'antropologa culturale Susan Mazur-Stommen ha pubblicato un business case per l'applicazione dei giochi per affrontare il cambiamento climatico e la sostenibilit\u00e0, consegnando una ricerca che \"...ha preso molte forme tra cui giochi di carte (Cool Choices), videogiochi (Ludwig), e giochi per dispositivi mobili come gli smartphone (Ringorang) [p.9].\"\nGamification 2013, un evento che esplora il futuro della gamification, si \u00e8 tenuto presso l'Universit\u00e0 di Waterloo Stratford Campus nell'ottobre 2013.\nObiettivi.\nLa gamification \u00e8 uno dei metodi pi\u00f9 efficaci per coinvolgere le persone nelle attivit\u00e0 di un sito o servizio offerto. Un comportamento attivo \u00e8 molto pi\u00f9 efficace di quello passivo, anche dal punto di vista della trasmissione di un messaggio: incentivando a compiere delle azioni, il messaggio pu\u00f2 essere collegato all'azione stessa, racchiudendo cos\u00ec tutto nella medesima esperienza. Un altro vantaggio di far compiere all'utente determinate azioni \u00e8 quello di ottenere un feedback sotto forma di dati. Questa raccolta di dati basati sulle azioni compiute all'interno del gioco permette di catalogare gli utenti e capire quali sono i gusti di ognuno, permettendo di concentrarsi particolarmente sul target e/o cercando di espandere il potenziale bacino d'utenza.\nUn altro obbiettivo della gamification \u00e8 \u201cguidare un interesse attivo verso il messaggio da comunicare\u201d. La gamification \u00e8 dunque un mezzo per veicolare efficacemente le varie informazioni, focalizzando l\u2019attenzione dell\u2019utente verso la campagna di comunicazione ed il brand. Per esempio la gamification applicata ad un sito pu\u00f2 valorizzare il messaggio, migliorare il coinvolgimento e raggiungere fasce demografiche differenti.\nQuesto tipo di strumento funziona poich\u00e9 fa leva sui desideri e i bisogni delle persone; ad esempio, la gamification fornisce obiettivi da raggiungere, ricompense da guadagnare, sprona alla competizione e all\u2019espressione di s\u00e9 all\u2019interno della community. In quest\u2019ottica la gamification lavora con la stessa metodologia dei social: gli utenti possono discutere, condividere e comparare le proprie esperienze all\u2019interno del sito o servizio.\nI giochi di simulazione in generale sono ampiamente utilizzati per la formazione o l'istruzione . I partecipanti sono portati in un ambiente artificiale che assomiglia a una specifica situazione di vita reale, in modo che possa acquisire conoscenze e abilit\u00e0 relative a una situazione. Conoscenze specifiche e competenze specifiche devono essere acquisite e, di regola, si sa in anticipo quali di queste conoscenze e abilit\u00e0 dovrebbero essere acquisite. In questo modo \u00e8 possibile stabilire criteri per l'acquisizione di conoscenze e abilit\u00e0, ed \u00e8 possibile osservare se i partecipanti raggiungono il livello di conoscenza richiesto. Un tale sistema pu\u00f2 valutare i comportamenti (es. in termini di gettoni o punti) secondo una procedura di valutazione predefinita. Nella sessione di debriefing finale si pu\u00f2 fare una valutazione conclusiva, magari anche affidandosi su un test per determinare se gli obiettivi di apprendimento sono stati raggiunti. La sessione di debriefing finale si concentra quindi sulle prestazioni dei partecipanti nel gioco di simulazione, quindi gli obiettivi \"interni\" sono di fondamentale importanza. Inoltre, essa pu\u00f2 essere utilizzata, se necessario, per aiutare i partecipanti a collegare le conoscenze e le abilit\u00e0 sviluppate nel gioco di alla corrispondente situazione di vita reale. Il debriefing intermedio pu\u00f2 essere utilizzato per mostrare ai partecipanti il divario tra le prestazioni effettive e target, e per fornire suggerimenti o anche linee guida che possano aiutare a colmare questa lacuna nei round successivi. Questo pu\u00f2 essere fatto identificando gli errori o discutendo corsi d'azione alternativi.\nApplicazioni.\nLa gamification pu\u00f2 essere applicata in moltissimi campi. Essa non si limita solamente al social-business o web-engagement ma pu\u00f2 essere applicata in tutte quelle occasioni dove l'obiettivo finale \u00e8 comunicare, diffondere, far capire, spiegare messaggi, di svariati tipi. Nei percorsi formativi e di apprendimento, specialmente nell'apprendimento esperienziale, il game-based learning infatti pu\u00f2 essere un elemento che aiuta molto la trasmissione di contenuti, con annessi vantaggi e criticit\u00e0. Stimolare la competizione con l'applicazione della gamification, ad esempio, pu\u00f2 presentare diversi vantaggi, come l'aumento della produttivit\u00e0 o dell'impegno dei partecipanti, ma, dall'altro lato della medaglia, potrebbe far sorgere alcune dinamiche di gruppo non favorevoli e minanti per il gruoppo ove \u00e8 applicata questa tecnica. \nDi seguito una lista dei possibili campi di applicazione: \nTecniche.\nLe meccaniche di gioco della gamification sono in continua evoluzione e procedono di pari passo con gli studi condotti in materia di game design (progettazione di giochi). Esistono per\u00f2 degli elementi e delle meccaniche di base abbastanza semplici che sono utilizzate nella maggior parte dei processi di gamification, le quali assicurano all'utente un'esperienza stimolante e soddisfacente tramite l'impegno, l'interesse, la partecipazione, l'altruismo, il mutuo aiuto. \nLe suddette dinamiche coinvolgono, in maniera pi\u00f9 o meno profonda, le motivazioni intrinseche dei players, e diverse situazioni, come ad esempio ricevere premi o ricompense, possono accrescere aspetti esclusivamente personali come il senso di atuorealizzazione, e/o di autoespressione, la competizione, e molti altri aspetti della vita del player, pi\u00f9 o meno nascosti.\nVediamole qui di seguito:\nApprofondimenti.\nEsistono giochi quali \"serious game\" o \"alternative reality games\u201d (ARG) o \"advergames\" che hanno come obiettivo l'educazione, ci\u00f2 che li differenzia dalla gamification \u00e8 che sono giochi completi, con trama, obiettivi e percorsi.\nI primi tool nascono negli anni ottanta quando aziende, istituzioni e designer capiscono il potenziale del gaming associato alla vita quotidiana. Il loro obiettivo \u00e8 quello di migliorare il messaggio pubblicitario, di diffondere l'educazione e di far integrare il mondo virtuale con quello reale.\nNegli ultimi anni i videogiochi hanno decisamente allargato il loro mercato grazie all'avvento delle applicazioni per cellulare e all'uso di Facebook. Gli smartphone hanno reso accessibile, in ogni momento della giornata, i vari prodotti che hanno avuto decisamente un incremento di utilizzo e di potenzialit\u00e0, mentre Facebook ha agevolato i processi di viralizzazione. \nSecondo le statistiche del tipo di utilizzo delle piattaforme, un'enorme massa di non giocatori ha iniziato a familiarizzare con le meccaniche di un videogioco, si \u00e8 sviluppato cos\u00ec un mercato che non interessa pi\u00f9 solo il genere maschile dai 13-33 anni ma anche quello femminile, si \u00e8 venuto a creare inoltre uno stereotipo di giocatore (donna, mamma sui 43 anni) grazie alla grande affluenza di donne nel mercato dei social games. Questo fenomeno \u00e8 spiegabile con il fatto che moltissime donne, soprattutto se casalinghe, possono avere libero accesso a piattaforme come pc o smartphone che mettono a disposizione mini-giochi di facile accesso e intuizione.\nTornando alle statistiche citate in precedenza, si nota quindi che la categoria \u201cgiochi\u201d domina sulle altre per numero di applicazioni ma anche per fatturato generato. \nSecondo degli studi condotti dall'istituto di Seattle, il 40% dei giocatori online sono donne . La componente fondamentale per un prodotto di successo \"gamificaton\" \u00e8 quello della comunit\u00e0 in quanto le persone amano condividere con gli altri i propri successi, sentimenti e competizioni.\nEsempi.\nUn interessante esempio \u00e8 stato sviluppato dall'azienda automobilistica Nissan, che ha creato una gamification app situata all\u2019interno della dashboard connessa a Internet che consente di monitorare in tempo reale quanto carburante stai consumando, e crea un punteggio che viene messo a confronto con altri automobilisti nella stessa provincia, regione e paese. Cos\u00ec, si genera una classifica che stabilisce chi ha i migliori stili di guida in un determinato territorio e in base al ranking si ricevono delle ricompense. Si pu\u00f2 dire sia una tecnica interessante per stimolare la guida eco-sostenibile.\nUn momento dove pu\u00f2 venir usata \u00e8 per il recruiting, ad esempio con la piattaforma \u201cAdecco\u201d si \u00e8 venuto a trasformare il percorso di selezione in un videogioco online, ma anche per i corsi sulla sicurezza. Per non cadere nella noia e nella ripetizione, si riesce a trasformare l'attivit\u00e0 e a far divertire tutti, soprattutto la schiera dei millennials, di chi entra nel mondo del lavoro nei prossimi anni e di chi ci \u00e8 appena entrato. \nRimanendo nel mondo della formazione, la \u201cSAP\u201d usa delle simulazione quindi le persone giocano ma allo stesso tempo stanno imparando l'arte della negoziazione e della vendita.\nUn altro esempio degno di nota lo si ritrova nell'ambito della salute. Esiste un\u2019applicazione denominata \u201czombie run\u201d in cui si deve scappare dagli zombie e quindi correndo e muovendosi pur di sopravvivere si fa sport, si perde un po\u2019 di peso e ci si mantiene in forma e sani.\nUn ultimo esempio \u00e8 la patente di guida. Questa si pu\u00f2 definire un \u201cesperimento riuscito\u201d di gamification in quanto se ci si comporta sempre bene rispettando le regole, alla fine di ogni biennio vengono concessi due punti, se invece si commette un illecito, si perdono alcuni punti o tutti ripartendo da capo. \nCriticit\u00e0.\nIl ricercatore dell'Universit\u00e0 di Amburgo Sebastian Deterding ha caratterizzato le strategie popolari iniziali per la gamification come non divertenti e che creano un senso artificiale di realizzazione. Dice anche che la gamification pu\u00f2 generare ed incoraggiare alcuni comportamenti non voluti. La gamification mal progettata sul posto di lavoro \u00e8 stata paragonata al taylorismo, ed \u00e8 considerata una forma di gestione negativa da parte del datore di lavoro o dell'azienda, detta micromanagement.\nIn una rassegna di 132 delle migliori applicazioni di salute e fitness nell'app store di Apple, nel 2014, utilizzando la gamification come metodo per modificare il comportamento, gli autori hanno concluso che \"Nonostante l'inclusione di almeno alcuni componenti di gamification, i punteggi medi di integrazione dei componenti di gamification erano ancora sotto il 50 per cento. Questo era vero anche per l'inclusione di elementi di gioco e l'uso di costrutti di teoria del comportamento della salute, mostrando cos\u00ec una mancanza di seguire qualsiasi chiaro standard industriale di gioco efficace, gamification, o teoria comportamentale nelle app di salute e fitness\".\nIn seguito ad uno studio del 2016 che analizza i dati dei risultati di 1.298 utenti che hanno gareggiato in sfide di esercizio gamificate e incentivate mentre usavano dispositivi indossabili, \u00e8 emerso che i dati possono essere altamente distorti da coorti di utenti gi\u00e0 sani, piuttosto che il pubblico previsto di partecipanti che richiedono un intervento comportamentale.\nGame designer come Jon Radoff e Margaret Robertson hanno anche criticato la gamification in quanto esclude elementi come lo storytelling e le esperienze e usa semplici sistemi di ricompensa al posto di vere meccaniche di gioco.\nI professionisti della gamification hanno sottolineato che mentre i design iniziali pi\u00f9 popolari erano in realt\u00e0 per lo pi\u00f9 basati su un approccio di ricompensa semplicistico, anche quelli hanno portato a miglioramenti significativi nell'impegno a breve termine. Questo \u00e8 stato supportato dal primo studio completo del 2014, che ha concluso che un aumento degli elementi di gamification correlava con un aumento del punteggio di motivazione, ma non con i punteggi di capacit\u00e0.\nIl professore del Massachusetts Institute of Technology Kevin Slavin ha descritto la ricerca commerciale sulla gamification come difettosa e fuorviante per coloro che non hanno familiarit\u00e0 con il gioco. Heather Chaplin, scrivendo su Slate, descrive la gamification come \"un'idea presumibilmente populista che in realt\u00e0 favorisce gli interessi aziendali rispetto a quelli della gente comune\". Jane McGonigal ha preso le distanze dall'etichetta \"gamification\", elencando le ricompense al di fuori del gameplay come l'idea centrale della gamification e distinguendo le applicazioni di gioco in cui il gameplay stesso \u00e8 la ricompensa sotto il termine \"gameful design\".\n\"Gamification\" come termine in s\u00e9 \u00e8 criticato da alcune figure. Ian Bogost, su tutti, si \u00e8 riferito al termine come una moda di marketing e ha suggerito \"exploitation-ware\" come un nome pi\u00f9 adatto per i giochi usati nel marketing. Altre opinioni sulla critica della terminologia usata hanno per\u00f2 cocluso che il termine gamification sia sensato."}
{"id": "9142001", "revid": "827882", "url": "https://it.wikipedia.org/wiki?curid=9142001", "title": "Brown Hotel", "text": ""}
{"id": "9142004", "revid": "827882", "url": "https://it.wikipedia.org/wiki?curid=9142004", "title": "Brown's Hotel", "text": ""}
{"id": "9142006", "revid": "8660", "url": "https://it.wikipedia.org/wiki?curid=9142006", "title": "Sean Shelton", "text": "Ha vinto una volta il titolo nazionale finlandese, cinque volte quello austriaco, tre volte la CEFL e una volta la IFAF Europe Superfinal."}
{"id": "9142008", "revid": "539155", "url": "https://it.wikipedia.org/wiki?curid=9142008", "title": "Antonio Rostagno", "text": "Biografia.\nDopo il diploma di pianoforte, conseguito presso il Conservatorio di Torino, e gli studi di composizione sotto la guida di Felice Quaranta, Antonio Rostagno si laure\u00f2 in lettere (tesi in storia della musica) all'Universit\u00e0 di Torino con Giorgio Pestelli. Addottoratosi poi all\u2019Universit\u00e0 La Sapienza di Roma (tutor Pierluigi Petrobelli), Rostagno si distinse inizialmente come studioso di Robert Schumann e dell\u2019Ottocento italiano. Successivamente si occup\u00f2 di musica del Novecento, in particolare di autori quali Gian Francesco Malipiero, Casella, Berio e Petrassi. Tra i suoi \u00e0mbiti di ricerca anche la storia dell\u2019interpretazione musicale, i rapporti fra musica e letteratura e le musiche contemporanee. Come divulgatore collabor\u00f2 con gli Amici della Scala e Lingotto Musica.\nOrganizz\u00f2 convegni e giornate di studio dedicati, tra gli altri, a Martucci, Sgambati, Liszt, Rota e Verdi.\nFu per anni docente di Storia della musica presso la Sapienza di Roma. "}
{"id": "9142010", "revid": "1363832", "url": "https://it.wikipedia.org/wiki?curid=9142010", "title": "Yulia Peresild", "text": ""}
{"id": "9142013", "revid": "599013", "url": "https://it.wikipedia.org/wiki?curid=9142013", "title": "Igor Bachner", "text": "Carriera.\nSi forma nel , club della massima serie cecoslovacca, entrando a far parte della prima squadra nella stagione 1965-1966, conclusa al settimo posto finale. Nel biennio successivo \u00e8 in forza al .\nNel 1968 \u00e8 ingaggiato dallo , con cui ottiene la promozione in massima serie grazie alla vittoria della 2. liga 1968-1969, retrocedendo per\u00f2 nuovamente nella stagione 1970-1971. Nel corso della stagione partecipa anche alla Coppa Mitropa 1970-1971, chiusa ai quarti di finale, e raggiunge la finale di coppa di Cecoslovacchia persa contro la .\nCon la sua squadra ottiene nuovamente la promozione in massima serie al termine del campionato cadetto 1971-1972. Inoltre Bachner con la sua squadra partecipa anche alla Coppa delle Coppe 1971-1972, in cui gioca entrambi gli incontri contro i tedeschi del , validi per i sedicesimi di finale. \nNella stagione 1973 \u00e8 ingaggiato dai canadesi , franchigia della North American Soccer League, con cui ottiene il secondo posto nella Northern Division, non accedendo cos\u00ec alla fase finale del torneo.\nNella stagione 1974 passa ai , con cui giunge a disputare le semifinali del torneo, perse contro i futuri campioni del . La stagione seguente il percorso dei \"Minutemen\" si interrompe ai quarti di finale.\nNella stagione 1978 viene ingaggiato dai , con cui giunge a disputare i quarti di finale del torneo. La stagione seguente, dopo aver iniziato il campionato ai \"Sockers\", passa ai , con cui non supera la fase a gironi del torneo. \nChiude la carriera agonistica nell', franchigia di indoor soccer."}
{"id": "9142015", "revid": "380654", "url": "https://it.wikipedia.org/wiki?curid=9142015", "title": "Zachary Wentz", "text": ""}
{"id": "9142016", "revid": "380654", "url": "https://it.wikipedia.org/wiki?curid=9142016", "title": "Dezmond Xavier", "text": ""}
{"id": "9142017", "revid": "380654", "url": "https://it.wikipedia.org/wiki?curid=9142017", "title": "The Rascalz", "text": ""}
{"id": "9142018", "revid": "62004", "url": "https://it.wikipedia.org/wiki?curid=9142018", "title": "Antonio Puppio", "text": ""}
{"id": "9142041", "revid": "2039387", "url": "https://it.wikipedia.org/wiki?curid=9142041", "title": "Collegio elettorale di Roma - Torre Angela (Camera dei deputati)", "text": "Il collegio di Roma - Torre Angela fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Roma - Torre Angela era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, comprendeva parte del comune di Roma, in particolare le seguenti zone: Acqua Vergine, Borghesiana, Lunghezza, San Vittorino e Torre Angela."}
{"id": "9142043", "revid": "1305887", "url": "https://it.wikipedia.org/wiki?curid=9142043", "title": "Morris Bench", "text": ""}
{"id": "9142044", "revid": "1305887", "url": "https://it.wikipedia.org/wiki?curid=9142044", "title": "Morrie Bench", "text": ""}
{"id": "9142045", "revid": "37401", "url": "https://it.wikipedia.org/wiki?curid=9142045", "title": "Apadana (Persepoli)", "text": "Il palazzo dell'Apadana o palazzo di Dario e Serse \u00e8 uno dei palazzi interni di Persepoli. Il palazzo \u00e8 costituito da una sala centrale rettangolare con 36 colonne e tre portici, nelle direzioni nord, est e ovest (ciascuno con 12 colonne) e quattro torri nei quattro angoli esterni della sala e una serie di stanze di guardia a sud. La costruzione dell'Apadana fu iniziata da Dario il Grande e fu completata al tempo di Serse. Il livello di questo palazzo \u00e8 di circa tre metri pi\u00f9 alto del pavimento del cortile e del pavimento \nDescrizione.\nL'Apadana \u00e8 il pi\u00f9 grande edificio del complesso di Persepoli e venne scavato dall'archeologo tedesco Ernst Herzfeld e dai suoi assistenti Friedrich Krefter ed Erich Schmidt, tra il 1931 e il 1939. Importanti materiali rilevanti per gli scavi sono oggi ospitati negli archivi della Freer Gallery of Art di Washington DC.\nFu molto probabilmente la sala principale dei re. Le colonne raggiungevano i 20 metri d'altezza e avevano capitelli complessi a forma di tori o leoni. Qui, il grande re riceveva il tributo da tutte le nazioni dell'Impero achemenide, dando regali in cambio.\nL'accesso alla sala era dato da due scalinate monumentali, a nord e ad est. Queste erano decorati da bassorilievi, mostranti i delegati delle 23 nazioni soggette all'Impero Persiano mentre rendevano omaggio a Dario I, che era rappresentato seduto in posizione centrale. I vari delegati erano illustrati con dovizia di particolari, dando comprensione dei costumi e delle attrezzature dei vari popoli della Persia nel V secolo a.C. C'erano iscrizioni in antico persiano ed elamita.\nIl bassorilievo dell'Udienza Reale.\nUno dei pezzi di maggior pregio attualmente custodito presso il Museo Nazionale dell'Iran \u00e8 il bassorilievo dell'\"Udienza reale\" di Serse assiso in trono e il figlio Dario I subito dietro. Il sovrano ha in mano lo scettro e un mazzo di fiori di loto, Dario tiene anch'egli un mazzo di fiori di loto e mentre tiene alzata la mano destra in segno di saluto. Ancora dietro troviamo un persiano con un panno avvolto intorno a testa, subito dietro vi \u00e8 un Medo con l'arco a tracolla e un'ascia, infine due soldati in abito parsi. Davanti al sovrano, un Medo si avvicina portando la mano davanti alla bocca in segno di rispetto. Il bassorilievo venne scoperto nel 1938 da Erich F. Schmidt nella Tesoreria di Persepoli e originariamente adornava la facciata del basamento prospiciente la scalinata centrale del portico settentrionale dell'Apadana, un secondo bassorilievo \u00e8 custodito presso l'Istituto Orientale di Chicago. Il suo stato di conservazione \u00e8 ottimo.\nL'iscrizione di Serse.\nSul portico est, sulla fiancata sud vi \u00e8 un'iscrizione di Serse che reca scritto:\nIl leone che addenta il toro.\nUn'immagine ricorrente a Persepoli, ma rappresentata soprattutto nelle parti triangolari delle scalinate dell'Apadana, \u00e8 il \"bassorilievo del leone che azzanna il toro\". Il toro per sfuggire alla morsa del felino si alza su due zampe ruotando la testa. Questa rappresentazione non sembra essere solo un'immagine tipica di Persepoli ma un simbolo che probabilmente deve essere associato al capodanno persiano, il nowruz. Secondo l'importante studioso iraniano A. Shapur Shahbazi, il leone infatti dovrebbe avere la doppia valenza simbolica di sole e di costellazione, mentre il toro potrebbe rappresentare la luna (l'oscurit\u00e0) anche in virt\u00f9 della posizione delle corna che sembrano una mezzaluna. Il toro inoltre sarebbe la costellazione da cui, il sole nel suo moto apparente nel cielo, si muoverebbe. Tale combinazione astrologico-astronomica sarebbe coerente con la situazione astrale del 500 a.C. \nCos\u00ec l'equinozio di primavera assurgerebbe al significato di un nuovo ciclo e il prevalere della luce sul buio, quindi il prevalere dell'ordine del regno sul disordine.\nTale simbolo proverrebbe dalle monete coniate dall'ultimo re della Lidia, poi conquistata da Ciro il Grande. Il simbolo torner\u00e0 ad essere rappresentato anche nelle monete nel 510 a.C. divenendo di fatto un simbolo che identifica fortemente il potere achemenide.\nMisure.\nL'Apadana di Persepoli aveva una superficie di 1000\u00a0m\u00b2; il suo tetto era sostenuto da 72 colonne, ognuna delle quali alta 24 metri. L'intera sala venne distrutta nel 331 a.C. dall'esercito di Alessandro Magno.Le pietre delle colonne vennero usate come materiale per la costruzione di altri edifici nelle vicinanze. Arrivati al XX secolo, solo 13 delle gigantesche colonne erano rimaste in piedi. Alcune vennero successivamente rimesse al loro posto, ma caddero di nuovo negli anni 1970, e oggi ne rimangono soltanto 14.\nL'Apadana di Susa fu \u2014 come la citt\u00e0 stessa \u2014 abbandonata, e le rovine utilizzate come materiali da costruzione.\nLe popolazioni rappresentate nella scalinata sud portico est.\nNel portico est sono rappresentate tutte le popolazioni dell'impero persiano che con gesti fraterni portano doni al re. Ogni delegazione \u00e8 riconoscibile in base all'abbigliamento e ai doni."}
{"id": "9142050", "revid": "2075278", "url": "https://it.wikipedia.org/wiki?curid=9142050", "title": "Lupo solitario (biologia)", "text": "Un lupo solitario \u00e8 un animale che agisce in modo indipendente o generalmente vive o trascorre il tempo da solo invece che con un gruppo. Il termine deriva dal comportamento del lupo. Per quanto riguarda gli animali da branco, gli individui che lo hanno abbandonato o che sono stati esclusi da esso vengono definiti lupi solitari.\nUn umano che si comporta da lupo solitario \u00e8 un individuo che agisce in modo indipendente e preferisce fare le cose per conto suo, predilige la solitudine, esprime introversione o lavora da solo. I sinonimi includono \"individualista\", \"spirito libero\" e \"anticonformista\". In letteratura, i lupi solitari sono spesso distaccati ed emotivamente incapaci o non disposti a interagire direttamente con altri personaggi della storia. Un lupo solitario stereotipato sar\u00e0 oscuro o serio nella personalit\u00e0; sono spesso taciturni e si distinguono per il loro carattere riservato.\nLupo.\nUn lupo solitario \u00e8 un lupo che vive in modo indipendente piuttosto che con gli altri come membro di un branco. I lupi solitari sono in genere o lupi femmine pi\u00f9 anziane cacciate dal branco, forse dal maschio riproduttore, o giovani adulti in cerca di un nuovo territorio. Molte giovani lupi femmine di et\u00e0 compresa tra uno e quattro anni lasciano la famiglia per cercare un branco tutto loro. Ci\u00f2 ha l'effetto di prevenire la consanguineit\u00e0, poich\u00e9 in genere c'\u00e8 solo una coppia riproduttiva in un branco di lupi.\nPochissimi lupi rimangono lupi solitari\u00a0perch\u00e9 in solitudine hanno difficolt\u00e0 a cacciare la preda preferita della specie: i grandi ungulati, che sono difficili da abbattere per un singolo lupo. Quindi i lupi solitari generalmente cacciano animali pi\u00f9 piccoli e raccolgono carogne, e il loro odore segna il territorio meno frequentemente rispetto a quello degli altri lupi."}
{"id": "9142051", "revid": "1812137", "url": "https://it.wikipedia.org/wiki?curid=9142051", "title": "Via Garibaldi (Venezia)", "text": "Via Garibaldi \u00e8 l'unica via Venezia, situata nel sestiere di Castello. \nSi tratta di un rio ter\u00e0 realizzato nel 1807 per mettere in comunicazione, con un percorso rettilineo, il canale di San Pietro con il Bacino di San Marco.\nLocalizzata all'inizio di riva dei Sette Martiri rappresenta un crocevia considerevole della vita cittadina soprattutto dal punto di vista commerciale, la via \u00e8 da sempre un punto nevralgico della citt\u00e0 e soprattutto del sestiere.\nStoria.\nIn origine portava il nome di \"Strada Nuova dei Giardini\" perch\u00e9 conduceva ai \"Pubblici Giardini\"; l'appellativo \"nuova\" si riferiva all'epoca della sua formazione, coeva a Fondamente Nove.\nNegli anni successivi venne chiamata anche \"Via Eugenia\" in onore del vicer\u00e8 d'Italia Eugenio di Beauharnais, figlio dell'imperatrice Giuseppina. Il provvedimento fu preso con un decreto dell'imperatore Napoleone Bonaparte, che voleva dotare la citt\u00e0 di luoghi di pubblico passeggio. Napoleone aveva in progetto di collegare il sestiere di Castello con la Terraferma ma ci\u00f2 non si realizz\u00f2 mai. Dei lavori fu incaricato l'architetto Giannantonio Selva, che faceva parte della Commissione per la gestione urbanistica ed architettonica della citt\u00e0 lagunare costituita nel gennaio del 1807. Per ottenere lo spazio necessario si demolirono varie chiese con annessi conventi e lo spedale dei Marinai, situato all'interno della chiesa di San Nicol\u00f2 di Castello.\nNel 1866, dopo l'entrata delle truppe garibaldine a Venezia, la Via venne dedicata a Giuseppe Garibaldi, al quale fu poi innalzato il monumento all'entrata dei Giardini.\nDa quel momento la strada prese il nome attuale di Via, unico esempio a Venezia rappresentando un'eccezione nella toponomastica stradale veneziana.\nTra il 1993 e il 1996 sono stati effettuati dei lavori di ripavimentazione e risanamento con l'intento di riqualificare la strada seguendo il progetto originario ottocentesco di Giannantonio Selva.\nDescrizione.\nLa via si estende per circa 350 m e attraversa la parte occidentale del sestiere di Castello. \u00c8 posta in maniera trasversale rispetto alla riva dei Sette Martiri e conduce alla Basilica di San Pietro di Castello, cattedrale della citt\u00e0 fino al 1807, anno in cui, per volere di Napoleone, la sede patriarcale venne trasferita a San Marco."}
{"id": "9142057", "revid": "15756", "url": "https://it.wikipedia.org/wiki?curid=9142057", "title": "Collegio elettorale di Roma - Prenestino Centocelle (Camera dei deputati)", "text": "Il collegio di Roma - Prenestino Centocelle fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Roma - Prenestino Centocelle era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, comprendeva parte del comune di Roma, in particolare i quartieri di Alessandrino e Prenestino-Centocelle e la zona di Torre Spaccata."}
{"id": "9142061", "revid": "1602064", "url": "https://it.wikipedia.org/wiki?curid=9142061", "title": "La vita errante", "text": "La vita errante \u00e8 un diario di viaggio scritto da Guy de Maupassant e pubblicato nel 1890.\nStorico.\nAttraverso il racconto di un viaggio letterario nel Mediterraneo cos\u00ec come nel Maghreb, svolta alla fine del XIX secolo, Maupassant condusse un'inchiesta giornalistica, attratto dall'esotismo di questi paesi. \nA bordo del \"Bel-Ami II\" Maupassant visit\u00f2 la costa italiana, la Sicilia, navig\u00f2 da Algeri a Tunisi e infine a Kairouan. L'autore scopr\u00ec con stupore e descrisse i paesi luminosi e accoglienti del Maghreb. \nSensibile alla bellezza dei paesaggi esotici e affascinato dalla vita quotidiana di questi abitanti, scrisse diverse rubriche che verranno pubblicate su \"Le Gaulois\" e \"La Revue des deux Mondes\". Queste cronache saranno raccolte nell'opera \"La vie errante\" del 1890 pubblicata delle edizioni Ollendorff. Una targa apposta sul molo nel 1953 dagli amici dello scrittore ricorda il soggiorno di Maupassant a Portofino.\nQuesto lavoro \u00e8 una raccolta di diverse cronache, dove la cronologia del percorso non \u00e8 esatta: \u00e8 apparso il testo del suo unico viaggio in Sicilia, nel novembre 1885, in \"La Nouvelle Revue\" mentre il primo capitolo \"Lassitude\" \u00e8 dopo l'Esposizione Universale (che vide anche dall'inaugurazione della Torre Eiffel) del 1889.\nSintesi.\nStanchezza.\nEsprime la sua stanchezza per Parigi e il suo amore per la luce del Mediterraneo."}
{"id": "9142066", "revid": "439868", "url": "https://it.wikipedia.org/wiki?curid=9142066", "title": "Zuccato", "text": ""}
{"id": "9142069", "revid": "380453", "url": "https://it.wikipedia.org/wiki?curid=9142069", "title": "Cristo Rey Volleyball Club", "text": "Il Cristo Rey Volleyball Club \u00e8 una franchigia pallavolistica femminile dominicana, con sede a Santo Domingo: milita nel campionato dominicano di Liga de Voleibol Superior.\nStoria.\nIl Cristo Rey Volleyball Club viene fondato nel 2018, contestualmente alla nascita della Liga de Voleibol Superior. Durante la prima edizione del torneo si classifica al secondo posto in \"regular season\", raggiungendo la finale dei play-off scudetto, dove viene sconfitto dal . Nel torneo seguente esce di scena nelle semifinali dei play-off scudetto, venendo per\u00f2 sconfitto nuovamente dal , chiudendo al terzo posto."}
{"id": "9142076", "revid": "228587", "url": "https://it.wikipedia.org/wiki?curid=9142076", "title": "Clubul Sportiv Dinamo Bucure\u0219ti (disambigua)", "text": ""}
{"id": "9142077", "revid": "963244", "url": "https://it.wikipedia.org/wiki?curid=9142077", "title": "Giovanni Sigismondo Vasa", "text": " Era il figlio di Re Giovanni II Casimiro di Polonia e Maria Luisa di Gonzaga-Nevers.\nBiografia.\nI suoi genitori, felici per la nascita di un erede, avevano fatto voto che quando il bambino fosse nato, avrebbe trascorso due anni come novizio dell'Ordine dei Carmelitani Scalzi. Tuttavia, sfortunatamente per loro, il bambino mor\u00ec all'et\u00e0 di due mesi. Ci\u00f2 gett\u00f2 i suoi genitori in una profonda disperazione, dato che avevano analogamente perso una figlia, Maria Anna Teresa, alcuni mesi prima della nascita di Giovanni. Come si addice al figlio di un re polacco, fu sepolto nella Cripta Vasa, al Castello del Wawel nella Tomba dei Re.\nSecondo le fonti contemporanee, sebbene il suo nome fosse Carlo Luigi (Karol Ludwik), sulla sua bara il suo nome fu iscritto come Jan Zygmunt (Giovanni Sigismondo)."}
{"id": "9142080", "revid": "1318658", "url": "https://it.wikipedia.org/wiki?curid=9142080", "title": "Clubul Sportiv Municipal Oradea (disambigua)", "text": ""}
{"id": "9142082", "revid": "697352", "url": "https://it.wikipedia.org/wiki?curid=9142082", "title": "Eliteserien (disambigua)", "text": ""}
{"id": "9142083", "revid": "697352", "url": "https://it.wikipedia.org/wiki?curid=9142083", "title": "Eredivisie (disambigua)", "text": ""}
{"id": "9142087", "revid": "697352", "url": "https://it.wikipedia.org/wiki?curid=9142087", "title": "\u00c9toile Sportive du Sahel (disambigua)", "text": ""}
{"id": "9142088", "revid": "599013", "url": "https://it.wikipedia.org/wiki?curid=9142088", "title": "Jake Curhan", "text": "Carriera.\nSeattle Seahawks.\nCurhan al college gioc\u00f2 a football a California. Dopo non essere stato scelto nel Draft NFL 2021 firm\u00f2 con i Seattle Seahawks, riuscendo ad entrare nei 53 uomini del roster per l'inizio della stagione regolare. Debutt\u00f2 come professionista subentrando nella gara del primo turno contro gli Indianapolis Colts giocando 4 snap."}
{"id": "9142089", "revid": "697352", "url": "https://it.wikipedia.org/wiki?curid=9142089", "title": "Fabio Concato (disambigua)", "text": ""}
{"id": "9142101", "revid": "496707", "url": "https://it.wikipedia.org/wiki?curid=9142101", "title": "Wonderland (Rockets)", "text": "Wonderland \u00e8 il dodicesimo album registrato in studio dai Rockets, pubblicato nell'autunno 2019.\nL'album \u00e8 composto da dieci tracce pi\u00f9 il primo brano, Wonderland, riproposta insieme a Fabrice Pascal e Axel Cooper"}
{"id": "9142108", "revid": "697352", "url": "https://it.wikipedia.org/wiki?curid=9142108", "title": "Fenerbah\u00e7e Spor Kul\u00fcb\u00fc 2014-2015", "text": ""}
{"id": "9142109", "revid": "439868", "url": "https://it.wikipedia.org/wiki?curid=9142109", "title": "Zingales", "text": ""}
{"id": "9142110", "revid": "697352", "url": "https://it.wikipedia.org/wiki?curid=9142110", "title": "Fenerbah\u00e7e Spor Kul\u00fcb\u00fc 2015-2016", "text": ""}
{"id": "9142111", "revid": "697352", "url": "https://it.wikipedia.org/wiki?curid=9142111", "title": "Galatasaray Spor Kul\u00fcb\u00fc 2013-2014 (disambigua)", "text": ""}
{"id": "9142112", "revid": "547034", "url": "https://it.wikipedia.org/wiki?curid=9142112", "title": "Puntate di Clickbait", "text": "La miniserie televisiva \"Clickbait (miniserie televisiva)\" \u00e8 composta da 8 episodi, distribuiti sulla piattaforma online Netflix a partire dal 25 agosto 2021\nLa sorella.\nTitolo originale: The sister\nScritto da: Tony Ayres e Christian White\nDiretto da: Brad Anderson\nDopo aver litigato con suo fratello Nick Brewer a una cena di famiglia, Pia Brewer si reca con rabbia per una notte in citt\u00e0 e fa cadere accidentalmente il telefono nel water. Il giorno dopo, mentre \u00e8 al lavoro, un paziente che assiste le mostra un video di Nick visibilmente picchiato e che mostra un biglietto con riportata la scritta \"Abuso le donne\". Successivamente mostra un secondo cartello con le seguenti parole \"A 5 milioni di visualizzazioni morir\u00f2\". Sconvolta, Pia tenta di contattare Nick ma senza successo. Scopre inoltre che non \u00e8 mai arrivato sul posto di lavoro. Pia si reca dalla moglie di Nick, Sophie, alla scuola dove insegna, ed insieme si recano alla polizia. Si incontrano con il detective Roshan, che li assicura che far\u00e0 di tutto per verificare la situazione. Anche i figli di Nick e Sophie, Ethan e Kai, hanno visto il video e per il momento non vanno a scuola. Pia recupera il suo telefono e trova un messaggio vocale di Nick che si scusa per il loro litigio e dice che ci sono cose di cui deve parlare con lei. Pia va a vedere se la loro madre ha sue notizie, ma dopo aver realizzato che non le ha, sceglie invece di tenerla all'oscuro del video. La polizia chiede a Sophie e Pia di tornare per un'intervista secondaria dopo la pubblicazione di un secondo video: Nick con un cartello che recita \"Ho ucciso una donna\". Sophie e Pia confermano la calligrafica di Nick per i primi due cartelli ma non per il terzo. L'indagine ora sar\u00e0 seguita dal dipartimento della omicidi. Fuori dalla stazione, Pia fa ascoltare a Sophie il messaggio in segreteria telefonica ricevuto da Nick ma quest'ultima le dice di non condividerlo con la polizia (che sta cominciando a sospettare che Nick abbia confessato i crimini che ha commesso). Pia torna al suo posto di lavoro per chiedere aiuto a un suo paziente, Vince. Egli ha avviato un forum in cui una comunit\u00e0 online sta esaminando i video alla ricerca di indizi su dove si trovi Nick. Successivamente, il forum mostra prove che suggeriscono che Nick si trovi in un furgone, riuscendo a restringere il modello utilizzato. Pia porta questa informazione alla polizia, che riesce a rintracciare il furgone dopo che il video ha raggiunto i cinque milioni di visualizzazioni.\nIl detective.\nTitolo originale: The detective\nScritto da: Tony Ayres e Christian White\nDiretto da: Emma Freeman\n\u00c8 confermato che il furgone abbandonato \u00e8 quello dove \u00e8 stato tenuto Nick e dove sono stati girati i video. Il detective De Luca della omicidi \u00e8 ora in carica e rimuove il detective Roshan Amiri dal caso. De Luca sequestra tutti i dispositivi mobili della famiglia Brewer per cercare indizi, ma Pia afferma che il suo telefono si sta ancora asciugando nel riso. Volendo tornare sul caso, il detective Roshan fa un patto con Pia che se lei richiedesse il suo coinvolgimento nel caso come collegamento con la famiglia, la terr\u00e0 informata su eventuali progressi nelle indagini. Roshan scopre che Ethan \u00e8 ancora in possesso di un tablet che possedeva Nick, dove sta monitorando un'applicazione in cui i volontari segnano su una mappa dove hanno gi\u00e0 cercato Nick. Sotto consiglio della polizia, Sophie rilascia una dichiarazione in cui crede che il rapitore si sbagli e che Nick non ha commesso nessuno dei crimini di cui \u00e8 accusato. Pia passa al detective Roshan il suo telefono con il messaggio in segreteria telefonica mandatogli da Nick. Roshan informa e consegna il telefono ai suoi superiori. Ammette anche che prima della scomparsa di Nick, stava per incontrare Pia attraverso un'app di appuntamenti. Scopre che De Luca ha messo le foto del suo profilo di appuntamenti in giro per l'ufficio nel tentativo di ridicolizzarlo. Roshan affronta De Luca, sostenendo che sia un razzista e minimizzando il suo coinvolgimento perch\u00e9 \u00e8 un mussulmano. De Luca ribatte tuttavia che il suo problema con Roshan \u00e8 la sua incapacit\u00e0 di lavorare con gli altri e che ha interesse per il caso solo per poter essere promosso. La polizia riesce a localizzare dove sembra essere stato rapito Nick, individuando una siringa nelle vicinanze. Roshan condivide queste informazioni con la famiglia Brewer e si confronta separatamente con Sophie e Pia su eventuali problemi con Nick. Mentre Sophie nega con veemenza di avere problemi coniugali con Nick, Pia ammette che pochi mesi prima Nick \u00e8 venuto da lei per farsi curare per i lividi, chiedendole di tenere questo tra di loro. Una notifica sull'app \"GeoNick\", dove il pubblico segna dove hanno cercato Nick, li conduce al molo dove sembra sia stato trovato un corpo. Si tratta solo di un manichino con la faccia di Nick incollata sopra per scherzo . Utilizzando i dati dal telefono di Nick, Roshan rintraccia un bar in cui Nick era stato il giorno in cui \u00e8 stato picchiato e trova filmati di sorveglianza che lo vedono coinvolto in una rissa con un uomo non identificato. Roshan suggerisce che la polizia utilizzi le informazioni dell'applicazione GeoNick per restringere la ricerca. Cos\u00ec facendo viene individuato il cadavere di Nick. Roshan d\u00e0 la notizia a Pia sconvolgendola e viene ufficialmente promosso al dipartimento della Omicidi per aver trovato il corpo di Nick e guadagnandosi il rispetto di De Luca. Mentre esamina il filmato di sorveglianza della rissa di Nick, Roshan inizia a sospettare il coinvolgimento di Sophie nella faccenda.\nLa moglie.\nTitolo originale: The Wife\nScritto da: Pete McTighe\nDiretto da: Brad Anderson\nI detective Roshan e De Luca danno la notizia della morte di Nick a Sophie e le chiedono se pu\u00f2 identificare l'uomo visto nel filmato di sorveglianza. Nega di conoscere l'uomo fino a quando Roshan non mostra un'immagine di lui che indossa la stessa maglietta in una foto con lei sui social media. Sophie ammette che l'uomo \u00e8 Curtis Hamilton, un ex collega. Pur insistendo sul fatto che Curtis fosse solo un amico, riaffiorano i ricordi della loro relazione. Sophie torna a casa per dare la notizia della morte di Nick ai suoi figli e alla madre di Nick. Pia chiede a Roshan di mostrarle il corpo di Nick ma la richiesta viene rifiutata poich\u00e9 il suo corpo \u00e8 ancora in fase di esame da parte del medico legale. Sophie racconta a sua madre del litigio che Curtis e Nick hanno avuto e la sua scelta di non rivelare la sua relazione alla polizia. Pi\u00f9 tardi quella notte Sophie esce di casa per incontrare Curtis e gli chiede del suo coinvolgimento con la scomparsa di Nick. De Luca e Roshan arrivano nel bel mezzo della loro conversazione e arrestano Curtis dopo che si rifiuta di collaborare consegnando i suoi dispositivi digitali. Mentre \u00e8 alla stazione di polizia, Sophie rivela la sua relazione con Curtis e ricorda come ha detto a Nick del tradimento. Nonostante fosse inizialmente arrabbiato, Nick riesce a perdonarla. Il giorno dopo, Ethan e Kai trovano il filmato dell'arresto di Curtis e si chiedono perch\u00e9 Curtis avrebbe voluto fare del male a Nick. Sospettosa, Pia affronta Sophie, che ammette la sua relazione. Vengono ascoltati da Ethan e Kai. Sconvolto, Ethan esce di casa e Sophie cerca di seguirlo. Durante la visita a vari parchi di pattinaggio, Sophie riconosce una donna che l'ha seguita e la affronta. La donna si presenta come Emma Beesly. Emma dice a Sophie che aveva una relazione con Nick, che l'ha conosciuta sotto lo pseudonimo di \"Danny Walters\". Pur essendo inizialmente scettica, Sophie inizia a credere a Emma dopo che le ha riferito che la loro relazione \u00e8 iniziata sei mesi fa (quando Sophie ha raccontato a Nick del suo tradimento) e che vive a Los Angeles, dove Nick viaggiava spesso per lavoro. Sophie trova Ethan nell'appartamento di Pia e discute con Pia circa la verifica sulla storia di Emma. Tentano di accedere al profilo di \"Danny Walters\", ma scoprono che \u00e8 stato eliminato. Pia chiede a Vince di aiutarla a recuperare il profilo dal sito di incontri. Pi\u00f9 tardi quel giorno, si tiene un memoriale sul posto di lavoro di Nick e le informazioni sulla relazione con Curtis sono trapelate alla stampa. Roshan e De Luca, mentre scortano la famiglia Brewer al memoriale, informano Sophie che Curtis \u00e8 stato rilasciato in quanto ha un alibi. Prima del memoriale, una studentessa che ha lavorato con Nick di nome Jenny tenta di dire a Sophie qualcosa su Nick, ma viene interrotta dal collega di Matt. Anche Vince arriva al memoriale e mostra a Pia il profilo di \"Danny Walters\" che \u00e8 proprio Nick. Sopraffatta dal memoriale, Sophie tenta di andarsene, ed un passante le dice che dovrebbe vergognarsi della sua relazione. Sophie lancia un drink in faccia al passante con rabbia. Pi\u00f9 tardi quella notte, Pia mostra a Sophie il profilo di \"Danny Walters\", che \u00e8 stato creato due anni fa, molto prima della sua relazione.\nL'amante.\nTitolo originale: The Mistress\nScritto da: Melissa Scrivner Love\nDiretto da: Emma Freeman\nEmma Beesly rilascia la sua dichiarazione al dipartimento di polizia di Oakland, rivelando la sua relazione con Nick. Viene mostrata la vita quotidiana di Emma: il suo lavoro come agente assicurativo dove aiuta i suoi clienti a fare reclami con successo e la sua relazione con Nick sotto il personaggio \"Danny\". Il giorno in cui Nick viene rapito, lei \u00e8 in palestra con la sua amica Audrey, apprendendo la sua situazione tramite le notizie. Emma segue da vicino il caso e decide di andare a Oakland per aiutare a far luce sulla situazione. Emma aspetta fuori dalla casa sperando di trovare un'opportunit\u00e0 per parlare con Sophie. Durante l'attesa, ottiene l'attenzione di un giornalista, Ben Park, che le d\u00e0 il suo biglietto da visita. In questo momento, Ethan si precipita fuori di casa (quando scopre la relazione di Sophie dall'episodio precedente), seguito da Sophie la quale \u00e8 seguita da Emma nella sua auto. Emma cerca di trovare il coraggio per parlare con Sophie, che la affronta dopo aver notato che la sta seguendo. Emma le racconta della sua relazione con Nick e torna nella sua stanza d'albergo, dove assiste a un dibattito sul fatto che Nick abbia commesso i crimini di cui \u00e8 stato accusato. Audrey la chiama e le chiede perch\u00e9 \u00e8 andata a Oakland ed Emma ammette che voleva vedere la vita di Nick a Oakland. Emma termina la chiamata e fantastica sul fatto che Nick sia nella stessa stanza con lei. Il giorno dopo, Emma va a rilasciare la sua dichiarazione al detective Roshan. Non volendo ancora tornare, Emma va al posto di lavoro di Nick per vedere il suo santuario e incontra Matt. Pia poi arriva per chiedere a Matt se era a conoscenza della relazione di Nick. Nel frattempo, Sophie inizia a ricevere minacce di morte sul suo telefono dopo che qualcuno ha messo il suo numero di telefono online. Pia affronta Emma nella sua stanza d'albergo, dicendole che non dovrebbe essere l\u00ec. Emma insiste sul fatto che ci\u00f2 che lei e Nick avevano era reale e condivide i dettagli che Nick le ha raccontato sulla sua infanzia con Pia. Pi\u00f9 tardi quella notte, Emma riceve una telefonata minacciosa, che le dice di lasciare la citt\u00e0. Chiama la polizia e lascia l'albergo, ma un camioncino verde la segue e la porta fuori strada. All'ospedale, Emma fa la sua dichiarazione a Roshan. Anche Pia arriva (\u00e8 stata contattata da Emma) e scopre che Nick aveva pi\u00f9 personaggi online dove ha incontrato donne diverse. Sconvolta, Emma torna a Los Angeles e incontra una delle altre donne che conoscevano Nick. La donna, Mandy Harrison, \u00e8 un'artista. Nick ha detto a Mandy le stesse cose che ha detto a Emma. Emma compra un dipinto di Nick che Mandy ha dipinto e lo brucia, dopo essere apparsa in un'intervista con Ben Park dove racconta tutto su Nick.\nIl reporter.\nTitolo originale: The reporter\nScritto da: Bradford Winters e Tony Ayres\nDiretto da: Ben Young\nBen Park mostra l'intervista che ha avuto con Emma nell'episodio precedente al suo editore Dakota. Gli viene ordinato di trovare maggiori informazioni sulla questione e di ottenere un'intervista con Sophie. Ben si finge un fattorino di cibo e filma l'interno della casa dei Brewer quando viene scoperto da Pia. Ben lascia il suo bigliettino da visita ai Brewers, prima di essere cacciato di casa. Tornando a casa, Ben e il suo ragazzo Cameron cercano di trovare i profili di incontri online di Nick e scoprono che Jenny commenta su un forum online che chiunque tenti di difendere Nick non lo conosceva davvero. Ben intervista Jenny il giorno successivo al college, che dice loro che credeva che Nick potesse avere qualcosa a che fare con Tara Wilson, una ragazza che abbandon\u00f2 la squadra di pallavolo. Crede che Nick avesse abusato di lei . Ben tenta di parlare con Tara, che si rifiuta di rilasciare una dichiarazione. Tornato in ufficio, scopre che Sophie ha portato il suo avvocato per incontrare l'editore di Ben, Dakota, con l'intenzione di citare in giudizio la rete per violazione di Ben. Nel tentativo di evitare accuse, Dakota accetta di non mandare in onda l'intervista con Emma Beesly se Sophie far\u00e0 un'intervista esclusiva con loro, a cui \u00e8 d'accordo. Dakota rimuove Ben dalla storia, con suo grande dispiacere. Imperterrito, Ben continua a cercare i profili degli appuntamenti di Nick e trova un personaggio che ha usato: Jeremy Wilkerson. Attraverso il dark web, Ben ottiene l'accesso al profilo degli appuntamenti e scopre che Nick era coinvolto con una donna di nome \"Maggie Oxley\". Usando le foto del suo profilo di appuntamenti, rintraccia la sua posizione in una libreria a Sacramento. Mentre sono l\u00ec, Ben e Cameron scoprono che \"Maggie Oxley\" era un alias per Sarah Burton, una donna morta quattro mesi fa. Scoprono che ha un fratello maggiore, Simon, e vanno nel suo appartamento. Ben irrompe e trova il telefono di Sarah, riuscendo per un pelo a sfuggire a Simon quando rientra a casa. Al ritorno a Oakland, Cameron \u00e8 sconvolto dall'insensibilit\u00e0 di Ben e decide di passare la notte a casa dei suoi genitori. Ben esamina il telefono di Sarah e scopre che Nick la stava ignorando, spingendola infine a suicidarsi dopo che lei aveva minacciato di farlo. Ben porta queste informazioni a Dakota e chiede di essere l'intervistatore di Sophie o porter\u00e0 invece le informazioni a una rete rivale. Durante l'intervista, Ben tende un'imboscata a Sophie riguardo al coinvolgimento di Nick con la morte di Sarah, travolgendola e facendola fuggire. Tornato al suo appartamento, Ben trova Cameron ad aspettarlo, che lo implora di essere pi\u00f9 empatico verso gli altri. Rendendosi conto che Ben non cambier\u00e0, Cameron lo lascia. Nel frattempo, mentre l'intervista di Sophie va in onda, Simon osserva attentamente con un'espressione cupa.\nIl fratello.\nTitolo originale: The brother\nScritto da: Bradford Winters\nDiretto da: Ben Young\nSei mesi fa, Simon Burton lavora come moderatore di contenuti per Klonis. Attraverso lo spyware che ha installato sul laptop di sua sorella, Simon scopre che ha iniziato una relazione con qualcuno di nome Jeremy. Sebbene inizialmente scettico, \u00e8 felicissimo che questa nuova relazione abbia aiutato a rimettere in carreggiata la sua vita. Col passare del tempo, la relazione di Sarah con \"Jeremy\" peggiora e lei inizia a perdere il controllo. Quattro mesi prima degli eventi del primo episodio, Simon riceve una chiamata da Sarah pochi istanti prima che si suicida. Mentre il medico legale rimuove il suo corpo, scopre come \"Jeremy\" l'abbia spinta al suicidio. Con l'aiuto del suo amico Darryl, Simon scopre che \"Jeremy\" \u00e8 Nick Brewer a Oakland. Al giorno d'oggi, Darryl e Simon sono turbati dal fatto che la polizia sia sul loro posto di lavoro. Mentre Roshan lo interroga, Simon finge ignoranza e afferma che stava pescando con Darryl il giorno in cui Nick \u00e8 stato rapito. Mentre Roshan se ne va, Simon invia un messaggio a Darryl di nascondersi e di non farsi trovare. Pi\u00f9 tardi quel giorno, i due si incontrano per confermare i loro alibi. Nel frattempo, Sophie ha deciso di rimuovere tutte le foto di Nick dalla casa, facendo arrabbiare Pia che se ne va. Apprende da Roshan che Simon \u00e8 ora un sospettato e guida fino a Sacramento per incontrarlo. I due discutono dei loro sospetti su come l'unica foto che Simon ha postato di se stesso sia stata per il giorno in cui Nick \u00e8 stato rapito, e i due quasi dormono insieme, prima che Roshan si rifiuti perch\u00e9 cos\u00ec facendo lo avrebbe rimosso dal caso. Il giorno dopo, Roshan chiede a Simon di seguirlo al dipartimento di polizia di Sacramento per alcuni chiarimenti ma Simon scappa ma infine viene comunque arrestato. Mentre si trova sul posto di lavoro di Simon, Pia vede un Darryl nervoso e ansioso, che la riconosce come la sorella di Nick. Darryl tenta di tenerla sotto tiro, ma Pia riesce a scappare e chiede a un passante di chiamare la polizia. Anche Darryl viene arrestato. Simon riflette su come i due siano andati a Oakland per rapire Nick e costringerlo a tenere i cartelloni per i video. Simon dice a Roshan che rilascer\u00e0 una dichiarazione solo se pu\u00f2 prima parlare con Pia, che \u00e8 d'accordo. Dopo aver detto a Simon che la morte di Nick non ha portato a nulla perch\u00e8 Sarah \u00e8 morta, Pia scopre che Simon non ha ucciso Nick. Invece, Simon rivela che quando ha affrontato Nick sul suo trattamento di Sarah, Nick negava di averla mai conosciuta e insiste sul fatto che non ha mai creato alcun profilo di appuntamenti. Pur non credendogli all'inizio, Nick fa notare un'incongruenza in una delle foto di lui e Sarah, e Simon si rende conto che Nick \u00e8 innocente. Simon a quel punto lascia andare Nick, che gli riferisce che ha detto a una sola persona della relazione di Sophie e sa chi \u00e8 il responsabile, promettendo di fargliela pagare. Simon insiste che non sa chi ha ucciso Nick, ma che non sono stati n\u00e9 lui n\u00e9 Darryl.\nIl figlio.\nTitolo originale: The son\nScritto da: Melissa Scrivner Love e Tony Ayres\nDiretto da: Cherie Nowlan\nDopo che Simon e Darryl sono stati arrestati, Ethan e Kai tornano a scuola. Mentre gli amici di Kai sono felici di rivederlo, gli amici di Ethan cercano di mantenere le distanze da lui. Il bullo della scuola Michael tenta senza successo di spingere Ethan in una rissa. Kai, sentendo le parole offensive di Michael, inizia a prenderlo a pugni. Sophie viene invitata dal preside della scuola a parlare del comportamento di Kai e il giorno dopo scopre che il padre di Michael intende sporgere denuncia contro Kai. Sophie convince il preside della scuola a instaurare una mediazione tra le due famiglie. A cena, Pia condivide la sua convinzione che Simon non abbia ucciso Nick e che Nick fosse innocente dopo tutto. In una conversazione privata, Pia rivela a Sophie che il loro padre si era suicidato quando erano giovani, qualcosa che ha colpito profondamente la famiglia ed \u00e8 il motivo per cui insiste che Nick non avrebbe mai spinto Sarah al suicidio. Durante tutti i precedenti episodi, Ethan messaggiava Alison, una ragazza che ha incontrato online. Dopo aver visto un'intervista di Mandy Harrison, Ethan inizia a sospettare che non abbia mai incontrato Nick di persona, cosa che Mandy gli conferma via e-mail. Ethan porta questa informazione a Pia, che la porta a Roshan, ma la polizia insiste che il caso di Nick sia chiuso. Mentre Sophie e Kai vanno all'incontro di mediazione con Michael e suo padre, Ethan chiede di incontrare Alison nella vita reale, sospettando che sia coinvolta nell'omicidio di Nick. Alison insiste che non pu\u00f2 incontrarlo perch\u00e9 ha un disturbo d'ansia, ma gli d\u00e0 il suo indirizzo per vederla di persona. Ethan va all'indirizzo e scopre che Alison gli stava dicendo la verit\u00e0 e si scusa. Dopo un inizio imbarazzante, i due iniziano a legare. Alison suggerisce che Ethan provi a contattare Emma Beesly, per verificare se ha incontrato Nick di persona. Mentre all'inizio era fermamente convinto che si fossero incontrati di persona, quando Ethan le chiede se riconosce la voce di Nick da un vecchio video, lei non \u00e8 in grado di farlo e ammette di non aver mai incontrato Nick di persona. Alison dice a Ethan che se avesse le foto che sono state inviate a Emma, potrebbe usare i metadati per tracciare un luogo da cui sono state inviate le immagini. Pia incontra Vince e ne deducono che dal momento che il creatore di false identit\u00e0 conosceva i dettagli delle loro vite, doveva essere qualcuno che Nick conosceva bene. Vince rivela che prima che Simon venisse arrestato, c'erano voci che Nick fosse coinvolto con una delle ragazze della pallavolo, Tara Wilson. Pia chiede a Tara se ha avuto una relazione con Nick, ma lei insiste che non l'hanno fatto. Nick le stava dicendo di interrompere la sua relazione e di non lasciare la squadra. Il ragazzo che Tara stava vedendo ha iniziato a molestarla e alla fine ha pubblicato foto di lei nuda online. Mentre Pia insiste ulteriormente, Tara rivela che stava vedendo Matt. Pia va al posto di lavoro di Nick e con l'aiuto della collega di Nick, Dawn, ottiene l'accesso al computer di Matt. Pia trova foto di Tara nuda e foto di Nick che sono state utilizzate per i profili di appuntamenti di Nick. Ethan dice a Sophie che Emma \u00e8 riuscita a confermare di non aver mai incontrato Nick di persona, il che significa che Nick era innocente, lasciandola in lacrime. Dopo che Sophie aveva precedentemente suggerito di trasferirsi, Kai si arrabbia all'idea e vede il computer di Ethan, dove Alison ha inviato la posizione da cui sono state inviate le immagini. Tornata al suo appartamento, Pia trova Matt ad aspettarla, che le chiede perch\u00e9 ha violato il suo computer. Mentre il confronto si infiamma, arriva la compagna di stanza di Pia, Elli, e Matt se ne va. Sophie scopre che Kai \u00e8 scomparso e chiama Pia. Kai viene visto dirigersi verso il luogo inviato da Alison, armato di una mazza da baseball.\nLa risposta.\nTitolo originale: The answer\nScritto da: Tony Ayres\nDiretto da: Cherie Nowlan\nEthan si rende conto che Kai era sul suo computer e ha visto la posizione inviata da Alison. Ignorando i messaggi e le chiamate di Ethan e Sophie, Kai bussa alla porta di catfish dove risponde la collega di Nick, Dawn. Kai crede che il luogo che ha trovato sia stato un elaborato scherzo di Ethan e accetta l'invito di Dawn e di suo marito Ed ad entrare prima che lo accompagnino a casa. Dopo aver appreso come Kai li ha trovati, i due lo lasciano nella sala da pranzo, mentre Ed recupera una pistola e dice a Dawn che sta per farla finita. Due anni fa, quando Nick ha iniziato a lavorare al college, chiese aiuto a Dawn per configurare il suo computer, ottenendo nel frattempo tutti i suoi nomi utente e password. Pi\u00f9 tardi quella stessa notte, per curiosit\u00e0 Dawn scopre un profilo di appuntamenti che Nick ha creato brevemente e abbandonato quando era arrabbiato con Sophie e inizia a impersonarlo. Comincia a creare pi\u00f9 profili di appuntamenti usando le foto di Nick e alla fine viene scoperta da Ed che \u00e8 disgustato e se ne va. Quando ci\u00f2 accade, Sarah Burton inviava ripetutamente messaggi per chiedere perch\u00e9 venisse ignorata. Infastidita, Dawn la spinge a suicidarsi quando Sarah aveva minacciato di farlo. Al giorno d'oggi, Ed e Dawn fingono di accompagnare Kai a casa mentre Sophie e Pia arrivano alla casa ormai vuota e scoprono che Dawn era la catfish. Rendendosi conto che qualcosa non va, Kai tenta di contattare la sua famiglia, solo che Dawn butta il telefono fuori dall'auto. Lo portano in un ranch vicino e lo tengono dentro una roulotte. Kai scopre che dopo che Simon ha rilasciato Nick, il padre \u00e8 andato a confrontarsi con Dawn sull'uso delle sue foto, del suo nome e sul fatto che Sarah Burton \u00e8 stata spinta al suicidio. Mentre Dawn tenta di negare di averlo fatto, Nick sottolinea che lei \u00e8 l'unica persona a cui ha confidato la relazione di Sophie e che lei ha avuto accesso al suo computer. Nick tenta di portare Dawn alla polizia, ma Ed lo colpisce ripetutamente alla testa, uccidendolo. Kai scappa dalla roulotte, ma viene quasi colpito da un colpo di pistola sparato da Ed. I due lo inseguono, dove tenta di nascondersi in una stalla. Nel frattempo, Roshan ed i colleghi del dipartimento di polizia arrivano ed iniziano a perquisire il ranch. Sentendo Sophie chiamarlo, Kai esce dal nascondiglio ma incontra Ed. Roshan e la polizia trovano Dawn e la arrestano, mentre Ed tiene Kai sotto tiro. Dawn convince Ed a lasciar andare Kai, ma Ed rifiuta di essere arrestato e costringe la polizia a sparargli. In seguito, Sophie rimette in casa le foto del marito, ora che \u00e8 chiaro che Nick non l'ha mai tradita. Al funerale, Roshan dice a Pia che Tara ha deciso di sporgere denuncia contro Matt. Sophie si trova all'ingresso del funerale sentendosi sopraffatta, ma Pia riesce a rassicurarla sul fatto che ce la faranno sostenendosi a vicenda, come una famiglia."}
{"id": "9142113", "revid": "697352", "url": "https://it.wikipedia.org/wiki?curid=9142113", "title": "Galatasaray Spor Kul\u00fcb\u00fc 2014-2015 (disambigua)", "text": ""}
{"id": "9142114", "revid": "697352", "url": "https://it.wikipedia.org/wiki?curid=9142114", "title": "Galatasaray Spor Kul\u00fcb\u00fc 2015-2016 (disambigua)", "text": ""}
{"id": "9142115", "revid": "697352", "url": "https://it.wikipedia.org/wiki?curid=9142115", "title": "Galatasaray Spor Kul\u00fcb\u00fc 2016-2017 (disambigua)", "text": ""}
{"id": "9142116", "revid": "697352", "url": "https://it.wikipedia.org/wiki?curid=9142116", "title": "Galatasaray Spor Kul\u00fcb\u00fc 2017-2018 (disambigua)", "text": ""}
{"id": "9142117", "revid": "697352", "url": "https://it.wikipedia.org/wiki?curid=9142117", "title": "Galatasaray Spor Kul\u00fcb\u00fc 2018-2019 (disambigua)", "text": ""}
{"id": "9142118", "revid": "439868", "url": "https://it.wikipedia.org/wiki?curid=9142118", "title": "Zignani", "text": ""}
{"id": "9142125", "revid": "697352", "url": "https://it.wikipedia.org/wiki?curid=9142125", "title": "Galleria d'arte moderna (disambigua)", "text": ""}
{"id": "9142129", "revid": "6923", "url": "https://it.wikipedia.org/wiki?curid=9142129", "title": "Ossicloruro di niobio", "text": "L'ossicloruro di niobio \u00e8 un composto inorganico del niobio con formula chimica NbOCl3. \u00c8 un solido bianco, cristallino, diamagnetico. Si trova spesso come impurit\u00e0 nei campioni di pentacloruro di niobio, un reagente comune nella chimica del niobio.\nStruttura.\nAllo stato solido la sfera di coordinazione per il niobio \u00e8 un ottaedro distorto. I legami Nb\u2013O e i legami Nb\u2013Cl sono disuguali. Questa struttura pu\u00f2 essere descritta come un nucleo planare Nb2Cl6 connesso da ponti O\u2013Nb\u2013O. In questo modo, il composto \u00e8 meglio descritto come un polimero, costituito da una catena a doppio filamento.\nNella fase gassosa sopra i 320 \u00b0C lo spettro Raman \u00e8 coerente con un monomero piramidale contenente un doppio legame niobio-ossigeno\nSintesi.\nL'ossicloruro di niobio viene preparato trattando il pentacloruro di niobio con ossigeno a 150 \u00b0C:\nQuesta reazione viene condotta a circa 200\u00b0C. L'ossicloruro di niobio si forma anche come principale prodotto secondario nella reazione del pentossido di niobio con vari agenti cloruranti come il tetracloruro di carbonio e il cloruro di tionile:\no ottenuto per idrolisi:\n\u00c8 possibile ottenerlo anche facendo reagire ossido di niobio(V) e cloruro di niobio(V):\nAnche l'ossido di niobio(V) (Nb2O5) riscaldato in un flusso di cloro a 800\u2013850 \u00b0C fornisce ossicloruro di niobio:\nPropriet\u00e0.\nL'ossicloruro di niobio si presenta sotto forma di aghi incolori. Sopra i 350 \u00b0C inizia la decomposizione in niobio (V) cloruro e niobio (V) ossido. Come il corrispondente tribromuro di ossido di niobio giallo e triioduro di ossido di niobio nero, \u00e8 molto sensibile all'umidit\u00e0. Inizialmente nella letteratura era considerato avere una struttura cristallina tetragonale con gruppo spaziale P42/mnm (gruppo spaziale n. 136), con passi reticolari a = 1087 pm e c = 396 pm; indagini pi\u00f9 recenti hanno portato a un gruppo spaziale non centrosimmetrico P421m (gruppo spaziale n. 113) (omissione dei piani speculari perpendicolari ai doppi filamenti). Oltre all'ossicloruro di niobio, \u00e8 noto anche l'ossido di niobio dicloruro."}
{"id": "9142130", "revid": "1318658", "url": "https://it.wikipedia.org/wiki?curid=9142130", "title": "Marc Pilcher", "text": "Biografia.\nDopo gli studi Marc Pilcher entr\u00f2 nel mondo dello spettacolo nel 1988 come truccatore e acconciatore in numerosi musical teatrali del West End londinese, tra cui \"Sunset Boulevard\", \"Company\" e \"Aspects of Love\". \nNei primi anni 2000 Pilcher cominci\u00f2 a lavorare per il piccolo e grande schermo, curando trucco e acconciature per attori di alto profilo, tra cui Judi Dench, Maggie Smith, Shirley MacLaine, Ralph Fiennes, Emily Blunt, Madonna, Michelle Williams, Ian McKellen, Stanley Tucci, Kristin Scott Thomas, Michael Gambon ed Helena Bonham Carter.\nNel 2019 ottenne una candidatura all'Oscar al miglior trucco per il suo lavoro nel film di Josie Rourke \"Maria regina di Scozia.\"\nNel 2021 vinse il Premio Emmy per le miglior acconciature per la serie di Netflix Bridgerton.\nDi ritorno da Los Angeles dopo la 73\u00aa edizione della cerimonia di premiazione dei Primetime Emmy Awards, Pilcher risult\u00f2 positivo al COVID-19, che ne caus\u00f2 la morte a Londra all'et\u00e0 di cinquantatr\u00e9 anni."}
{"id": "9142134", "revid": "697352", "url": "https://it.wikipedia.org/wiki?curid=9142134", "title": "Generale d'armata (disambigua)", "text": ""}
{"id": "9142135", "revid": "287204", "url": "https://it.wikipedia.org/wiki?curid=9142135", "title": "Wardrobe", "text": "Il Wardrobe, assieme alla Camera erano luoghi da cui derivavano incarichi alla corte inglese di origine medievale. Originariamente il termine si rifaceva al luogo dove appunto venivano conservati i vestiti del re (letteralmente significa \"guardaroba\"), le sue armature ed i suoi gioielli. Successivamente il termine assunse un'accezione differente e gi\u00e0 sotto il regno di Enrico III d'Inghilterra il \"Wardrobe\" divenne una derivazione della \"Curia Regis\" e chi ne era a capo era di fatti responsabile della corte regia. Il \"Wardrobe\" riceveva regolarmente fondi dallo Scacchiere; la presenza di questo denaro sempre a disposizione del sovrano consentiva inoltre al sovrano di compiere pagamenti segreti e rapidi per trame diplomatiche e operazioni militari, al punto che in particolare tra XIII e XIV secolo fin\u00ec per eclissare il lavoro dello Scacchiere.\nDal Trecento circa, venne creato il Great Wardrobe, responsabile solo delle spese relative ad abiti, tessuti, pellicce e spezie, diviso quindi dal Wardrobe che rimase responsabile delle spese personali e militari del re. Ogni palazzo reale, inoltre, disponeva di un proprio Privy Wardrobe che riforniva di abiti e oggetti il sovrano quando vi si trovava a risiedere. Il \"Privy Wardrobe\" della Torre di Londra si specializz\u00f2 in armature e armamenti sino a svilupparsi come un vero e proprio dipartimento di stato autonomo.\nDal XV secolo, il \"Wardrobe\" aveva ormai perso gran parte della propria influenza e fin\u00ec per non essere pi\u00f9 un'entit\u00e0 separata. Nel contempo la carica di \"direttore\" del \"wardrobe\" continu\u00f2 ad essere conferita come incarico meramente onorifico a personalit\u00e0 dell'alta aristocrazia.\nThe King's Wardrobe.\nOrigini e primi sviluppi.\nNel periodo medievale le persone ricche e potenti disponevano di una loro camera da letto vicina alla quale si trovava un guardaroba o camera di sicurezza che serviva appunto per stoccare gli abiti utilizzati o posseduti ed altri oggetti di valore. A corte, se il ciambellano era il consigliere pi\u00f9 vicino al re, indubbiamente il responsabile del guardaroba inizi\u00f2 dal XIV secolo a divenire un ruolo indipendente, in particolare quando il re si spostava dal momento che necessitava di portare con s\u00e9 molti oggetti di valore in casse e scrigni.\nPrima del XIII secolo i riferimenti al guardaroba reale in realt\u00e0 sono scarse. Nel X secolo sappiamo che re Edredo lasci\u00f2 del denaro nel suo testamento ai suoi \"hr\u0153gelthegns\" (responsabili del guardaroba), lasciando quindi intendere che chi ricopriva tale incarico era considerato una persona di rilievo a corte. Dal regno di Enrico II d'Inghilterra il guardaroba del re venne identificato come un \"luogo di deposito sicuro\" che aveva un proprio personale nonch\u00e9 propri permessi per accedere ai palazzi o alle fortezze reali.\nL'ascesa del \"Wardrobe\".\nDopo il Duecento, ad ogni modo, l'attivit\u00e0 del \"Wardrobe\" crebbe di prestigio, in parte perch\u00e9 Giovanni Senzaterra comp\u00ec numerosi viaggi sul suolo inglese che richiedevano fondi maggiori di quelli annualmente fissati dallo Scacchiere.\nDurante il regno di Enrico III l'incarico di \"Treasurer of the Chamber\" venne annesso (e poi assorbito) da quello di \"Keeper of the Wardrobe\". Il suo vice, il \"Controller of the Wardrobe\" ottenne la supervisione del Sigillo privato e di conseguenza divenne anche depositario e responsabile dei documenti e delle lettere del sovrano. Nacque cos\u00ec anche un terzo ufficiale di corte, il \"Cofferer of the Wardrobe\", che si occupava delle esigenze quotidiane del guardaroba del re.\nLo storico T. F. Tout ha fatto notare come nel tempo il ruolo del guardaroba del re sia mutato significativamente, divenendo sempre pi\u00f9 un distaccamento economico delle finanze personali del re, speculando spesso col denaro privato del re e ottenendo prestiti personali spesso da banchieri italiani come i Riccardi o i Frescobaldi).\nDurante il regno di Edoardo I, il \"Wardrobe\" si trovava al culmine del proprio potere finanziario, amministrativo e militare al punto da essere visto come \"il braccio e la mente della corte\". Cambi\u00f2 nel contempo anche il ruolo del sigillo privato del re che divenne molto pi\u00f9 semplice da utilizzare rispetto al gran sigillo di stato che risiedeva invece nelle mani del Lord Cancelliere.\nIl \"Wardrobe\" divenne un'istituzione itinerante perch\u00e9 di fatti seguiva il sovrano, ma nel contempo mantenne due tesorerie permanenti: una presso la Torre di Londra (precursore del \"Great Wardrobe\"), e una presso la cripta dell'abbazia di Westminster. Quest'ultima era in particolare il deposito di tutti i gioielli e i denari che appartenevano al sovrano nel XIII secolo, ma dopo che venne accertato che nel furto compiuto nel 1303 da un certo Richard Pudlicott erano stati coinvolti anche alcuni monaci dell'abbazia, il tesoro venne spostato integralmente nella Torre di Londra, inclusi i ben noti gioielli della corona che ivi si trovano tutt'oggi.\nLa crisi dell'influenza.\nSul finire del regno di Edoardo I, una serie di guerre costose mise in crisi l'istituzione del \"Wardrobe\" ed il suo ruolo di cassa privata dello stato. Durante il regno di Edoardo II, poi, vennero presi dei provvedimenti per limitare addirittura l'autorit\u00e0 del \"Wardrobe\". Ad esempio dal 1307 venne nominato un Keeper of the Privy Seal indipendente che oper\u00f2 sempre pi\u00f9 di concerto con la cancelleria di stato che col sovrano. Nel 1311 una serie di ordinanze emesse dai baroni si opposero al re ricordandogli come solo lo Scacchiere fosse l'organo preposto a raccogliere le tasse e non il \"Wardrobe\". Sotto il regno di Edoardo III parte di questi conflitti vennero risolti quando William Edington, Tesoriere della met\u00e0 del XIV secolo, effettu\u00f2 una serie di riforme che portarono il \"Wardrobe\" sotto il diretto controllo dello Scacchiere.\nFu in questo periodo che l'incarico inizi\u00f2 a divenire noto col nome di Household Wardrobe, riflettendo cos\u00ec una perdita di prestigio rispetto al passato dal momento che esso si occupava ormai della sola amministrazione della corte, senza altri compiti accessori; mentre mantenne una certa influenza quando il re e la sua corte si portavano all'estero. Ad esempio in occasione della battaglia di Cr\u00e9cy fu il \"Wardrobe\" a fornire la maggior parte dei fondi di sostentamento.\nParallelamente all'epoca del regno di Edoardo II aveva gi\u00e0 iniziato a diffondersi l'ufficio della \"privy purse\" come quello del \"secret seal\", due incarichi che afferivano direttamente e solamente alla figura privata del sovrano; sotto Edoardo II ed Edoardo III, il ruolo del Lord Ciambellano divenne inoltre sempre pi\u00f9 preminente.\nCol regno di Riccardo II, il ciambellano riprese il proprio pieno potere nella gestione della corte ed il \"Wardrobe\" cess\u00f2 di essere una forza direttiva nella corte, rimanendo semplicemente un ufficio che si occupava di tenere i conti della corte. Anzich\u00e9 rimanere un'entit\u00e0 separata, ad ogni modo, il \"Wardrobe\" venne sottoposto al controllo del Lord Steward.\nL'emergere del Great Wardrobe.\nNel corso del XIII secolo col termine \"Wardrobe\" si inizi\u00f2 a distinguere un'organizzazione precisa che pure nel nome si confondeva con l'ufficio gi\u00e0 esistente ma che ne differiva sostanzialmente e che pertanto divenne nota come \"Great Wardrobe\" (dove la parola 'Great' si riferiva non tanto all'importanza, quanto allo spazio fisico che esso occupava). Questo ufficio si occupava fisicamente dei vestiti e dei beni privati relativi alla figura del sovrano.\nOrigini e propositi.\nIl \"Great Wardrobe\" era responsabile dei vestiti, delle tappezzerie, dei cappelli, delle scarpe, di cinture, bastoni, gioielli afferenti al sovrano nonch\u00e9 di tutti i mobili di sua propriet\u00e0, delle spezie, dello zucchero, della frutta secca e del pepe che provenivano dalle colonie ed erano concepiti come beni preziosi che il sovrano acquistava come beni di lusso; successivamente divenne un deposito (e anche un laboratorio di produzione e restauro) di armi e altri oggetti militari di propriet\u00e0 del re. Ci\u00f2 che tutti questi oggetti avevano in comune era quello di non essere deperibili e di poter essere pertanto stipati se non utilizzabili nell'immediato; il \"Great Wardrobe\" si origin\u00f2 come un dipartimento del \"Wardrobe\" vero e proprio e, almeno alla sua istituzione, radunava mercanti cittadini e artigiani esperti che conoscevano tali materiali ed oggetti ed erano in grado di produrli e restaurarli all'occorrenza.\nLa fondazione nel XIII secolo.\nIl termine di \"Great Wardrobe\" (\"magna garderoba\") apparve in uso per la prima volta in un documento del 1253. Il pi\u00f9 antico \"Wardrobe\" era in quest'epoca divenuto un sofisticato e burocratico ufficio finanziario ed il suo staff era meno incline ad occuparsi del mantenimento vero e proprio del guardaroba regale. Ad ogni modo, sistemare vestiti e oggetti del re rimaneva una necessit\u00e0 impellente oltre che della corte che continuava nei suoi viaggi col sovrano.\n'Great Wardrobe' fu dunque il nome dato ad un sistema di stoccaggio centralizzato che per\u00f2, almeno inizialmente, non era cos\u00ec chiaro; spesso sorgevano qua e l\u00e0 diverse sedi e guardarobi a cui i funzionari dovevano badare, spesso legati alle varie residenze ove i sovrani erano soliti soggiornare. La maggior parte degli oggetti, ad ogni modo, era conservata alla Torre di Londra.\nPer tutto il XIII secolo, il \"Great Wardrobe\" rimase sottoposto per autorit\u00e0 al \"Wardrobe\" vero e proprio, per quanto rappresentasse pi\u00f9 che altro un ufficio al seguito del sovrano. Qualora poi il sovrano permanesse per lunghi periodi di tempo in un determinato luogo, il \"Great Wardrobe\" era responsabile del trasporto di tutti i beni necessari in apposite casse all'interno di specifici convogli (detti carovane).\nLa diversificazione dei compiti nel XIV secolo.\nDal XIV secolo il \"Great Wardrobe\" inizi\u00f2 ad accogliere come in origine una serie di artigiani specifici per far fronte alle esigenze di oggetti conservati nei propri guardaroba: comparve quindi il sarto reale, l'armaiolo reale, il padiglioniere reale ed il pasticcere reale. L'ufficio continu\u00f2 a dipendere effettivamente dal \"Wardrobe\" sino al 1324, anno nel quale ottenne una certa autonomia tramite appositi fondi dallo Scacchiere. La corte del re inizi\u00f2 inoltre a compiere meno viaggi e, di conseguenza, la Torre di Londra acquis\u00ec un ruolo sempre pi\u00f9 centrale come deposto dei beni personali del sovrano, data anche la sua posizione nella capitale che la rendeva facilmente accessibile ad artigiani esperti nella lavorazione dei materiali richiesti. Col tempo lo steso deposito della Torre di Londra divenne prevalentemente un'armeria per la produzione di armi ed armature che poi venivano conservate in loco, essendo essa anche una fortezza militare, unitamente ai gioielli della corona e ad altri oggetti di valore.\nDal Trecento, inoltre, il \"Great Wardrobe\" aveva iniziato a prendere in affitto dei luoghi dalla citt\u00e0 di Londra per mancanza di spazi adeguati, tra i quali edifici a Bassishaw ed a Lombard Street. Nel 1362 venne acquisita la propriet\u00e0 del castello di Baynard, poco pi\u00f9 a nord di Londra, dove gran parte degli oggetti rimasero stoccati per i successivi tre secoli. Il castello, appartenuto a Sir John de Beauchamp, non solo forniva spazi adeguati, ma anche uffici e sale per riunioni, ma anche alloggi per lo staff dipendente da questo ufficio di corte, una residenza per il responsabile dell'incarico e anche lo spazio per piccoli laboratori manifatturieri. A testimonianza di ci\u00f2, la vicina chiesa \u00e8 nota ancora oggi come St Andrew-by-the-Wardrobe.\nLa fondazione del Privy Wardrobe.\nA partire dal 1220, viene menzionata anche la presenza di un \"Privy Wardrobe\" (\"parva garderoba\") o \"guardaroba privato\" del re. La parola indica chiaramente una stanza utilizzata per conservare gli oggetti, i vestiti e le armi appartenenti al re. Dalla fine del XIII secolo, il termine venne utilizzato per riferirsi ad un gruppo di impiegati che si occupavano del bagaglio personale del re mentre questi si trovava al seguito della corte e di provvedergli gli oggetti ed il vestiario necessari. Il \"Privy Wardrobe\" come ufficio itinerante continu\u00f2 ad operare ed a provvedere il necessario ai re inglesi anche quando la corte prese una residenza stabile.\nAltri \"Wardrobes\".\nAltri membri della famiglia reale inglese disponevano di propri guardaroba personali che erano amministrati da funzionari diversi da quelli che si occupavano del sovrano. Il primo \"Queen's Wardrobe\" fu quello di Eleonora di Provenza (consorte di Enrico III d'Inghilterra), ma il medesimo ufficio divenne successivamente parte del \"King's Wardrobe\". Edoardo di Carnavon (futuro Edoardo II d'Inghilterra) stabil\u00ec il primo \"Prince's Wardrobe\" e cos\u00ec pure altri figli ultrogeniti dei sovrani inglesi nel corso dei secoli. Inoltre, diversi pari del regno, vescovi e aristocratici avevano propri guardaroba sui modelli di quelli reali (in particolare tra XIII e XV secolo), col quale spesso rivaleggiavano col monarca.\nSul finire del XIV secolo, quando la corte divenne pi\u00f9 stabile, vennero creati una serie di guardaroba separati anche per i membri della famiglia reale. Un inventario dell'epoca di Edoardo VI indica a corte la presenza di almeno tredici guardaroba, ciascuno dedicato a un differente membro della famiglia reale.\nClerk of the Wardrobe.\nL'ufficiale incaricato del \"Wardrobe\" venne inizialmente denominato \"Clerk of the Wardrobe\". Il primo \"clericus de garderoba\" fu tale Oddone durante il regno di Giovanni Senzaterra, il quale sovrintendeva era responsabile di alcuni beni del sovrano. Col crescere del \"Wardrobe\", sia in grandezza che in sofisticatezza, si rese necessaria la presenzadi pi\u00f9 funzionari, ed il capo di questi prese il nome di \"Keeper of the Wardrobe\". Dal 1232, quando il posto di Treasurer of the Chamber venne unito a quello di \"Keeper of the Wardrobe\", i termini divennero tra loro interscambiabili; ma durante il regno di Edoardo II, il termine di \"Treasurer of the Wardrobe\" emerse in maniera preponderante in uso. Secondo un'ordinanza del 1279, questi era incaricato di badare alle spese private del re e della sua famiglia immediata, come pure aveva l'incarico di prendere in consegna tutto il denaro, i gioielli e i regali fatti al re, dei quali era inoltre responsabile e dei quali doveva rendere conto quindi direttamente al sovrano.\nController of the Wardrobe.\nKeepers and Masters of the Great Wardrobe.\nL'incarico venne abolito nel 1782.\nDeputy Masters of the Great Wardrobe.\nSubordinato al \"Master of the Great Wardrobe\".\nL'incarico venne abolito nel 1782.\nAltri.\nKeepers of the Privy Wardrobe.\nNessuna ulteriore nomina dal 1476."}
{"id": "9142139", "revid": "697352", "url": "https://it.wikipedia.org/wiki?curid=9142139", "title": "Giardino d'inverno (disambigua)", "text": ""}
{"id": "9142140", "revid": "148107", "url": "https://it.wikipedia.org/wiki?curid=9142140", "title": "NbOCl3", "text": ""}
{"id": "9142141", "revid": "6923", "url": "https://it.wikipedia.org/wiki?curid=9142141", "title": "Dakoda Shepley", "text": "Carriera.\nNew York Jets.\nDopo non essere stato scelto nel Draft NFL 2018, Shepley firm\u00f2 con i New York Jets. Vi gioc\u00f2 tre gare di pre-stagione prima di venire svincolato.\nSaskatchewan Roughriders.\nNel 2018 e 2019 Shepley gioc\u00f2 con i Saskatchewan Roughriders della Canadian Football League, che lo avevano scelto come quinto assoluto nel Draft CFL 2018. Dopo la sua prima stagione fu premiato come miglior rookie della squadra.\nSan Francisco 49ers.\nIl 29 agosto 2020 Shepley firm\u00f2 con i San Francisco 49ers, con cui disput\u00f2 una partita nella stagione 2020.\nSeattle Seahawks.\nIl 1\u00ba settembre 2021 Shepley firm\u00f2 con i Seattle Seahawks."}
{"id": "9142142", "revid": "439868", "url": "https://it.wikipedia.org/wiki?curid=9142142", "title": "Zenati", "text": ""}
{"id": "9142145", "revid": "446353", "url": "https://it.wikipedia.org/wiki?curid=9142145", "title": "Galizia occidentale", "text": "La Nuova Galizia o Galizia occidentale (in tedesco \"Neugalizien\" o \"Westgalizien\"; in polacco: \"Nowa Galicja\" o \"Galicja Zachodnia\") fu una regione amministrativa della monarchia asburgica costituita dai territori annessi all'Austria con la terza spartizione della Polonia.\nStoria.\nDopo la fallita insurrezione di Ko\u015bciuszko del 1794, l'imperatore d'Austria Francesco II d'Asburgo-Lorena si accord\u00f2 con l'imperatrice Caterina II di Russia per una nuova spartizione della Polonia (che cancell\u00f2 definitivamente la confederazione polacco-lituana), decisione alla quale si un\u00ec anche il Regno di Prussia il 24 ottobre 1795. La monarchia asburgica, che non aveva partecipato alla seconda spartizione del 1793 (a differenza di Russia e Prussia), ricevette ora una quota che comprendeva le terre a nord del Regno di Galizia e Lodomeria guadagnate nella prima spartizione del 1772. La monarchia asburgica occup\u00f2 quindi l'intera Piccola Polonia, estendendosi lungo l'alto fiume Vistola alla periferia di Praga e Varsavia, gli affluenti del Bug Occidentale e del Pilica che andarono a formare il confine settentrionale con la Nuova Prussia orientale, appena annessa al Regno di Prussia.\nNel 1803 fu accorpata al Regno di Galizia e Lodomeria, ma mantenne una certa autonomia. Rimase territorio dell'Impero austriaco anche quando, nel 1807, Napoleone I di Francia cre\u00f2 il Ducato di Varsavia dai territori della Grande Polonia che la Prussia aveva annesso nella seconda e terza spartizione e che ora fu costretta a rinunciare in base al trattato di Tilsit. L'Austria perse la Nuova Galizia nella guerra della quinta coalizione del 1809, dopo che un corpo sotto l'arciduca Ferdinando Carlo Giuseppe d'Austria-Este il 15 aprile 1809 inizi\u00f2 la guerra austro-polacca invadendo il ducato di Varsavia. Nonostante i piani dell'arciduca di imporsi come liberatore nazionale, fu sfidato dalle forze del principe J\u00f3zef Poniatowski nella battaglia di Raszyn. L'Austria fu infine sconfitta nella battaglia di Wagram il 6 luglio, dopo di che la Nuova Galizia fu annessa al Ducato di Varsavia col trattato di Sch\u00f6nbrunn.\nCol Congresso di Vienna del 1815, il territorio divenne parte della Polonia del Congresso, governata in unione personale dall'imperatore Alessandro I di Russia, mentre Cracovia mantenne nominalmente la sua indipendenza come Citt\u00e0 Libera di Cracovia.\nDistretti.\nDal 1797 la sede del governo locale (\"Gubernium\") venne ubicata a Cracovia (in tedesco \"Krakau\"). La provincia era divisa in dodici distretti:"}
{"id": "9142149", "revid": "697352", "url": "https://it.wikipedia.org/wiki?curid=9142149", "title": "Girls' Generation (disambigua)", "text": ""}
{"id": "9142157", "revid": "697352", "url": "https://it.wikipedia.org/wiki?curid=9142157", "title": "Gli spari sopra (disambigua)", "text": ""}
{"id": "9142163", "revid": "697352", "url": "https://it.wikipedia.org/wiki?curid=9142163", "title": "Gr\u00eamio Recreativo e Esportivo Reunidas (disambigua)", "text": ""}
{"id": "9142166", "revid": "697352", "url": "https://it.wikipedia.org/wiki?curid=9142166", "title": "Guardia del corpo (disambigua)", "text": ""}
{"id": "9142167", "revid": "22475", "url": "https://it.wikipedia.org/wiki?curid=9142167", "title": "Toyota Progr\u00e8s", "text": " \nLa Toyota Progr\u00e8s \u00e8 una autovettura prodotta dalla casa automobilistica giapponese Toyota da maggio 1998 a giugno 2007.\nNome.\nIl nome \"progr\u00e8s\" deriva dall'omonimo termine francese che significa \"progresso\". \nDescrizione.\nSi tratta di una berlina di medie dimensioni che \u00e8 stata venduta esclusivamente in Giappone e fu introdotto come sostituta della Toyota Corona EXiV. Il motore utilizzato dalla Toyota Progr\u00e8s \u00e8 un 6 cilindri in linea da 2,5 litri o 3,0 litri che adotta il sistema VVT-I con doppia fasatura delle valvole. Dall'aprile del 2001 sulla Progr\u00e8s hanno esordito nuove motorizzazioni siglate \"1JZ-FSE\" (2,5L) e \"2JZ-FSE\" (3,0L) a iniezione diretta di benzina. \nLa larghezza della vettura e la cilindrata del motore superavano le normative vigenti all'epoca imposte dal governo giapponese relative alle classi dimensionali dei veicoli, pertanto l'auto si trova nella fascia fiscale delle autovetture pi\u00f9 grandi. \nGi\u00e0 a partire dal 1998, la Progr\u00e8s veniva proposta con dotazioni alquanto avanzate per l'epoca come i 6 airbag, il sistema GPS ad attivazione vocale G-Book, il NAVI AI-SHIFT, ovvero il primo cambio automatico al mondo aiutato dal sistema GPS, finiture in legno e pelle, un orologio analogico dorato o argentato, interni con plastiche morbide, climatizzatore bi-zona, fari e tergicristalli automatici. Anche lo spazio interno era generoso, nonostante condividesse il pianale con la Lexus IS. A differenza di quest'ultima la guida della Progr\u00e8s era resa pi\u00f9 confortevole grazie alle sospensioni a doppio braccio oscillante installate sulle ruote anteriori e posteriori. \nLa produzione della Progr\u00e8s fu interrotta in Giappone nel giugno 2007. "}
{"id": "9142168", "revid": "104265", "url": "https://it.wikipedia.org/wiki?curid=9142168", "title": "Guga (disambigua)", "text": ""}
{"id": "9142170", "revid": "88740", "url": "https://it.wikipedia.org/wiki?curid=9142170", "title": "Francesco Cavagna", "text": "Biografia.\nFiglio del pittore Gian Paolo e di Margherita Canubina segu\u00ec fin da piccolo il padre nella sua intensa attivit\u00e0 di pittore, non si conoscono i suoi dati anagrafici e il primo documento che lo cita risale al 1597 dove risulta indicato come collaboratore del padre. Il documento che lo emancipa risale al 20 febbraio 1627 ed \u00e8 conservato presso l'archivio di Stato di Bergamo: \nIl documento indica Francesco abitante gi\u00e0 fuori dalla casa del padre dal quale aveva ricevuto un terreno a Cologno al Serio dove risulta avesse la sua abitazione. \nLo storico Francesco Tassi nella sua opera \u00abVite de' pittori, scultori e architetti bergamaschi\u00bb lo indica come collaboratore del padre negli affreschi della libreria del convento agostiniano di Cremona. Nuovamente citata la loro presenza da Gianmaria Camerone nella relazione storica del 1735 della basilica di San Martino e Santa Maria Assunta di Treviglio dove vengono indicati erroneamente come fratelli e impegnati nella decorazione a fresco del coro presbiteriale con un compenso di 410 scudi, lavoro che doveva essere stato commissionato gi\u00e0 negli ultimi anni del XVI secolo come indicherebbe la presenza di una corrispondenza tra i pittori e la parrocchiale. Sempre per la medesima chiesa nel 1602 risulta che i due pittori avevano realizzato due dipinti per il coro ricevendo il compenso di centodieci scudi, nel 1603 per il decoro della volta altri quattrocento e nel 1609 per la decorazione della navate laterali millesettecento gazzettoni.\nI due pittori collaborarono poi anche per opere nella citt\u00e0 orobica, e nella basilica mariana dove il padre aveva gi\u00e0 realizzato molti lavori. Risulta una collaborazione tra loro e Agostino Avanzi per \u00abper fatture e opere per il sepolcro nuovo\u00bb, e nel 1616 per la grande decorazione della cupola con l'Incoronazione di Maria, i profeti e gli angeli musici.\nL'artista esegu\u00ec anche opere autonomamente, senza l'apporto paterno. Per la chiesa di Treviglio nel 1614 realizz\u00f2 il ciclo di tre riquadri \"Storie di David\" sulla zona della cantoria. Per la chiesa di Sant'Alessandro della Croce di Bergamo un acconto di 112 lire per i decori della facciata. Nel 1617 ricevette un pagamento di 121:16 lire dalla fabbriceria della chiesa parrocchiale di San Nicol\u00f2 di Zanica per il dipinto \"Madonna con Bambino in gloria con angeli\". Fu contattato dal convento di Santa Grata inter Vites per la realizzazione di una pala, forse mai realizzata, mentre nel 1629 fu restauratore del dipinto del padre raffigurante l'Assunta del catino absidale della chiesa mariana di Bergamo. L'ultimo documento che menziona Francesco Cavagna \u00e8 la sua presenza in qualit\u00e0 di testimone al testamento del 7 giugno 1630 di Agostino del Bonhomo Viscardi. Non si \u00e8 a coscienza della sua data di morte, presumibilmente avvenuta a causa della peste del 1630. A conferma vi \u00e8 l'atto di vendita della sua propriet\u00e0 di Cologno del 18 luglio 1631 dal notaio Taddeo Locatelli.\nStile e opere.\nFrancesco rimane un pittore poco conosciuto, cresciuto all'ombra del padre che fu molto attivo, e di cui divenne collaboratore, anche se i dipinti realizzati insieme, riportano la firma del solo Gian Paolo, tanto che anche gli storici, pur trovando il suo nome negli atti di committenza non lo hanno indicato nei testi. In particolare Gian Maria Camerone nel 1735, nel suo studio della chiesa trevigliese, riport\u00f2 il nome del padre su di un'opera che fu realizzata totalmente da Francesco. \nLo storico Donato Calvi scrisse in riferimento ad alcune opere solo il cognome Cavagna senza specificare il nome. Il Pasta, nel suo studio dei pittori bergamaschi, lo indic\u00f2 sempre sulla scia delle opere paterne. E cos\u00ec il Tassi prosegu\u00ec sulla medesima onda nel 1793, indicando anche che \u201cla maniera di Francesco non \u00e8 tanto perfetta come quella di Gian paolo e per\u00f2 tanto simile, che a fatica si distinguono le opere del primo da quelle del secondo\u201d. Sar\u00e0 comunque il Tassi a intitolare a Francesco le due opere \"Madonna del Rosario\" della chiesa di Zanica, e \"Madonna con i santi Ludovico, Caterina e Chiara\" della chiesa del Romacolo.\nLa collaborazione tra i due Cavagna risale al periodo in cui il padre, Gian Paolo, si avvicin\u00f2 alla pittura classicista del Peterzano e del Salmeggia tralasciando quella parte naturalistica, e per la raffigurazione dal vero, e proprio a questo cambiamento si avvicin\u00f2 Francesco, ben visibile dell'affresco \"Caduta della Manna\" presente nella chiesa di Treviglio, dove le pie donne poste in primo piano hanno una raffigurazione molto \"alabastrina nelle forme e l'attraente bellezza dei visi\". Il suo allontanarsi alla pittura paterna, porter\u00e0 la sua pittura a essere sempre meno manieristica e naturalistica, forse avvicinandosi allo studio del Salmeggia nel \u00abTrattato delle proporzioni\u00bb a cui molti giovani artisti facevano riferimento. Solo lo storico Luigi Lanzi nel suo \u201cStoria pittorica d'Italia\u201d scrisse che tra tutti gli artisti che si succedettero al Salmeggia e il Cavagna, Francesco fu il solo \u00abche si avanz\u00f2 oltre la mediocrit\u00e0\u00bb.\nOpere.\nTra le sue opere vi sono di certa assegnazione:"}
{"id": "9142171", "revid": "76963", "url": "https://it.wikipedia.org/wiki?curid=9142171", "title": "Syukuro Manabe", "text": " \nNel 2021 ha ricevuto il premio Nobel per la fisica (assieme a Klaus Hasselmann e separatamente da Giorgio Parisi) \"per la modellizzazione fisica del clima terrestre, quantificando la variabilit\u00e0 e prevedendo in modo affidabile il riscaldamento globale\". Si tratt\u00f2 in particolare della prima assegnazione di tale premio per argomenti legati alla climatologia, e in generale alla geofisica.\nBiografia.\nNato nel 1931, Manabe ha conseguito il dottorato di ricerca presso l'universit\u00e0 di Tokyo nel 1958 e si \u00e8 poi trasferito negli Stati Uniti per lavorare presso la sezione di ricerca sulla circolazione generale dell'Ufficio meteorologico degli Stati Uniti, poi diventato il laboratorio di dinamica dei fluidi geofisici del NOAA, continuando fino al 1997. Dal 1997 al 2001 ha lavorato presso il Frontier Research System for Global Change in Giappone ricoprendo il ruolo di direttore della divisione di ricerca sul riscaldamento globale. Nel 2002 \u00e8 tornato negli Stati Uniti come collaboratore di ricerca ospite presso il Program in Atmospheric and Oceanic Science all'universit\u00e0 di Princeton. Attualmente ricopre il ruolo di meteorologo senior presso tale universit\u00e0.\nRisultati scientifici.\nOperando al Geophysical Fluid Dynamics Laboratory del NOAA, prima a Washington e in seguito a Princeton, Manabe ha lavorato, assieme a Joseph Smagorinsky, nello sviluppo di modelli tridimensionali dell'atmosfera. Come primo passo, Manabe e Richard Wetherald nel 1967 svilupparono un modello dell'atmosfera a colonna singola unidimensionale, in equilibrio radiativo-convettivo, tenendo conto degli effetti di feedback positivo del vapore acqueo. Utilizzando il modello, scoprirono che, in risposta alla variazione della concentrazione atmosferica di anidride carbonica, si verifica un aumento di temperatura sulla superficie terrestre e nella troposfera, e una diminuzione nella stratosfera. Lo sviluppo del modello radiativo-convettivo fu un passo di fondamentale importanza verso lo sviluppo di un modello completo di circolazione generale dell'atmosfera. Usarono tale modello tridimensionale per simulare per la prima volta la risposta della temperatura e del ciclo idrologico all'aumento dell'anidride carbonica. Nel 1969 Manabe e Kirk Bryan pubblicarono le prime simulazioni climatiche con modelli accoppiati oceano-atmosfera, in cui il modello di circolazione generale dell'atmosfera \u00e8 combinato con quello dell'oceano. Nel corso degli anni '90 e dei primi anni 2000 il gruppo di ricerca di Manabe ha utilizzato i modelli accoppiati atmosfera-oceano per studiare la risposta nel tempo del clima alle variazioni di concentrazione di gas serra nell'atmosfera. Hanno anche applicato il modello allo studio dei cambiamenti climatici passati, ad esempio il ruolo dell'immissione di una grande massa di acqua dolce nell'Oceano Atlantico settentrionale come causa del cosiddetto cambiamento climatico osservato (il cosiddetto Dryas recente) nel record paleoclimatico. \u00c8 stato anche uno degli autori del primo e del terzo Rapporto IPCC sul cambiamento climatico.\nPremi e riconoscimenti.\nSyukuro Manabe \u00e8 stato insignito nel tempo di numerosi riconoscimenti, come la medaglia Rossby dell'American meteorogical society, la medaglia Bowie dell'American Geophysical Union, la medaglia Milutin Milenkovic dell'European Geophysical Society nel 1998, il premio Crafoord nel 2018 e, soprattutto, il premio Nobel per la fisica nel 2021.\nSyukuro Manabe \u00e8 membro della National Academy of Sciences degli Stati Uniti e membro straniero della Accademia del Giappone, dell'Academia Europaea e della Royal Society of Canada ."}
{"id": "9142172", "revid": "61051", "url": "https://it.wikipedia.org/wiki?curid=9142172", "title": "Dietmar-Hopp-Stadion", "text": "Il Dietmar-Hopp-Stadion \u00e8 uno stadio di calcio situato a Hoffenheim, sobborgo di Sinsheim, nel \"Land\" del Baden-W\u00fcrttemberg, utilizzato per gli incontri casalinghi del , la squadra riserve maschile, e della squadra femminile del club tedesco. \u00c8 stato inoltre il terreno di casa della prima squadra maschile dal 1999 al 2008, che ha celebrato la promozione alla divisione superiore quattro volte dal 2000, l'ultima nel maggio 2008, quando sono stati promossi in Bundesliga. Lo stadio prende il nome da Dietmar Hopp, il patron del club, che ha finanziato privatamente lo stadio.\nStoria.\nLo stadio \u00e8 stato completato nel 1999, insieme a un vicino campo artificiale, per celebrare il 100\u00ba compleanno del club, sostituendo il campo sportivo e l'ex clubhouse l\u00ec precedentemente situati. Inizialmente offriva posti per gli spettatori, dei quali coperti. Lo stadio \u00e8 stato inaugurato con una partita amichevole contro il . Nella stagione 2005-2006 del campionato regionale, assistette agli incontri casalinghi una media di circa spettatori, e nella successiva, che ha portato la promozione in 2. Fu\u00dfball-Bundesliga, la media di spettatori \u00e8 salita a .\nAl fine di soddisfare i requisiti della Deutsche Fu\u00dfball Liga (DFL) per uno stadio di seconda divisione, nell'estate del 2007 sono stati avviati dei lavori di ristrutturazione e ampliamento dell'impianto. Da allora il Dietmar-Hopp-Stadium ha una capacit\u00e0 di circa spettatori, dei quali seduti. A parte i 350 posti in piedi sul rettilineo posteriore, tutti i posti sono coperti.\nParallelamente a questa conversione, la costruzione di uno stadio pi\u00f9 grande sull'Bundesautobahn 6 a Sinsheim \u00e8 iniziata nel 2007. Nel gennaio 2009, il club si \u00e8 trasferito nella Rhein-Neckar-Arena, che pu\u00f2 ospitare circa spettatori; dopo la promozione del club in Bundesliga, le partite casalinghe sono state temporaneamente giocate al Carl-Benz-Stadion di Mannheim durante la prima met\u00e0 della stagione 2008-2009. "}
{"id": "9142173", "revid": "599013", "url": "https://it.wikipedia.org/wiki?curid=9142173", "title": "Patrik Blah\u00fat", "text": "Carriera.\nCresciuto nel settore giovanile del , ha esordito in prima squadra il 15 settembre 2015 disputando l'incontro di 2. Liga perso 2-1 contro il . Nella stagione 2019-2020, dopo la vittoria del campionato dell'anno precedente, ha esordito nella massima serie slovacca.\nStatistiche.\nPresenze e reti nei club.\n\"Statistiche aggiornate al 5 ottobre 2021.\""}
{"id": "9142180", "revid": "697352", "url": "https://it.wikipedia.org/wiki?curid=9142180", "title": "Halk Bankas\u0131 Spor Kul\u00fcb\u00fc (disambigua)", "text": ""}
{"id": "9142184", "revid": "2018934", "url": "https://it.wikipedia.org/wiki?curid=9142184", "title": "New Zealand Football Championship 2008-2009", "text": "Il campionato neozelandese di calcio 2008-2009 \u00e8 stato il quinto a disputarsi con questa formula (\"New Zealand Football Championship\"). \nIl ha conquistato il campionato per la quarta volta nella sua storia."}
{"id": "9142188", "revid": "709565", "url": "https://it.wikipedia.org/wiki?curid=9142188", "title": "House of the Dragon", "text": "House of the Dragon \u00e8 una serie televisiva statunitense creata da Ryan J. Condal e George R. R. Martin.\nPrequel de \"Il Trono di Spade\" (2011-2019), la serie \u00e8 basata sul romanzo del 2018 \"Fuoco e sangue\" di George R. R. Martin ed \u00e8 ambientata duecento anni prima della serie originale.\nProduzione.\nSviluppo.\nTra il 2017 e il 2019, Bryan Cogman ha lavorato ad uno spin-off de \"Il Trono di Spade\" intitolato \"House of the Dragon\", ma nell'aprile 2019 il progetto viene cancellato. Nel settembre 2019 HBO ha annunciato una serie prequel curata da Martin e Ryan J. Condal incentrata sulla dinastia dei Targaryen, portando cos\u00ec avanti il progetto ideato in precedenza da Cogman; il 29 ottobre 2019 la serie prequel viene confermata, e viene annunciata che sar\u00e0 composta da dieci episodi.\nCasting.\nNel luglio 2020 sono iniziati i casting per la serie: Nell'ottobre 2020 Paddy Considine si \u00e8 unito al cast nel ruolo di Viserys Targaryen; nel dicembre 2020 si sono aggiunti al cast Olivia Cooke, come Alicent Hightower, Emma D'Arcy, come Rhaenyra Targaryen, e Matt Smith come Daemon Targaryen.\nPromozione.\nIl primo teaser trailer ufficiale della serie \u00e8 stato diffuso il 5 ottobre 2021.\nDistribuzione.\nLa serie verr\u00e0 distribuita nel corso del 2022."}
{"id": "9142190", "revid": "697352", "url": "https://it.wikipedia.org/wiki?curid=9142190", "title": "Helloween (disambigua)", "text": ""}
{"id": "9142191", "revid": "4193", "url": "https://it.wikipedia.org/wiki?curid=9142191", "title": "Powerlifting ai XVI Giochi paralimpici estivi - +107 kg maschile", "text": "Le gare di powerlifting della categoria oltre i 107\u00a0kg maschile ai XVI Giochi paralimpici estivi si sono svolte il 30 agosto 2021 presso il Tokyo International Forum.\nIl vincitore \u00e8 stato Jamil Elshebli."}
{"id": "9142195", "revid": "697352", "url": "https://it.wikipedia.org/wiki?curid=9142195", "title": "Coppa del Belgio 2020-2021 (disambigua)", "text": ""}
{"id": "9142196", "revid": "697352", "url": "https://it.wikipedia.org/wiki?curid=9142196", "title": "Coppa del Re 2020-2021 (disambigua)", "text": ""}
{"id": "9142200", "revid": "33888", "url": "https://it.wikipedia.org/wiki?curid=9142200", "title": "Abd-el-Kader Salza", "text": "Biografia.\nAllievo di Alessandro D'Ancona alla Scuola Normale Superiore, dove strinse amicizia con Fortunato Pintor e Giovanni Gentile \n, dopo aver insegnato in molti licei italiani, ottenne nel 1915 la cattedra di letteratura italiana all'Universit\u00e0 di Genova. Studioso del Cinquecento, fu editore critico e commentatore di opere quali le \"Lettere inedite\" di Vittoria Colonna e Benedetto Varchi (Firenze, Tip. Pei minori corrigendi, 1898), le \"Facezie\" di Ludovico Carbone (Livorno, Raffaello Giusti, 1900), le \"Rime\" di Gaspara Stampa e Veronica Franco (Bari, Laterza, 1913), le \"Rime inedite o rare\" di Veronica Gambara (Ciri\u00e8, G. Capella, 1915), \"Gli studenti\" di Ludovico Ariosto (Citt\u00e0 di Castello, S. Lapi, 1915)."}
{"id": "9142201", "revid": "1186766", "url": "https://it.wikipedia.org/wiki?curid=9142201", "title": "Klaus Hasselmann", "text": " Nel 2021 ha ricevuto il premio Nobel per la fisica (assieme a Syukuro Manabe e separatamente da Giorgio Parisi) \"per la modellizzazione fisica del clima terrestre, quantificando la variabilit\u00e0 e prevedendo in modo affidabile il riscaldamento globale\". Si tratt\u00f2 in particolare della prima assegnazione di tale premio per argomenti legati alla climatologia, e in generale alla geofisica.\nBiografia.\nIl padre di Hasselmann, Erwin (1903-1994), era un economista, giornalista ed editore, politicamente attivo per il Partito Socialdemocratico di Germania (SPD) dal 1920. A causa dell'attivit\u00e0 del padre nell'SPD, la famiglia emigr\u00f2 nel Regno Unito a met\u00e0 del 1934 all'inizio dell'era nazista per sfuggire al regime repressivo e alla persecuzione dei socialdemocratici, e Klaus Hasselmann crebbe nel Regno Unito dall'et\u00e0 di due anni. Vivevano a Welwyn Garden City a nord di Londra e suo padre lavorava come giornalista nel Regno Unito. Sebbene gli Hasselmann non fossero ebrei, vivevano in una comunit\u00e0 affiatata di emigranti tedeschi per lo pi\u00f9 ebrei e ricevevano assistenza dai quaccheri inglesi quando arrivarono nel paese.\nKlaus Hasselmann frequent\u00f2 la Elementary and Grammar School a Welwyn Garden City. Hasselmann ha detto che \"mi sentivo molto felice in Inghilterra\" e che l'inglese \u00e8 la sua prima lingua. I suoi genitori tornarono ad Amburgo nel 1948, ma Klaus rimase in Inghilterra per finire gli studi. Nell'agosto del 1949, all'et\u00e0 di quasi diciotto anni, si trasfer\u00ec anche lui ad Amburgo per frequentare l'istruzione superiore. Dopo un corso pratico di ingegneria meccanica dal 1949 al 1950, si iscrisse all'Universit\u00e0 di Amburgo nel 1950 per studiare fisica e matematica.\nVita privata.\nKlaus Hasselmann \u00e8 sposato con Susanne Hasselmann (nata Barthe) dal 1957, anch'ella meteorologa, con la quale ha pi\u00f9 volte lavorato assieme. Hanno tre figli.\nCarriera accademica e ricerche.\nKlaus Hasselmann si \u00e8 laureato in fisica e matematica all'Universit\u00e0 di Amburgo nel 1955 con una tesi sulla turbolenza isotropa. Ha poi ottenuto nel 1957 il dottorato in fisica all'Universit\u00e0 di Gottinga e all'Istituto Max Planck di Fluidodinamica (oggi Istituto Max Planck per la Dinamica e l'Autorganizzazione). La sua tesi riguardava un metodo per la determinazione della riflessione e rifrazione di onde d'urto arbitrarie di piccola lunghezza d'onda all'interfaccia fra due mezzi. Nel 1963 ha conseguito l\"'Habilitation.\" \u00c8 stato assistente professore all'Universit\u00e0 di Amburgo dal 1957 al 1961, e poi allo Scripps Institution of Oceanography dell'Universit\u00e0 della California a San Diego. Dal 1966 \u00e8 stato poi professore di geofisica presso l'Universit\u00e0 di Amburgo, con altri brevi periodi all'Universit\u00e0 di Cambridge e alla Woods Hole Oceanographic Institution, e infine, dal 1975 al 1999, direttore dell'Istituto Max Planck di Meteorologia.\nHasselmann ha pubblicato articoli sulla dinamica del clima, processi stocastici, onde marine, controllo remoto e altro. La sua fama in oceanografia \u00e8 dovuta principalmente a un gruppo di articoli riguardanti le interazioni non lineari nelle onde marine, nei quali adatt\u00f2 il formalismo dei diagrammi di Feynman alle onde casuali classiche. In seguit\u00f2 si accorse che simili tecniche venivano gi\u00e0 utilizzate dai fisici del plasma, e che di fatto aveva riscoperto alcuni risultati di Rudolf Peierls riguardanti la diffusione del calore nei solidi ad opera di interazioni non lineari fra fononi.\nNel campo della climatologia, \u00e8 famoso per aver introdotto nel 1976 un modello stocastico noto come modello di Hasselmann, in cui le fluttuazioni casuali del clima sono descritte da un processo di Wiener. Nello studio del riscaldamento globale, \u00e8 l'autore che ha ricevuto pi\u00f9 citazioni per pubblicazione dal 1991 al 2001. In particolare, ha sviluppato dei metodi su come distinguere in modo scientifico gli effetti dei fenomeni naturali da quelli antropici sul clima, cruciali per riconoscere la natura antropogenica del fenomeno. \u00c8 anche stato anche uno dei contributori dei primi tre rapporti di valutazione dell'IPCC sul cambiamento climatico (nel 1990, 1995 e 2001)."}
{"id": "9142204", "revid": "228587", "url": "https://it.wikipedia.org/wiki?curid=9142204", "title": "Coppa Italia 2021-2022 (disambigua)", "text": ""}
